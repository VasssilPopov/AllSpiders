{"url": "http://clubz.bg/71611-salvini_obvini_bylgariq_che_iznasq_robi", "text": "Италианският министър на вътрешните работи Матео Салвини обяви днес война на мафиотските мрежи, организиращи чужденци да работят на черно в Южна Италия, предаде Франс прес, цитирана от БТА. Той изрично посочи България между страните източници на незаконната работна ръка. Шестнайсет чуждестранни земеделски работници загинаха в събота и вчера при пътнотранспортни произшествия в италианската провинция Фоджа в южната област Пулия. По информация на бТВ 12 от загиналите са намерили смъртта си в микробус с българска регистрация.  Хиляди африканци, а също и поляци, българи и румънци прекарват лятото в бране на домати под жаркото слънце. Въпреки че почти всички работници пребивават в Италия законно, малцина са онези, които се ползват от изискваните от закона условия на труд и заплащане. Много от тях са принудени да живеят в бидонвили и зависят от посредници, които често са свързани с мафията, отбеляза агенцията. През последните месеци пътната полиция е иззела 300 автомобила в региона,  , заяви Салвини. Той допълни, че само 116 полицаи контролират пътищата в цялата провинция. По думите му мафиотските организации се възползват от \"безконтролната имиграция\" и \"ако няма хиляди отчаяни хора, които да бъдат експлоатирани, ще им е по-трудно да си въртят бизнеса\". Салвини изрази увереност, че твърдото му отношение към притока на африкански имигранти ще доведе до резултати. Той каза, че ще предприеме мерки срещу \"вноса на роби\" от други европейски страни,  Отделно италианският Сенат одобри вчера указ, който ограничава срочните договори и наказва компаниите, които преместват производството си в чужбина, предаде Ройтерс, цитиран от БТА. По този начин беше одобрен първият важен законопроект на новото правителство. Сигурността на работните места беше една от основните точки в предизборната програма на лидера на Движение \"Пет звезди\" и министър на икономическото развитие, труда и социалната политика на Италия Луиджи Ди Майо, който управлява страната в коалиция с дясната партия \"Лигата\" на Матео Салвини от 1 юни. Ди Майо и Салвини - новите политически играчи в Италия Пакетът от мерки, който Ди Майо нарече \"указ за достойнството\", включва въвеждане на спешни мерки в името на достойнството на работещите и компаниите и забрана върху всички форми на рекламиране на хазарт, които според Движение \"Пет звезди\" ощетяват семейните финанси и са насочени срещу най-слабите членове на обществото. Горната камара на италианския парламент одобри указа, който вече мина през Камарата на депутатите и сега се превръща в закон. Новият закон има за цел да изпълни обещанието от предизборната кампания на Ди Майо да спре злоупотребата със срочни договори, след като неговият предшественик Матео Ренци либерализира прилагането им. Според новия закон няма да е възможно срочните трудови договори да са за повече от две години спрямо три досега, предаде Франс прес. Освен това към договорите за временна заетост ще бъдат прилагани допълнителни социални вноски, които ще се увеличават с 0,5 процента от първото подновяване на договора до максимум 4 подновявания спрямо 5 досега. Целта на мерките е компаниите да се въздържат от подобни договори, уточнява Ройтерс. Голяма част от италианските асоциации на работодателите, чиито членове често използват такива договори, критикуват промените, ползващи се със сериозна обществена подкрепа. През 12-те месеца до юни са създадени 394 000 временни работни места, показват последните данни , докато броят на постоянните договори е спаднал с 83 000. Указът увеличава също компенсацията, която компаниите трябва да плащат на служителите, които по решение на съда са били неправомерно уволнени. В опит да запази производството в Италия, указът постановява, че компании, които са получили финансова помощ от държавата или данъчни облекчения и след това преместят производството си в чужбина, трябва да върнат обратно парите, които са взели, а може също да бъдат и глобени. Тези, които се преместват извън Италия в рамките на 5 години от получаването на държавните помощи, трябва да върнат обратно между два и четири пъти получената сума. ", "date": "2018.08.07", "title": "Салвини обвини България, че изнася \"роби\""}
{"url": "http://clubz.bg/71602-bnt_1_izlychva_prqko_macha_cska_sofiq_kopenhagen", "text": "БНТ 1 ще излъчи пряко чакания с огромен интерес мач от третия предварителен кръг на Лига Европа между ЦСКА-София и \"Копенхаген\" в четвъртък от 20:45 часа на стадион \"Васил Левски\", съобщава официалният сайт на \"червените\". Досега мачовете в Европа на ЦСКА-София се предаваха по друга телевизия. Клубът от Борисовата градина разкрива, че до момента са продадени над 10 000 билета за сблъсъка. Все още има налични за всички сектори. Интересът е огромен и нищо чудно на първия сблъсък от третия рунд да има над 30 000 души, предвид отличния старт на сезона за ЦСКА-София. Вече от дни има проблеми с продажбата на билети от страна на агенцията, която извършва дейността. Много обекти, където се търгуват пропуски, не могат да ги издават заради  Официалният сайт на ЦСКА-София пояснява, че днес и утре работи една от касите на стадион \"Васил Левски\", а в четвъртък от 14 часа ще бъдат отворени всички гишета на арената. Билети могат да се закупят и от фенмагазина на стадион \"Българска армия\". \"Копенхаген\" пристига в София в сряда и ще направи тренировка на арената. В късния следобед пък треньорът на \"червените\" Нестор Ел Маестро ще даде пресконференция.", "date": "2018.08.07", "title": "БНТ 1 излъчва пряко мача ЦСКА-София - \"Копенхаген\""}
{"url": "http://clubz.bg/71606-erdogan_otiva_v_germaniq_v_kraq_na_septemvri", "text": "Турският президент Реджеп Тайип Ердоган ще посети Германия на 28 и 29 септември, съобщи Ройтерс. Агенцията се позова на говорител на германския президент Франк-Валтер Щайнмайер, по чиято покана е визитата. Берлин готви червен килим за Ердоган", "date": "2018.08.07", "title": "Ердоган отива в Германия в края на септември"}
{"url": "http://clubz.bg/71609-zadyrjaha_policaj_za_trafik_na_hora", "text": "Полицай от София е задържан за превоз на нелегални мигранти, съобщи прокуратурата, цитирана от БНТ. Задържаният е 29-годишен служител на охранителна полиция от Столичната дирекция на вътрешните работи, каза днес пресконференция окръжният прокурор на Пловдив Румен Попов. БНТ го идентифицира като Владимир Славов. Грозната истина за българската полиция На 5 август вечерта, лек автомобил \"Мерцедес\", управляван от задържания и още три коли вземат 16 мигранти от района на Бургас, за да ги превозят до София, където стигат на 6 август сутринта, съобщи телевизията. Полицаят обаче се връща до морето за още шестима. По обратния му път към София, по автомагистрала \"Тракия\" негови колеги са се опитали неколкократно да го спрат. Той не се е подчинил и продължил да кара с висока скорост. Близо до Пловдив отбил за Карлово, където изоставил пътниците си, изхвърлил дрехите им, задържал ценните им вещи и парите и продължил за София по Подбалканския път. Полицията е успяла да го спре край Пирдоп. При обиска на колата полицаите установили, че той е техен колега. В тока на обувката му е открито прахообразно вещество. Задържаният  обяснил, че го взема, за да стои буден 24 часа, докато шофира между Бургас и София.", "date": "2018.08.07", "title": "Задържаха полицай за трафик на хора"}
{"url": "http://clubz.bg/71598-gazprom_ostava_bez_kesh_zaradi_ukrajna", "text": "Исканията на украинската държавна компания \"Нафтогаз\" за арест на активи на \"Газпром\" са лишили руския газов монополист от възможност да привлича външни заеми, съобщи агенция Ройтерс, като се позова на свои източници. \"Нафтогаз Украйна\" настоя за арест на активи на \"Газпром\" в няколко европейски страни, след като Стокхолмският арбитраж реши, че руската компания трябва да й плати $2.6 милиарда. \"Нафтогаз\" се бори за руските $2.6 милиарда Според източника на Ройтерс, възможностите на руската компания са ограничени, тъй като кредитите могат да бъдат арестувани по време на прехвърлянето на средствата от сметките на кредиторите по тези на \"Газпром\". Такава ситуация например имаше при ареста на активи на руската корпорация във Великобритания - една от банките замрази заемните средства до изясняване на обстоятелствата. \"Нафтогаз\" срещу \"Газпром\": Ще има ли газова криза? [nid:70114]] През 2018 г. \"Газпром\" обяви рекордна инвестиционна програма на стойност 1.3 трилиона рубли. Значителна част от нея компанията планира да финансира чрез заеми. Така през март 2018 г. \"Газпром\" одобри привличането на 4 млрд. долара заеми от международните финансови пазари. Като цяло през 2018 г. компанията планира да заеме 417 милиарда рубли или 6.6 милиарда долара. \"Газпром\" взема кредити за €6 млрд. през 2018 г. Източници на агенцията свързват замразяването на всички операции на \"Газпром\" в чужбина с \"Нафтогаз\", която цели да арестува активите на руската компания в Европа като част от изпълнението на арбитражното решение в Стокхолм. Според него, след преглед на всички претенции на двете компании една към друга, руската страна  дължи на украинската $2.56 милиарда. \"Турски поток\" получи руски кредит от  €2.142 млрд.   В момента \"Газпром\" реализира три големи инвестиционни проекта - тя финансира на 100% \"Турски поток\" и едновременно строи \"Северен поток 2\" през Балтийско море до Германия и \"Силата на Сибир\" до Китай. \"Газпром\" не успя да привлече финансиране от чужди банки за \"Турски поток\", а предвид факта, че се потвърди окончателно, че газопроводът ще заработи с капацитет от 31.5 млрд куб. м, вместо два пъти повече, както се представяше по-рано, усложнява ситуацията, коментираха анализатори преди няколко месеца. Газ има. Пари нЕма. Няма и тромпети за Борисов \"Нафтогаз\" срещу \"Газпром\": Ще има ли газова криза? \"Газпром\" взема кредити за €6 млрд. през 2018 г. \"Турски поток\" получи руски кредит от  €2.142 млрд.   Газ има. Пари нЕма. Няма и тромпети за Борисов", "date": "2018.08.07", "title": "\"Газпром\" остава без кеш заради Украйна"}
{"url": "http://clubz.bg/71587-logikata_radev_ako_imashe_tech_ochite_nqmashe_da_bqga_v_turciq", "text": "Вътрешният министър Валентин Радев заяви, че няма теч на информация от МВР, който да е довел до това Димитър Желязков - Митьо Очите да напусне страната, точно преди в Бургас да бъде задържана цялата престъпна група около него. Три причини защо ще хванем Очите за...  Министърът стана поредният, който благодари на турските си колеги за добрата работа по залавянето на Митьо Очите в Истанбул преди дни заедно с още 7 души, които вече са върнати у нас. Клуб Z припомня, че някои - като общинския съветник Бенчо Бенчев и ексдепутата от ДПС Несрин Узун дори отдавна са пуснати поради липса на повдигнато обвинение. Спалнята на Очите извади наяве широка политическа коалиция Главният секретар на МВР Младен Маринов обясни, че Митьо Очите е задържан за 30 дни в турския арест, като в този период трябва да мине процедура пред турски съд за неговото екстрадиране у нас. Пред бТВ той допълни, че продължава да тече активна работа на територията на главната дирекция в Бургас по случая с групата около Желязков. Спалнята на Очите извади наяве широка политическа коалиция", "date": "2018.08.07", "title": "Логиката \"Радев\": ако имаше теч, Очите нямаше да бяга в Турция"}
{"url": "http://clubz.bg/71601-turskata_lira_s_lek_podem_sled_novina_za_delegaciq_vyv_vashington", "text": "Турската лира повиши стойността си днес, след като достигна рекордните 5.42 спрямо щатския долар на 6 август, отбелязвайки най-големия си спад от 5.5 процента за 10 години. Помпео: Турция остава ключов съюзник в НАТО Лирата се търгуваше при курс от 5.26 за един щатски долар в началото на търговията, след като стана известна новината за предстояща двудневна среща между турска делегация и американските партньори във Вашингтон. CNN Turk обяви, че делегация от турски официални лица ще пътува във Вашингтон и че САЩ и Турция са постигнали предварителни споразумения по определени въпроси, без да съобщава повече детайли. Турция - най-вероятният кандидат за БРИКС Напрежението между съюзниците в НАТО нарасна по няколко теми, вариращи от различията в политиките по отношение на сирийския конфликт до арестувания американски пастор Андрю Брънсън и неудовлетвореното искане на Турция за екстрадирането на ислямския проповедник Фетуллах Гюлен, обвинен, че е ръководел неуспешния опит за преврат на 15 юли 2016 г. в Турция. Гюлен живее в американския щат Пенсилвания от началото на века. Ердоган заплаши САЩ, че могат да загубят Турция като партньор Освен това на 3 август Вашингтон съобщи, че преразглежда безмитния достъп на Турция до пазара в САЩ, което може да засегне турския износ от $1.7 милиарда. След спада на турската лира на 6 август, турската централна банка отстъпи и разхлаби горната граница на задължителните резерви на банките, увеличавайки ликвидността с 2.2 млрд. долара. Въпреки този ход обаче лирата спадна до рекордно ниско ниво спрямо еврото, като удари 6.16 лири за евро. Турската валута е загубила 27% от стойността си тази година. Турция - най-вероятният кандидат за БРИКС Ердоган заплаши САЩ, че могат да загубят Турция като партньор", "date": "2018.08.07", "title": "Турската лира с лек подем след новина за делегация във Вашингтон"}
{"url": "http://clubz.bg/71604-belarus_arestuva_jurnalistki_za_polzvane_na_agenciq_bez_abonament", "text": "Три журналистки бяха арестувани днес в беларуската столица Минск след обиски в редакциите на две независими медии, обвинени, че са използвали, без да имат абонамент, материалите на държавната информационна агенция, предаде Франс прес, цитирана от БТА. Две журналистки от информационния сайт Tut.By и журналистка от агенция BelaPAN са задържани, съобщи беларуският Следствен комитет. Задържаните са Марина Золотова, Ана Калтигина и Татяна Коровенкова, предаде ТАСС. Двете медии са заподозрени, че неправомерно са ползвали платени услуги на държавната телеграфна агенция Белта, без да са платили абонаментна такса. Ако бъдат осъдени по обвинение в незаконен достъп до компютърна информация, довел до причиняване на значителни вреди, трите журналистки може да получат до 2 години затвор и временна забрана да упражняват професията си, както е по беларуския закон. Издателска къща \"Беларуская наука\" също е разследвана по случая, уточниха следователите, според които през 2017 и 2018 г. са регистрирани общо над 15 000 нейни неразрешени влизания в емисиите на Белта, което е нанесло \"значителни вреди\". Ръководствата на медиите и издателството \"са част от тази незаконна дейност\", посочи Следственият комитет. Беларус, управлявана с желязна ръка от президента Александър Лукашенко от 1994 г., държи под постоянен контрол медийната сфера, засилен допълнително след демонстрациите през март 2017 г., след които стотици хора бяха арестувани.", "date": "2018.08.07", "title": "Беларус арестува журналистки за ползване на агенция без абонамент "}
{"url": "http://clubz.bg/71589-naj_golemite_v_avtobusniq_transport_iskat_da_stanat_edno", "text": "Двете най-големи компании в автобусния транспорт в България - \"Юнион Ивкони\" и \"Груп плюс\", се сливат в едно чрез регистрираната в края на м.г. \"Транспект\".  Автобуси смениха влакове Новоучреденото дружество с капитал от 50 000 лева, което до момента не е извършвало търговска дейност, е поискало разрешение за концентрацията от Комисията за защита на конкуренцията (КЗК). Регулаторът трябва да прецени как предстоящата концентрация ще се отрази на продуктово-географския пазар в страната.  Още м.г. \"Юнион Ивкони\" очакваше стратегически инвеститор, който да го купи и това беше отразено в търговския отчет на компанията. Задачата да се намери такъв беше поставена още през септември 2014 г., когато в дружеството влезе компанията \"Синтетика\", която придоби мажоритарен дял. Свързаната с \"Еврохолд България\" \"Синтетика\" още тогава декларира, че не желае да се занимава с автобусен транспорт, а предпочита да продава. Три години бяха и срокът, в който Ивайло Константинов можеше да си върне фирмата. Очевидно не се е случило, макар че дружеството \"Транспект\" не може да бъде определено като стратегически инвеститор. Превозвачи с контрапротест, искат законът за автомобилната камара да се върне \"Юнион Ивкони\" е специализирана в извършване на автобусен транспорт в страната и чужбина, както и в областта на туристическите услуги. Основната дейност на \"Груп Плюс\" е във вътрешния и международен пътнически автобусен транспорт. Уставният капитал на \"Транспект\" е разпределен поравно между Георги Атанасов, в момента мениджър в \"Юнион Ивкони\", и Петър Господинов. По БНР той изразява съмнение от предстоящото развитие на сделката. В ГЕРБ готови на компромиси по Закона за автомобилната камара Всички съдружници в \"Юнион Ивкони\" продават дяловете си - Светлозар Любенов и \"Синтетика\". В \"Груп Плюс\" с най-голям дял е Галя Топалова, която е и президент, останалите акционери са Зеки Байрам и Мюге Байрам. Топалова е и председател на Националното сдружение на автобусните превозвачи в България (НСАПБ). \"Юнион Ивкони\" и \"Груп плюс\" бяха сред протестиращите срещу приемането на лобисткия закон за създаването на автомобилна браншова камара, в която влизаха и товарните превози. Зад проекта седеше друг голям превозвач в автобусния пътнически транспорт - собственикът на \"Карат С\" Миролюб Столарски, известен с близостта си с ГЕРБ. Превозвачи с контрапротест, искат законът за автомобилната камара да се върне В ГЕРБ готови на компромиси по Закона за автомобилната камара", "date": "2018.08.07", "title": "Най-големите в автобусния транспорт искат да станат едно"}
{"url": "http://clubz.bg/71590-benchev_i_uzun_jertvi_na_izklyuchitelnata_vytreshna_dobrota_video", "text": "Най-общо станахме жертва на изключителната доброта, която носи в себе си моят много добър приятел г-н Бенчо Бенчев. Така бившият депутат от ДПС Несрин Узун, който бе задържан заедно с Димитър Желязков-Митьо Очите в Истанбул, обобщи как той и зам.-председателят на общинския съвет в Бургас са се озовали в \"лоша компания\". Както е известно, Узун и Бенчев бяха задържани заедно с Очите и съратниците му, изпратени в България и впоследствие пуснати след снети показания. Не е изключено обаче да попаднат под ударите на закона като \"укриватели\".  Днес Узун свика специален брифинг в Бургас, като предварително уточни, че нямало да отговаря на въпроси. Впоследствие обаче се видя принуден да отговори на два. От разказа му трябваше да се разбира, че с Бенчев паднали невинна жертва на обстоятелствата - да се озоват случайно на мястото на ареста. Защо общинарят е резервирал трите стаи, в които са се приютили Очите и компания, Узун не пожела да каже. Било във връзка с \"добротата\". Кой издигна Бенчо Бенчев във властта? Пенсионерите И разказа: Двамата с Бенчев били на вечеря, продължи Узун. И вместо да го остави да се прибере с такси, го взел с колата си. \"Понеже ми е много добър приятел\", уточни той. Пристигайки пред хотела на Бенчев (\"Рамада\"), видели ареста. Били помолени в последствие от турските власти да изяснят обстоятелствата, поради които са се намирали там. Не са били арестувани, твърди Узун. После българските власти помолили турските да ги изпратят в България, за да уточнят същите обстоятелства. Намесени били само защото Узун говори турски език. Бенчев и Узун пуснати, защото изтекли 24 ч на задържането им На въпрос, целящ да се уточни как турските власти са установили кой какъв език говори само като са видели двама невинни, слизащи от колата, Узун посочи: Последното ротиворечи с казаното по-горе - че Узун е решил да закара своя добър приятел с автомобила си до хотела. После бившият депутат от ДПС разказа за здравословното състояние на Бенчев: По думите му двамата често отскачали по повод здравето на Бенчев до Истанбул. Бенчо Бенчев и Несрин Узун остават само свидетели по казуса с Очите ДПС още няма коментир по темата. Но Узун днес предложи свой: На финала посочи, че в началото не разбрал какво е правили Бенчев с Желязков в един хотел. По-късно разбрал, но нямало да комементира. Бенчев и Узун пуснати, защото изтекли 24 ч на задържането им Бенчо Бенчев и Несрин Узун остават само свидетели по казуса с Очите", "date": "2018.08.07", "title": "Бенчев и Узун - жертви на \"изключителната вътрешна доброта\" (ВИДЕО)"}
{"url": "http://clubz.bg/71610-nova_stachka_v_rajyneyr_v_petyk", "text": "Ирландската нискотарифна авиокомпания Райънеър (Ryanair) се очаква да отмени множество полети в Европа в петък поради стачния призив на пилотите в Ирландия, Швеция, Белгия и други страни, съобщава в. \"Фигаро\", цитиран от БТА. Персоналът настоява за по-високи заплати и по-добри условия на труд. На 25 и 26 юли и на 3 август авиопревозвачът беше принуден да отмени 600 полета заради стачка, организирана от ирландския синдикат Форса (Forsa). Какво да правите, когато има стачка в \"Райънеър\"  Конфликтът се задълбочи, след като ръководството обяви миналата седмица, че планира да прехвърли самолети от Дъблин в Полша, което може да доведе до съкращаването на 300 служители - 100 пилоти и 200 души кабинен персонал. Ирландските пилоти получиха подкрепа от шведските си колеги, които обявиха стачка за 10 август. В Германия пилотите от авиокомпанията миналата седмица гласуваха с 96 на сто в подкрепа на стачка, но дадоха време на Райънеър до вчера, 6 август, да представи ново предложение за заплатите, припомня Франс прес. Утре техният синдикат Кокпит (Cockpit) ще обяви дали ще призове към стачни действия. Около 400 пилоти на авиопревозвача са базирани в Германия, което представлява около 10 процента от общия пилотски състав.", "date": "2018.08.07", "title": "Нова стачка в Райънеър в петък "}
{"url": "http://clubz.bg/71592-proizvoditeli_ulichiha_shemata_uchilishten_plod_v_korupciq", "text": "Българската асоциация на организациите на производителите на плодове и зеленчуци (БАОППЗ) иска да се анулира приема по схемата \"Училищен плод\" и да се промени наредбата за прилагането й в училищата, обяви днес председателят й Чавдар Маринов.  Според членовете на асоциацията последните промени в наредбата за прилагане на \"Училищен плод\", които целяха да осигурят предимство на млекопроизводителите при доставките за училищата, ще създадат огромни проблеми в доказването на произведените плодове и зеленчуци. Причината е, че с тях се дава предимство и на останалите фермери, произвеждащи плодове и зеленчуци, да имат достъп до тези поръчки. От Българската асоциация на организациите на производителите на плодове и зеленчуци (БАОППЗ) отчитат и съществени пропуски при контрола в наредбата, които ще доведат до корупционни практики и превръщането на търговците в \"мними\" фермери, само за да получат предимство и да влязат в онези 33% от доставките, заделени само за земеделски производители. От кои страни се внасят плодовете на пазара Чрез Наредба за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения - схема \"Училищен плод\" и схема \"Училищно мляко\", се получават предпоставки за изкуствени условия, които облагодетелстват определени субекти, обясни Маринов. По думите му наредбата не дава приоритет на българските земеделци, тъй като никъде не е записано, че плодовете и зеленчуците трябва да са български или да са доставени от български земеделски производители. От асоциацията настояват това изрично да се запише. БОСТАН-ът още дава плодове Кандидатстването по схемата е приключило на 6 август. Маринов посочи, че един от кандидатите е търговец, регистрирал две юридически лица като земеделски производители и е заявил, че може да покрие 217 000 деца, т.е. 44% пазарен дял, което е господстващо положение. Според Маринов от заявените площи и добиви е видно, че този кандидат няма да може да произведе нужното количество и от едното земеделско юридическо лице ще ги търгува към другото, а откъде ще взима плодовете и зеленчуците никой не знае. По думите му в такива случаи търговците взимат продукция от страни от ЕС като Полша или страни извън ЕС. Опасност има, когато продукцията е от страни извън ЕС, защото стандартите там са различни от тези на общността. От асоциацията настояват за българските деца да бъдат гарантирани български плодове и зеленчуци. Те искат Държавен фонд \"Земеделие\" да обследва всеки земеделец за капацитет и фонд \"Земеделие\" да осигури система за наблюдение, като за всеки производител се правят проверки чрез Идентификационната система за администрация и контрол ИСАК за минималните количества домати, краставици, ябълки и други. Производителите трябва да докажат подобни количества, за да имат достъп до търговете за доставки в училищата. В сигнал до премиера Бойко Борисов, до министъра на земеделието, храните и горите Румен Порожанов, до Държавен фонд \"Земеделие\" и до Българската агенция по безопасност на храните асоциацията посочва проблема и подозренията за злоупотреби по схемата \"Училищен плод\".  Асоциацията настоява приемът по схемата да се анулира и да се проведе нов. Те искат да се промени наредбата, да се впише условието - доставяните по схемата плодове и зеленчуци да са български или да са доставени от български земеделски производители. Друго предложение е да се премахнат всички приоритети по схемата, но търговците да се задължат да купуват от български земеделски производители.  БОСТАН-ът още дава плодове", "date": "2018.08.07", "title": "Производители уличиха схемата \"Училищен плод\" в корупция"}
{"url": "http://clubz.bg/71603-obshtinari_iskat_da_se_mahne_zvezdata_na_trymp_ot_aleqta_na_slavata", "text": "  Общинският съвет на Западен Холивуд одобри с единодушие резолюция за премахване на звездата на президента на САЩ Доналд Тръмп от Алеята на славата, предаде Асошиейтед прес, цитирана от БТА. Той призова Търговската камара на Холивуд и властите в град Лос Анджелис да премахнат звездата заради отношението на Тръмп към жените, което определи като притеснително, както и заради \"други действия\". Разбиха с кирка звездата на Тръмп (СНИМКИ+ВИДЕО) Президентът на камарата Лерон Гъблър отбеляза пред в. \"Лос Анджелис таймс\", че от алеята никога не е била премахвана звезда, защото това се смята за част от историческото й наследство. Малко преди вчерашното гласуване се състоя съдебно заседание, на което бяха предявени обвинения във вандализъм на мъж, заподозрян, че миналия месец е повредил звездата на президента с кирка. Звездата на Тръмп беше подложена на вандализъм и дни преди изборите през 2016 г., но беше поправена, отбелязва АП. Тръмп получи звезда на Алеята на славата заради участието си в риалити шоуто \"Стажантът\". ", "date": "2018.08.07", "title": "Общинари искат да се махне звездата на Тръмп  от Алеята на славата "}
{"url": "http://clubz.bg/71588-venecuela_e_v_kriza_no_tq_moje_bi_pravi_prezidenta_j_po_silen", "text": "Широко разпространените видеоматериали изглежда са уловили едно президентско управление в свободно падане. На един от тях се вижда президентът на Венецуела Николас Мадуро, преследван през 2016 г. от гладна тълпа, която размахва тенджери и тигани. На друг Мадуро отива на площад преди изборния ден през май, за да агитира множеството, но открива, че площадът на практика е празен. Има и кадри от последната седмица: в събота, докато подиумът на президента се тресе от експлозия, стотици войници развалят строя си и панически бягат. Този образ на уязвимост се появява, когато Венецуела е изправена пред най-тежката икономическа криза в съвременната си история. И все пак Мадуро остана на власт. Мнозина сега се чудят дали той не е укрепил позициите си въпреки бедствията, но може би, до известна степен, заради тях. Наистина, Мадуро устоя на опити за бунтове, месеци на масови улични протести, изолация от съседните държави, заплахи за военно нахлуване на президента Тръмп, спадащи приходи от петрол, разкол в собствената му партия, масово изселване на народа му и избори през май, широко описани като фалшифицирани, които удължиха мандата му до 2025 г. „Преврат във Венецуела? Да. Извърши го Николас Мадуро“ Мадуро положи големи усилия в ухажването на онези, които искаха да го свалят, като военните във Венецуела Те, според наблюдатели, отдавна са най-могъщата група, която внезапно може да се обърне срещу него. С колапса на икономиката, оставила страната с недостатъчно храна и лекарства и напълно обезценена валута, Мадуро предложи на военните изгодни придобивки, които остават в сила. Военните лидери управляват хранителната и петролната индустрия и контролират региона, където се добиват злато, диаманти и рудата колумбит-танталит. Досега уговорката гарантира вярност, казват анализатори, тай като генералите преценяват, че е по-изгодно да останат свързани със сегашното правителство, вместо да се върнат към демокрацията, където бъдещето им е несигурно. Мадуро все още може да се изправи пред заплахата от улични протести като тези, бушували миналата година в Каракас и други градове в продължение на месеци и взели над 100 жертви след кървавата президентска разправа с тях. В последно време обаче протестите постепенно замират. Митингите, които още се провеждат, сега са по-малко политически и често са свързани с оказване на натиск върху местни представители на властта за възстановяване на услуги като снабдяване с вода и електричество. Миналата седмица, спиране на тока остави 80 процента от столицата Каракас без електричество за часове, а такъв дефицит става обичаен в други градове. Еберт Гарсия Пласа, бивш генерал, който избяга от страната, след като правителството на Мадуро го обвини в корупция, каза, че службите за сигурност във Венецуела сега потушават протестите, веднага щом бъдат планирани, за да предотвратят друг изблик на демонстрации като този през 2017 г. Обстоятелствата напомнят за някои от тираните в Латинска Америка през 20-и век. Има и резки разлики: ако тогава генералите стояха с непроницаеми лица и тъмни слънчеви очила, докато военни части стояха като истукани, при Мадуро кризата е постоянна, както се видя в събота, когато неговите национални гвардейци избягаха при нападението, а той се нуждаеше от прикритие. Мадуро обвини Колумбия, крайнодесни, че се опитали да го убият (ВИДЕО) Именно този вид несигурност изглежда най-удобен на Мадуро, за да я впрегне в своя полза, твърдят мнозина. Димитрис Пантулас, политически анализатор и консултант по управление на рисковете в Каракас, очаква, че предполагаемият опит за убийство ще бъде използван като по-нататъшен претекст за репресии срещу възможни опоненти. По-късно правителството арестува шестима души, които били извършили опита за убийство на Мадуро. Макар че Мадуро може да не пасва точно на образа на военен диктатор, той следва примера, оставен от бившия кубински лидер Фидел Кастро: разчита на емигрирането на недоволни граждани като \"изпускателен вентил\". Периодът на управление на Кастро бе съпроводен от две големи преселения, последвали неговото идване на власт. Първата вълна бе от образовани кубинци от горните и средните слоеве, които се противопоставиха на неговата революция от 1959 г., а втората - от по-бедни кубинци, които бягаха с лодки през 80-те години на миналия век. Венецуела преживя сходни преселения, но те се случиха едновременно. Ердоган подкрепи Мадуро Сега Колумбия дава дом на близо един милион венецуeлци, главно бедни, потърсили убежище там, както и Бразилия, с която Венецуела също граничи. Образовани венецуелци потърсиха убежище в Европа, САЩ, както и в някои южноамерикански държави като Перу и Чили, които привличат специалисти. В резултат демографията се променя, като много от враговете на Мадуро сега са извън страната, а много от онези, които остават, са решили да се примирят с него. Той обаче предупреди, че закрепването на власт чрез последователно възползване от криза, не е устойчиво в дългосрочен план. Смълд даде пример с военните, които получиха повишения на заплатите, далеч по-големи от тези за други работещи. Техните увеличения обаче не изпревариха инфлацията: средният генерал, изчислява Смълд, печели месечно около 250 млн. боливара, които се равняват на 70 долара. Други протекционистки мерки, употребявани от правителството на Мадуро - като позволяване на доверени хора да източват активите на държавни компании - са обект на разследване от американски прокурори. Няма изненада - Мадуро е преизбран Малцина икономисти очакват, че най-новите предложения на Мадуро - които включват премахване на пет нули от националната валута и разрешаване на чуждестранни търговски трансакции - ще възстановят равновесието на венецуелската икономика, чийто главен недъг остава сривът в производството на петрол - проблем, който Мадуро все още не е решил. Засега обаче президентът изглежда доволен, че неговата формула работи. Макар да е протеже на популиста Уго Чавес, сега Мадуро понякога кокетничи със сравнения с лидери, прибягвали до груба сила, за да управляват. Превод БТА Мадуро обвини Колумбия, крайнодесни, че се опитали да го убият (ВИДЕО) Ердоган подкрепи Мадуро Няма изненада - Мадуро е преизбран", "date": "2018.08.07", "title": "Венецуела е в криза, но тя може би прави президента й по-силен "}
{"url": "http://clubz.bg/71576-legendata_kujovich_mujovich_ujovich_ostava_v_zatvora_za_oshte_4_godini", "text": "Работата като мотокарист, обущар и озеленител, наградите, липсата на наказания и фактът, че е със занижена оценка на риска за нови престъпления - всичко това не помогна на Будимир Куйович да излезе предсрочно на свобода и ще излежи още малко над 4 години. Поне според Софийския градски съд. \"Знаковият\" черногорски бандит е в затвора неизменно от 2008 г., а бе в светлината на прожекторите по време на Тройната коалиция, когато и вътрешният министър Румен Петков изрече по негов адрес знаменитата фраза  Днес съдия Доротея Кехайова прецени, че не са  и макар че Куйович според затворническата администрация е постигнал значителни резултати в корекционната дейност, те още не се отличават със стабилност и устойчивост. Самата затворническа администрация е изразила негативно становище дали да се освободи затворникът Куйович влиза в затвора през далечната 2008 г., а след като излежава стара условни присъда, от 26 ноември 2009 г. практически започва да тече наказанито му от 16 години затвор за наркотрафик. Така към днешна дата се води, че е излежал 11 г., 8 мес. и 15 дни, но от тях фактически - 8 г., 8 месеца и 11 дни, защото от работа са му приспаднати 3 години и 4 дни. В затвора му остават 4 г., 3 мес. и 15 дни. Излежаването на половината от постановената на последна инстанция присъда обаче - а именно 8 години, му позволява сам да кандидатства за освобождаване. Въпреки че двамата адвокати изтъкнаха, че той е показал всички признаци на подобрение - работил е като мотокарист, обущар, а в момента е хигиенист и озеленител, съдът прие, че това не е достатъчно. Те изтъкнаха и че клиентът им отдавна е в \"открито\" общежитие в Казичене, където не се е възползвал от възможността да избяга.  затворник, който предизвика политически трусове в правителството на Сергей Станишев, по време на изтърпяване не наказанието си е бил награждаван включително с 5 дни домашен отпуск, а през послесдните 5 г. не е наказван. Любопитно е, че по системата на анализ на риска първоначалната му оценка от 51 пункта е намалена на 44, 39, а в момента е 33 точки, \"което на практика означава, че рискът е в ниски стойности\", съгласи се съдията. Днес самият черногорец беше хрисим, видимо наддал на килограми и изглеждаше в отлично здраве - въпреки че защитата му извади документ за туморно образувание в областта на шията. Той каза, че има две деца в София и живее с жена на съпружески начала. Съдът обаче прие, че липсват данни за устойчивост на иначе безспорно положителните резултати. Също така прокурор Андрей Янкулов наблегна на тежестта на престъпленията, заради които е осъден. Куйович практически има четири присъди от различни съдилища:   обединени в една най-тежка - от 16 години. Текстовете, по които е признат за виновен са за . Докато течаха съдебните му саги, гражданинът на (тогавашната) Сърбия и Черна гора твърдеше пред съда, че е давал пари на МВР ръководството. Освен това сам опита да заведе няколко ефектни дела - например срещу журналист, че се почувствал обиден, задето го нарекли \"сърбин\", а той бил черногорец. Смята се, че заради издаденото разрешително за постоянно пребиваване на Будимир Куйович в страната - въпреки че имал забрана, през 2007 г. подаде оставка ген. Илия Илиев като главен серкретар на МВР. Самият затворник пък директно обвини министър Румен Петков и директора на ГД \"Национална полиция\" - а после и главен секретар Валентин Петров, че им е плащал такса \"спокойствие\" и проблемите му са започнали, когато е прекратил това. По повод неговите обвинения Румен Петков каза на пресконференция:     По случая с издаденото от МВР разрешително за пребиваване на Куйович бе създадена и нарочна комисия в НС. ", "date": "2018.08.07", "title": "Легендата \"Куйович, Муйович, Уйович\" остава в затвора за още 4 години"}
{"url": "http://clubz.bg/71600-rumyniq_poluchava_%E2%82%AC59_mln_ot_es_za_koraboplavaneto_po_dunav", "text": "Румъния ще получи 59 милиона евро, за да модернизира плавателните маршрути по река Дунав, стана ясно от   на Европейската комисия. Средставата са предвидени за модернизирането на два шлюза в Източна Румъния, които свързват черноморското пристанище Констанца с река Дунав. Тя прогнозира увеличение на речното корабоплаване с 50 процента. Крецу заяви, че средствата ще направят речното плаване по-сигурно и ще защитят зони, заплашени от наводнения, свързващи Дунав с Черно море.", "date": "2018.08.07", "title": "Румъния получава €59 млн. от ЕС за корабоплаването по Дунав"}
{"url": "http://clubz.bg/71583-40_pripadnali_ot_jegite_v_sofiq_do_obqd", "text": "Четиридесет души са припаднали от жегата по улиците на София днес до обяд. Това съобщиха за \"Хоризонт\" по БНР от Центъра за спешна медицинска помощ. И препоръча: Трима гинат от жега в Европа По данни на агенция \"Фокус\" от \"Спешна помощ\" само за четирите часа от 8 ч сутринта до 12 ч наобяд припадналите от жегите са били 34-ма. От Национален институт по метеорология и хидрология към Българска академия на науките прогнозираи, че жегите ще продължат и утре. Утре ще бъде слънчево и топло. След обяд ще има временни увеличения на облачността, но само на отделни места за кратко ще превали. Ще духа до умерен североизточен вятър. Максималните температури ще са предимно между 30 и 35°.  По Черноморието ще бъде слънчево. След обяд ще има временни увеличения на облачността, но само на отделни места по южното крайбрежие краткотрайно ще превали. Ще духа до умерен североизточен вятър. Максималните температури ще са 29-31°. Температурата на морската вода е 27-28°. Вълнението на морето ще е 2-3 бала. Над планините ще преобладава слънчево време. След обяд ще има временни увеличения на облачността, но само на отделни места ще превали. Ще духа умерен до силен вятър от изток-североизток. Максималната температура на височина 1200 метра ще е около 22°, на 2000 метра – около 15°.", "date": "2018.08.07", "title": "40 припаднали от жегите в София до обяд"}
{"url": "http://clubz.bg/71594-letishteto_vyv_frankfurt_beshe_chastichno_evakuirano_snimki", "text": "Терминал 1 на летището във Франкфурт поднови работа, след като беше евакуиран по-рано днес и качването на пътници на самолетите беше спряно. Причината за извеждането на пътниците беше, че най-малко едно неоторизирано лице премина отвъд зоната за сигурност, съобщиха световните агенции. По-късно полицията съобщи, че става дума за френско четиричленно семейство. Поне един от членовете на семейството е влязъл в зоната за сигурност, без да бъде проверен, заяви полицейска говорителка. По думите й в момента семейството е разпитвано. Компанията, която управлява летището, заяви, че работата е била спряна от 11,30 до 14,30 ч. и че 49 от близо 1500 планирани полета са били отменени заради мерките за сигурност. Авиокомпания Луфтханза (Lufthansa) съобщи по-рано в Туитър, че е спряно качването на пътници на самолетите на нива А и Z на терминал 1 на летището. Евакуираха летището във Франкфурт След подобен инцидент на 28 юли на летището в Мюнхен, второто по големина в Германия след това във Франкфурт, бяха анулирани около 300 полета, което засегна над 30 000 пътници, припомня Ройтерс. Летището във Франкфурт е най-натовареното в Германия. Миналата година през него са преминали 64,5 милиона пътници, отбелязва ДПА.  ", "date": "2018.08.07", "title": "Летището във Франкфурт беше частично евакуирано (СНИМКИ)"}
{"url": "http://clubz.bg/71584-vuchich_iskame_li_mir_ili_shte_prodyljavame_da_se_izbivame", "text": "Мир ли искаме или ще продължим да се избиваме за територия, попита риторично сръбският президент на пресконференция в Белград. Според Александър Вучич е необходимо да се постигне решение на косовския въпрос възможно най-скоро. Сърбите и албанците трябва да изберат дали имат нужда от спокойно бъдеще, или от това да продължават да се избиват, отбелязва електронното издание на водещия белградски ежедневник „Политика“, цитирано от \"Фокус\". Напрежение между Косово и Сърбия Той добави, че след постигането на мир и дълготрайна стабилност Сърбия може изцяло да се съсредоточи върху икономическия напредък. Това ще доведе до засилване на чуждестранните инвестиции и до подобряване на имиджа на страната. Няма лесно и безболезнено решение на косовския въпрос, цитира Вучич белградското радио B92. Според него след подписването на Брюкселското споразумение, Сърбия е направила всичко по силите си, за да бъде надежден партньор не само на албанците, но и на международната общност. И добави: Така че пред Сърбия има два пътя според него. Вучич заяви, че трябва да се обърне специално внимание на защитените територии в Косово. След това президентът попита дали трябва да бъде взето решение, което да донесе нещо добро на сърбите, или да се продължава по същия път, както досега. Сърбия е успяла да подобри позицията си и да бъде по-уважавана в преговорите, смята той, но същевременно допълни, че някои елементи в страната му не биха искали да бъде постигнато решение на косовския проблем. Москва: Ако пратим самолети в Косово, да не би България да ги свали Сръбският президент подчерта още, че няма да организира референдум, на който евентуалното споразумение с Прищина ще бъде обвързвано с членството на страната в ЕС, защото гражданите трябва да имат възможност много ясно да се произнесат за договора с Косово, ако бъде постигнат такъв.  Само слепец не може да види, че се работи за създаването на Велика Албания. Това предупреди министърът на външните работи на Сърбия Ивица Дачич в интервю за РТС, цитирано от скопското електронно издание „Фактор“. Според Дачич основната пречка за подписването на договор с Прищина са максималистичните цели на управляващите в Косово, които искат признаване на независимостта на страната. Той подчерта, че подялбата на Косово е идея, която лично той е споделял още преди десет години. Подобна позиция е имал и Зоран Джинджич   но заради нея е навлякъл върху себе си гнева на западните страни. Дачич изрази увереност, че крайната цел на Прищина е да се изгонят сърбите, които са останали в Косово и с това да се изпълнят стъпките, които водят до създаване на Велика Албания и че само слепец не може да разбере политиката, която водят управляващите в най-младата държава на Балканите.  Москва: Ако пратим самолети в Косово, да не би България да ги свали", "date": "2018.08.07", "title": "Вучич: Искаме ли мир, или ще продължаваме да се избиваме?"}
{"url": "http://clubz.bg/71573-sasht_deregulira_azbesta_ruska_kompaniq_go_reklamira_s_trymp", "text": "САЩ ще позволява употребата на азбест в случай на \"съществена нова употреба\", реши днес федералната Агенция за защита на околната среда, съобщи СиЕнЕн. Азбестът е сред най-известните доказани карценогени, употребата му заради противопожарните му свойства е довела до хиляди случаи на рак на белите дробове и мезотелиома, вид раково заболяване, асоциирано единствено с азбеста. Производител номер едно в света е Русия. $4,7 млрд. обезщетение за азбест в пудра Междувременно \"Вашингтон пост\" съобщи за руския производител \"Уралазбест\", който се рекламира с лицето на американския президент Доналд Тръмп. На балите с продукта стои лицето му с надпис: Тръмп е известен с подкрепата си за употреба на азбест. Той обяви през 2012 г., че Световният търговски център е нямало да изгори, ако не е бил премахнат азбеста от него. Бившият назначен от него шеф на Агенцията за защита на околната среда Скот Пруит също защитаваше азбеста.  От веществото всяка година умират 40 000 души само в САЩ, хиляди успешно съдят строителя за употребаха му. Страната е единствената в първия свят, която не е забранила употребата му напълно, но доскоро бе сериозно ограничена. 95% от азбеста, който все пак се ползва в САЩ, идваше от Бразилия, но те забраниха производството. Останалите 5% са с източник Русия. 57 вида разрешени пестициди тровят пчелите Миналата седмица администрацията на президента взе решение да разреши употребата на неоникотиноидни пестициди, които редица проучвания свързват с намалявашите популации на пчелите. Забраната беше въведена преди две години. Проучване на \"Грийнпийс\" например показа, че неоникотиноидите могат да бъдат свързани също с намаляването на пеперудите, птиците и водните насекоми. 57 вида разрешени пестициди тровят пчелите", "date": "2018.08.07", "title": "САЩ дерегулира азбеста, руска компания го рекламира с Тръмп"}
{"url": "http://clubz.bg/71585-sankciite_na_trymp_sreshtu_iran_vloshavat_otnosheniqta_s_evropa", "text": "Връщането на санкциите е утежнило икономическите проблеми на Иран, хвърляйки в паника националната му валута, това пише британския в.  за въвеждането на американски санкции срещу Техеран от президента Доналд Тръмп. Налагането на санкциите съвпада и с улични протести, породени от недоволство от икономическата ситуация, липса на социални и икономически свободи и засилващи се предизвикателства в сферата на околната среда, станали причина за предупреждения, че Иран е на ръба на политическа и икономическа пропаст, коментира изданието. Тръмп: Който прави бизнес с Иран, няма да прави със САЩ Тръмп подписа указ за връщане на санкциите срещу Иран - решение, за което ЕС изрази \"дълбоко\" съжаление, пише  . Вестникът отбелязва, че правителството на президента на САЩ упражнява натиск върху отделни страни да спазват санкциите и да спрат напълно вноса си на петрол от Иран. Много страни, сред които Индия, вторият по големина вносител на ирански петрол след Китай, започнаха да намаляват обемите, които купуват, отбелязва вестникът. \"Индипендънт\" пише, че освен санкциите правителството на Тръмп води и пропагандна война срещу Иран. Изданието отбелязва и че американските власти твърдят, че не водят политика на смяна на режима, а искат да накарат иранските власти \"да си променят поведението\". Напук на Тръмп: търгувайте с Иран, европейци  коментира, че заради санкциите ясно са изпъкнали различията между САЩ и съюзниците им. Европейците, които са част от споразумението за иранската ядрена програма, заявиха, че ще защитят своите компании от правни последици от санкциите и ще работят за това да се запазят достъпът на Иран до финансовата система и износът му на петрол и газ, които формират сериозен дял от приходите му, пише изданието. Вестникът допълва, че новината от вчера за подновяването на санкциите изглежда изключва възможността за среща скоро между Тръмп и иранския президент Хасан Рохани, макар и двамата да са заявили, че са отворени за преговори. Влязоха в сила  американските санкции  срещу Иран коментира, че санкциите са засилили натиска върху Иран, но са влошили отношенията с Европа. Безсилието на европейските лидери да парират американските санкции само е увеличило разединение, съществуващо по редица въпроси, включително НАТО, имиграцията и отношенията с Русия, и това о може да навреди на полаганите в момента усилия да се намали напрежението в областта на търговията, пише вестникът. Санкциите може допълнително да раздразнят Китай и Индия, които имат съществени икономически отношения с Иран, допълва \"Ню Йорк таймс\". ЕС ще поддържа ядрената сделка и бизнеса с Иран  отбелязва, че решението да бъдат върнати санкциите е поредният важен етап от опитите на Тръмп да развали споразумението за иранската ядрена програма, датиращо от времето на Обама, което новият президент нарече \"ужасяващо и едностранчиво\".  Напук на Тръмп: търгувайте с Иран, европейци Влязоха в сила  американските санкции  срещу Иран ЕС ще поддържа ядрената сделка и бизнеса с Иран", "date": "2018.08.07", "title": "Санкциите на Тръмп срещу Иран влошават отношенията с Европа"}
{"url": "http://clubz.bg/71596-po_10_miliona_za_epizod_na_mejduzvezdni_vojni", "text": "До края на 2019-а „Дисни“ ще пусне своя стрийминг платформа. Името на услугата все още не е обявено, но голяма част от съдържанието ѝ е вече известна. Амбициите на компанията е да се конкурира най-вече с „Нетфликс“. Сред обявените продукции е и сериалът „Междузвездни войни“, разработен от Джон Фавро, режисьор на „Железният човек“ и „Книга за джунглата“, съобщава „Ню Йорк Таймс“. Сериалът ще разполага с бюджет от около 100 млн. долара, засега се знае, че първият му сезон ще бъде от десет епизода – или грубо изчислено: по 10 млн. долара на епизод. Дотук Фавро е написал сценария за почти половината от първия сезон. \"Междузвездни войни\" става тв сериал За сравнение, всеки от последните шест епизода от осмия сезон на „Игра на тронове“ струва 15 млн. долара, „Короната“ разполага с бюджет от 130 млн. долара, а предстоящият сериал „Властелинът на пръстените“ на „Амазон“, който бе обявен за най-скъпия телевизионен сериал в историята, е изчислен на над 1 млрд. долара. Историята в предстоящата поредица ще се развива между събитията от филма на Джордж Лукас „Завръщането на джедаите“ и на Джей Джей Ейбрамс „Силата се пробужда“. Фавро обаче гарантира, че сериалът ще е напълно различен от оригиналните филми на Лукас.", "date": "2018.08.07", "title": "По $10 милиона за епизод на \"Междузвездни войни\""}
{"url": "http://clubz.bg/71595-qsno_e_koj_koga_shte_zabie_na_varna_mega_rok_tablica", "text": "Графикът на бандите на предстоящия фестивал \"Варна Мега рок\" вече е известен. Бившият каварненски кмет Цонко Цонев публикува на страницата си във фейсбук реда и точните часове, в които ще стъпят на главната сцена участниците.  Най-чакани са, естествено, хедлайнерите на 18 и 19 август - Глен Хюз и Nightwish Nightwish идват със собствена гигантска видеостена Феновете обаче са нажежени и за предстоящите сетове на изключително обичаните у нас Kamelot и Apocalyptica. Само преди дни Цонев, който е съорганизатор заедно с община Варна, обяви бонус ден. На 17 август ще има  . За всички фенове, закупили двудневни билети, входът ще е свободен.", "date": "2018.08.07", "title": "Ясно е кой кога ще забие на \"Варна Мега рок\" (ТАБЛИЦА)"}
{"url": "http://clubz.bg/71593-sistema_za_licevo_razpoznavane_za_olimpijskite_igri_v_tokio", "text": "На летните олимпийски игри в Токио през 2020 г. ще се използва свръхбърза система за лицево разпознаване на общо 300 000 спортисти, служители и журналисти. Инициативата, представяна като безпрецедентна в историята на игрите, цели да подобри сигурността и да осигури максимално ефективна организация, предаде Франс прес, цитирана от БТА. Системата, представена днес в Токио, ще бъде инсталирана на входовете за 43-те обекта, където ще протичат състезанията, за олимпийското село и пресцентровете, но няма да бъдат обхванати зрителите. Система за лицево разпознаване на всички акредитирани лица на обекти ще се инсталира за първи път на състезание от такъв ранг, подчерта на пресконференция Цуйоши Ивашита, отговорник по сигурността на игрите в японската столица. Така ще бъде засилена сигурността и едновременно с това ще се улесни придвижването между различните съоръжения, пръснати из мегаполиса, обясни той. Оборудването ще сравнява лицата на акредитираните с предварително направени снимки, записани в чиповете на техните баджове. Така ще се избегне възможността за влизане с чужди или подправени пропуски, обясни японската група за телекомуникации и производство на електроника НЕК, разработила технологията. Това ще става за 0,3 секунди - скорост, все още недостижима където и да било в света, увери вицепрезидентът на концерна Масааки Суганума. Тя ще гарантира според НЕК и \"бързо влизане (в обектите), необходимо в силните летни горещини\", очаквани на архипелага през юли-август, когато температурите на сянка достигат 35-40 градуса при влажност на въздуха над 80 на сто.", "date": "2018.08.07", "title": "Система за лицево разпознаване за олимпийските игри в Токио"}
{"url": "http://clubz.bg/71582-kiril_dobrev_gushteryt_na_gerb_e_varan", "text": "Гущерът на ГЕРБ е варан. Това заяви зам.-председателят на БСП Кирил Добрев. Така той коментира изявлението на зам.-шефа на ГЕРБ Цветан Цветанов, който пожела на БСП \"гущера да си откъсне опашката\" Изявлението на Цветанов бе коментар на факта, че покрай разследването на Митьо Очите бе задържан Бенчо Бенчев, общински съветник в Бургас, избран от квотата на социалистите. Попитан дали Корнелия Нинова ще поиска вот на доверие заради скандала с Бенчев, Добрев заяви, че пред нея има няколко изпитания - европейските и местните избори догодина. БСП няма черна каса, тя получава добра субсидия и не се нуждае от други форми на финансиране, каза още Добрев. И допълни, че ако някой си е мислил, че представлява БСП и е взимал пари от Бенчо Бенчев и не ги е внасял в партията, това не означава, че БСП е получавала пари. Той упрекна ГЕРБ, че прави опит да купи народни представители от БСП, които да напуснат парламентарната група. Той заяви, че БСП е \"втора политическа сила с тенденция да става първа, а кметовете й получават средства като за от треторазрядна партия\". И декларира, че партията по всяко време за предсрочни парламентарни избори. Междувременно общинските съветници от БСП в Бургас днес изключиха от групата си Бенчев. Дали да напусне съвета обаче може да реши само той, защото е избран мажоритарно.", "date": "2018.08.07", "title": "Кирил Добрев: Гущерът на ГЕРБ е варан"}
{"url": "http://clubz.bg/71569-kzk_haresa_medijniq_zakon_na_peevski_no_nqma_da_kontrolira_pluralizma", "text": "Комисията за защита на конкуренцията (КЗК) даде зелена светлина за медийния закон на депутата от ДПС и издател Делян Пеевски, мотивиран с изсветляването на собствеността на всички видове медии, в т.ч. и на скритата - тоест лицето, което може и да не присъства в Търговския регистър, но на практика да определя медийната политика. Малко след внасянето на проекта от Пеевски и колегите му депутати Велислава Кръстева, Йордан Цонев и Хамид Хамид КЗК образува производство за оценка на съответствието с правилата на конкуренцията на проекта за изменение и допълнение на Закона за задължителното депозиране на печатни и други произведения, каквото е пълното наименование на нормативния акт. \"Предложеният от Пеевски медиен закон може да е форма на цензура\" КЗК обаче се застрахова, че няма да проверява сигнали за \"фактическия собственик\" на дадена медия, каквото допълнение към собствения си закон внесоха от ДПС. Това не влизало в правомощията й. Видно от мотивите към внесения проект, основните цели на предлаганата нова регулация са две, изброява КЗК: - Предотвратяване на \"изкривяванията на медийната среда\" и защита на свободата на словото чрез разширяване на обхвата на законовото задължение за деклариране на действителния собственик и полученото финансиране, несвързано с присъщата им стопанската дейност, от доставчиците на медийни услуги (вестници, списания, онлайн издания, информационни агенции, телевизии и радиа); Дружно приеха закона на \"изнасилвача на обществено мнение\" Пеевски - Запазване на ефективната конкуренция и създаване на гаранции за свободното разпространение на всички печатни издания чрез въвеждане на задължение за лицата, разпространяващи и продаващи такива издания, да декларират пред Министерството на културата (МК) на обектите за търговия на дребно, снабдявани/притежавани от тях, като тази информация следва да бъде публично достъпна в регистър на интернет страницата на министерството. В случаите, в които едно лице притежава повече от 30% от всички декларирани обекти за продажба на дребно, МК уведомява КЗК за това. Пеевски допълва медийния си закон: да се декларира и скритият собственик Оттам обаче посочват, че \"гарантирането на плурализма в медиите и свободата на словото\", както и \"спазването на основни за демократичното общество принципи като... многообразие на съдържанието, на информацията\" могат да бъдат контролирани само от \"специализиран медиен регулатор\", какъв - било преценка на законодателя. От Комисията обаче пак призовават да не й се вменяват подобни функции. Становища пред КЗК са изразили Съюзът на българските журналисти (СБЖ), КРИБ, БТТП, проф. Нели Огнянова. Според  е необходимо да бъде приета комплексна и широкообхватна регулаторна рамка за гарантиране на пълна прозрачност на медийната и междумедийната собственост след провеждане на широки обществени дебати с участието на всички заинтересовани лица и широката общественост.  подкрепя проекта. Работодателската организация смята, че чрез декларирането на действителния собственик и финансирането ще дадат възможност на \"крайния потребител да оцени какъв е контекстът на получаваната чрез печатните медии информация и така да формира своето мнение дали получава обективно или повлияно мнение, респективно вероятността за обективност и доверие в продукта\". От КРИБ са на мнение, че предложеният ЗИД на ЗЗДПДП \"има потенциала да утвърди международната практика за публично изразяване на мнение относно личните виждания и убеждения на съответния редакционен колектив при спазване на най-високите утвърдени журналистически стандарти за посочване на поне два източника на информация и коментари\". КЗК препоръча: регистър на собствеността на всички видове медии (ДОКУМЕНТ) също изразява подкрепа с мотиви, сходни с тези на \"колегите\" от КРИБ. Съображения против обаче има  Първо, според нея проектът не отговаря на Закона за нормативните актове - предлаганите текстове не отговарят на закона за депозиране на печатните произведения. Второ, използвани са понятия, които не са дефинирани легално.  Дружно приеха закона на \"изнасилвача на обществено мнение\" Пеевски Пеевски допълва медийния си закон: да се декларира и скритият собственик КЗК препоръча: регистър на собствеността на всички видове медии (ДОКУМЕНТ)", "date": "2018.08.07", "title": "КЗК хареса медийния закон на Пеевски. Но няма да контролира плурализма"}
{"url": "http://clubz.bg/71422-moral_li%C2%A0da_vleze_sledvashtiqt", "text": "„Това е морално“, „това не е морално“, „морален политически акт“ (някои биха казали, че това е оксиморон, „оставката като морално решение“, заявките за нов морал… Непрекъснато чуваме този тип оценки. Има го и постоянното противопоставяне – моралът на обществото срещу морала на политиците (или липсата им на моралност). Най-лесно решава въпроса Ахмед Доган, този неособено изненадващ следовник на Макиавели: При това Доган не само изповядва това убеждение, но го прилага активно и на практика – моралът е извън обхвата на интересите му, неговите и на партията му в политическите им действия. Интересен в отношението си към морала е премиерът Бойко Борисов и лидер на управляващата партия ГЕРБ. В битността си на държавник той е пример за следването на някакъв приложен морал, много тясно обвързан в представите му с асфалт и пълни хладилници. Борисов избягва говоренето за морал, поучаването и заиграването с етичните категории, което е донякъде облекчаващо, но и някак очаквано за човек, за когото Бог, Господ, висшата сила е по-известна като Началника. От друга страна, липсата на високи цели извън прагматично-популистките решения е разочароваща, защото е нещо като неизговорено признание за отказа от високи идеали. Примерът на Борисов, който избягва да морализаторства, обаче не е заразителен.  Заигравките на тема „морал“ са не просто отегчителни (когато са част от алгоритъм за политическо и обществено високопарно празнословие), но и опасни, и дразнещи, когато идват от персони със съмнителни добродетели. За него всички говорят, но виждал ли го е някой, какъв е на вкус, на мирис, на цвят. Моралът изглежда като нещо, без което не може да се живее, но същевременно твърде обтекаемо, абстрактно, изплъзващо се. Морал (от латинското име moralitas означава маниер, характер, правилното поведение) е разграничаването на намерения, решения и действия между такива, които са добри и правилни, и такива, които са лоши и грешни. И още: Според моралния императив на Кант то е нещо, което предхожда опита, универсални норми. Честият въпрос кой е източникът на морала – държавата, властта или самата същност на човека, опитът или нещо, което предшества опита, отвъд него. В демократичните общества моралът не може да замести политиката, казва философът Цветан Тодоров. В тоталитарните държави той е като противовес на властта, но политиката и моралът в демократичните общества имат общо покритие на места, но се движат по различни оси. Българското общество – демократично, но и посттоталитарно, е в постоянен сблъсък със собствената си къса памет. И с лутането си в дефиницията на морално, като трудно приема, че морално не е онова, което е добро само и единствено „за мен“. Затова и често попада под влиянието на „морални стожери“. Особено масирано е промиването на  мозъците и объркването на ориентирите, изтърбушването на ценностите, забъркването на полуистини,  откровени лъжи и нагласени откровения от кафявите медии, които обливат със словесна помия, клевети, но винаги от правилно–неправилно, добро–лошо, морално–неморално. Създаването на потискащото и обезверяващо усещане как всички си имат тъмна страна, потънали са в блатото, в отровната среда, в която няма неизцапани, унищожава моралните ориентири. Същевременно вчерашните „антигерои“ на тези медии днес вече може да са смели борци с корупцията, строители на модерна България и, разбира се, блюстители на морала. Както и обратното. В тази действителност „знаменитости“, сериозно злоупотребили с различни съединения, или публично известни като дилъри, или като сутеньори, или маман в „агенции“ за манекени, или откровени расисти и хомофоби дават компетентни мнения по актуални теми, учат на морал, кое е правилно или не, заклеймяват, ахкат по загубния соцморал, критикуват, изказват се в ролята си на последна инстанция… Кое е правилно и кое редовно ни поучават медийно политици с внушителен брой съдебни дела за злоупотреби и корупция (винаги оправдани на последна инстанция, разбира се)… Началник и водещ в обществената телевизия (и бивш шеф в тв „Алфа“) дава тон кое е правилно и кое не е, като размахва среден пръст в национален ефир. Ето и още няколко примера: Николай Бареков – бивш тв водещ и провален политик, който преди четири години зовеше за „нов морал“ в политиката, подплатен с щедрото финансиране на вече банкера в изгнание Цветан Василев и корпулентния бизнесмен политик Делян Пеевски, свързан с раздаване на кебапчета, таблети и обещания за НРБ, в зенита на кариерата си като евродепутат без никакво чувство за неудобство или срам декларира, че смята да прави свободни медии. В края на декември м. г. той съобщи, че ще създаде „конгломерат от честни медии“ – дори само анонсът, без реализация, вее неприятни асоциации. На 1 март т. г. пак тази личност организира в Брюксел конференция, посветена на фалшивите новини и корупцията. И формулира следната бляскава мисъл: „Фалшивите новини раждат корупция и корупцията ражда фалшиви новини.“ Какво му пречи да го прави? Нищо чудно скоро да изгрее на екрана на някоя телевизия, която търси рейтинг и залага на разпознаваеми муцуни без скрупули, и пак „да проповядва“ „нов морал“,  окрилен от различни субстанции – парични и/или химически. Гребейки с пълни шепи от общественото късогледство, липса на принципност и последователност. Бареков идеално се вписва в по-общата картина на морална двойственост.  Дребен сюжет, но показателен е и отправеното преди време обвинение от зам.-шефа на ГЕРБ Цветан Цветанов към президента Румен Радев в аморалност. После уж се извини. (А и вероятно Цветанов раздава морал от позициите на човек, за когото се знае, че няма шест апартамента.) Това политическо заяждане добре онагледява общата атмосфера. „Моралът“ е разменна монета, моментна стока за бърза употреба. По-мащабно и по-тревожно е посланието, което носят позициите на Българската православна църква. Сред последните активности на Светия синод беше яростното заклеймяване на Истанбулската конвенция като пропагандираща трети пол и нещо заразно, известно като джендър. И още: Опасенията на родната църква можеха да бъдат приети като истинска загриженост за моралните устои на православните българи, ако самата тя през годините не беше разтърсвана от секс скандали с хомосексуален и педофилски привкус, от близки отношения със спорни бизнесмени, неясно забогатяване на висшия клир, масово агентурно минало в ДС, от липсата на покаяние, от натрапващото се усещане за отсъстваща истинска загриженост към ближния… Напоследък разцъфтява и един специфичен вид морал – патриотичният. Сред  неговите най-бляскави представители е лидерът на „Атака“ Волен Сидеров. В богатото му досие влизат обиди към журналисти и политически противници, словесен тормоз, реч на омразата, нападения над джамия, полицаи, нахлуване във висше училище, неприлично поведение в самолет, лични и политически скандали… Но това не му пречи усилено да раздава оценки кое е правилно и кое погрешно, кое е морално и кое не. Сидеров е завладяващ „патриотичен“ пример – с всеотдайността си към Путинова Русия. Въпреки партийната и личностната си скандалност обаче той прекрасно съществува политически, в последно време и в управляващата коалиция, като разчита на късата обществена памет. Усвоил е идеално играта си – „избухване“, когато трябва, след което кротък период, в който сее „мъдрост“ и „обединение“. И морални ценности, разбира се. Лидерът на „Атака“ може да си позволи всичко и чудесно му се разминава, а умилителността даже стига да наблюдения колко го е променило бащинството. Играта на катарзис „Сидеров“ обаче винаги е успешна. Защо обществото така лесно попада в капана на псевдоморала, така бързо забравя. Ако попитаме Корнелия Нинова, вероятно би казала, че демокрацията е отнела и морала, социалистическия морал, разбира се. БСП, наследничката на комунистическата партия със своите половинчати извинения за миналото, с липсата на създаването на убедително усещане, че уроците от миналото са разбрани и осмислени, с постоянното  залагане на чувството за носталгия, е сред постоянните източници на объркване и несигурност на и без това неустойчивата ценностна система на посттоталитарното общество. Последният морален казус, по който всички се оказаха компетентни, беше отварянето на досието на Юлия Кръстева и разкритието, че тя е била агент на ДС под името Сабина вече след установяването си във Франция.  Детайлите от папките, които се съхраняват в Комисията по досиетата, показаха, че няма нищо написано лично от Кръстева освен една поздравителна картичка, че са били най-общо обсъждани добре известни от медиите факти и т.н. Разгоряха се бурни дискусии „за“ и „против“ с множество аргументи в защита и осъждане на известната интелектуалка. Каква точно е истината за събитията отпреди 40 години едва ли докрай ще се изясни. Моралните съдници винаги са в бойна готовност. Ударът обаче не е само по Юлия Кръстева. Може би най-малко персонално по нея. Това е поредната бомба, заложена от Държавна сигурност напред във времето, която разтърсва всички нас. И представлява гадна и опасна дългосрочна стратегия за унищожаване на авторитети. През годините идваха разкритията за поредица от светли умове – писатели, учени, хора, задаващи пример, които са били под някаква форма в отношения с Държавна сигурност. Отношенията жертви и палачи, доброволното и търсеното участие или принудителното въвличане са все важни теми за личния избор или липсата му, по-страшното обаче е това потъпкване на стойността, обезсмислянето на важното, принизяването на авторитета. То е и дълбаещо в моралните устои на обществото. Нехигиенично ли е днес обществото? През март изследователският център „Тренд“ публикува национално представително проучване, според което две трети от българите вярват, че някакви организации нарочно създават болести, за да продават лекарства, т.е. огромното мнозинство от нашите сънародници – 66%, са убедени в нещо, за което няма никакви доказателства. Според 40% светът се управлява от тайно общество, тип илюминати, масони и т.н. „Успокоението“ е, че само 25% вярват, че същите тези тайни конспиративни общества пръскат клетото население с отрова от самолети – т. нар. кемтрейлс. Непоклатима е вярата, че Ванга е предсказала вече всичко. Според данните на „Тренд“ 75% вярват в пророческите способности на петричката врачка. Над половината българи също така вярват, че има хора, които могат да лекуват с техните свръхспособности – няма медицина, няма наука. На този фон с последователното рушене на авторитети и объркване на моралните ориентири мястото за псевдоморални пророци е освободено. Да влезе следващият.", "date": "2018.08.07", "title": "Морал ли? Да влезе следващият"}
{"url": "http://clubz.bg/71571-dyjdyt_shte_ni_struva_desetki_milioni", "text": "Десетки милиони са щетите по републиканската пътна мрежа от дъждовете и свлачищата през последните два месеца. Това заяви министърът на регионалното развитие и благоустройството Николай Нанков. Той припомни, че за Тетевенско междуведомствената комисия за възстановяване и подпомагане към Министерския съвет е отпуснала около 500 хиляди лева за първоначалните щети и аварийното укрепване. Всички други поражения са описани и ще бъдат покрити от бюджета на комисията, добави министърът. И обясни, че за укрепване на свлачищата по Черноморието са необходими стотици милиони. Те обаче са създадени от строителство през 80-те и 90-те години.", "date": "2018.08.07", "title": "Дъждът ще ни струва десетки милиони"}
{"url": "http://clubz.bg/71577-naj_seksapilnata_baba_v_sveta_pusna_svoi_razgoleni_snimki", "text": "Четиридесет и седем годишната Джина Стюарт, най-сексапилната баба в света, пусна свои горещи разголени снимки в  , с които зарадва многобройните си почитатели, съобщават световните медии. За две седмици нейната страница беше посетена от 90 хиляди потребители. Много от тях й се обясниха в любов. Джина беше изобразена на фотосите в оскъдно облекло. Тя разказа и за тайната на безупречния й външен вид. Австралийка довери също, че гръдните импланти започват малко да й пречат. Въпреки че Джина е баба на внуче, тя е една от претендентките за \"Мис Максим 2018\". Явно публикуваните от нея в инстаграм снимки ще бъдат един от козовете й в тази надпревара. Джина Стюарт е много търсен модел в Австралия. Тя обяснява своя успех с чувството си за хумор.", "date": "2018.08.07", "title": "Най-сексапилната баба в света пусна свои разголени снимки"}
{"url": "http://clubz.bg/71578-svetyt_e_izpraven_pred_zaplaha_ot_parnikov_period", "text": "Светът е изправен пред заплахата да навлезе в парников период, в който средните глобални температури ще се повишат с 4-5 градуса Целзий дори и да бъдат изпълнени поставените цели за ограничаване на емисиите на парникови газове, съобщават Ройтерс и ДПА, позовавайки се на публикация в сп. \"Протоколи на Американската академия на науките\".  Докладът, изготвен от учени от Швеция, Дания, Австралия и Германия, идва във време, в което северното полукълбо е обхванато от големи горещини с температури, достигащи на места над 40 градуса Целзий. България е с добри шансове да преживее климатичните промени През 2015 г. около 200 страни се споразумяха да ограничат покачването на глобалните температури до под \"пределния лимит\" от 2 градуса Целзий в сравнение с прединдустриалната епоха - праг, считан за повратна точка за климата. Засега обаче остава неясно дали глобалният климат може да бъде \"паркиран\" безопасно до този праг, или ще бъдат отключени други процеси, подхранващи по-нататъшно затопляне, дори светът да успее да ограничи емисиите на парникови газове.  Понастоящем глобалните температури са малко над 1 градус Целзий в сравнение с прединдустриалната епоха и се покачват с 0,17 градуса Целзий на десетилетие. Авторите на доклада отбелязват, че ако критичният праг бъде преминат, е вероятно да се отключат няколко повратни процеса, които да доведат до резки климатични промени. Сред въпросните процеси са топене на т.нар. вечна замръзналост, загуба на метанови хидрати от океанското дъно, неустойчивост на сухоземните и океанските въглеродни резервоари, загуба на арктически воден лед през лятото, намаляване на антарктическия воден лед и полярните ледени покривки. За да се увеличат шансовете Земята да се размине с парников период, намаляването на емисиите на парникови газове е недостатъчно. Необходими са и мерки като по-добро стопанисване на гори, земеделски земи и почви, опазване на биоразнообразието и технологии за отстраняване на въглеродния диоксид от атмосферата и складирането му под земната повърхност. ", "date": "2018.08.07", "title": "Светът е изправен пред заплаха от парников период"}
{"url": "http://clubz.bg/71580-amerikanecyt_kronke_otkupuva_dela_na_usmanov_v_arsenal_fenovete_nedovolni", "text": "Новината, че американският милиардер Стан Кронке се е договорил с руския олигарх Алишер Усманов да откупи 30-процентния му дял в лондонския \"Арсенал\", не се приема добре от повечето запалянковци на \"топчиите\". По-рано днес компанията KSE, която е собственост на спортния магнат, обяви, Кронке е отправил оферта на Усманов, която е приета. Според Би Би Си най-богатият руснак ще получи 600 милиона паунда (777 млн. долара). Когато сделката стане факт, цената на \"Арсенал\" ще е 1,8 млрд. паунда ($2,3 млрд.). Алишер Усманов обмисля да продаде дела си в \"Арсенал\"? Според световните агенции Кронке, който притежава по един отбор във всички големи щатски отборни спортове (американски футбол, бейзбол, баскетбол, хокей на лед), ще финансира покупката с кредит от Дойче банк на стойност 557 млн. паунда и ще добави 45 млн. лични средства. Той иска да придобие и акциите от запалянковците (общо под 3 процента), всяка една от които е оценена 29 419 лири. Запалянковският тръст на \"Арсенал\" (AST) не прие вестта положително. В изявление до медиите са казва, че   Феновете недоволстват от това, че за първи път в своята история клубът ще има един собственик. Те негодуват, че любимият им отбор ще бъде вкаран в дълг. Независимо от уверието на KSE, че финансирането на сделката няма се отрази на \"артилеристите\" в нищо - бюджет, трансфери, заплати, академия и въобще на цялата футболна дейност. AST подчертава, че едноличният собственик вече ще има неограничена власт, с която може да злоупотребява, и че няма да се отчита пред никой друг. През миналата 2017-а тръстът призова Усманов да не продава дела си. През последните години руснакът и американецът си отправяха оферти един на друг за придобиване на дяловете си. Кронке няколко пъти отклони запитвания на Усманов, който не фигурира в борда на директорите на клуба и не участва във вземането на оперативни решения. Пред Би Би Си Роб Уилсън, финансов футболен експерт от университета \"Шефилд Халам\", коментира, че придобиването на всички акции от страна на един човек има както добри, така и лоши страни. Той подчертава, че тази практика е често срещана сред спортните клубове отвъд океана, така че за Кронке, чието богатство според \"Форбс\" се оценява на около 8 милиарда долара, няма да е нещо ново. Факт е, че прозрачността в клубните дела може да намалее. Кредитът също може да е притеснителен. Но особена разлика във функционирането на клуба не би трябвало да настъпи, не и такава, че да направи впечатление, казва Уилсън. От бизнес гледна точка едноличното придобиване на клуба не е лош модел, смята финансистът.", "date": "2018.08.07", "title": "Американецът Кронке откупува дела на Усманов в \"Арсенал\", феновете недоволни"}
{"url": "http://clubz.bg/71581-britanska_recepta_za_sandvich_po_brekzitski", "text": "\"Брекзит\" без сделка между Лондон и Брюксел би имал значителни последствия върху индустрията и на двете страни. Сред пострадалите ще бъде и... британският сандвич. На пръв поглед това изглежда най-простият за приготвяне обяд - шунка, сирене, маруля и домат между две филийки хляб. Но всъщност веригата на доставките на тези продукти е почти толкова сложна, колкото за частите и суровините за автомобилната индустрия например. Над четири милиарда сандвича годишно си купуват британците от магазините, пише  . Няма как да се изчисли колко си приготвят вкъщи. Хлябът за тях обикновено се произвежда в Обединеното кралство. Ако обаче Лондон и Брюксел се разделят без споразумение за свободна търговия, върху останалите продукти, които се внасят главно от страни от ЕС, ще бъдат наложени мита, които ще ги направят много по-скъпи. Проверките на границите ще забавят доставките, което ще е проблем особено при бързоразвалящите се продукти. В крайна сметка за британците ще стане по-трудно и по-скъпо дори да си направят сандвич, пише \"Политико\". Великобритания внася над 60% от сиренето, което британците изяждат, от Ирландия. Според асоциацията на ирландските млекопроизводители Обединеното кралство е внесло 78 000 тона, или 82% от целия внос на сирене чедър от страната през 2016 г. Голяма част от него се използва именно от производителите на сандвичи. Ако Великобритания излезе от Евросъюза без споразумение, чедърът трябва да бъде обложен с мита, които според правилата на Световната търговска организация са около 1670 евро за тон. Доставките на бекон и шунка също са в опасност. Шейсет на сто от консумираното във Великобритания свинско месо се внася от европейски държави. Митата, които Световната търговска организация предвижда за вноса на свинско месо, са между 172 и 1494 евро за тон. Освен това проверките по границите ще отнемат часове, ако Брюксел и Лондон не постигнат споразумение. \"Брекзит\" заплашва и доставките на риба тон, която е на трето място сред внесените риби по количество и се очаква рязко да поскъпне, ако бъдат наложени мита за вноса от ЕС. Според Асоциацията на британските производители на домати в Обединеното кралство сега се изяждат около 500 000 тона домати годишно и търсенето се увеличава. Местните производители не могат да задоволят търсенето - те осигуряват под 100 000 тона домати, тоест около 80% от доматите, които британците ядат, идват от чужбина - най-вече от Испания и Холандия. Освен това те трябва да се придвижат бързо до потребителите, защото се развалят лесно. С евентуалните гранични проверки това няма да бъде гарантирано. За разлика от забавянията. Зелената салата може също все по-рядко да се вижда в британските сандвичи, особено през зимата. Според британските власти през 2017 г. са внесени 192 500 тона маруля основно от Испания. Британските фермери са произвели 13 500 тона.", "date": "2018.08.07", "title": "Британска рецепта за сандвич по брекзитски"}
{"url": "http://clubz.bg/71575-trymp_kojto_pravi_biznes_s_iran_nqma_da_pravi_sys_sasht", "text": "Новите санкции на САЩ срещу Иран са \"най-ограничаващите санкции, налагани някога\", заяви днес американският президент Доналд Тръмп в туитър, предадоха световните агенции.      Някои от наказателните мерки влязоха в сила тази сутрин. Напук на Тръмп: търгувайте с Иран, европейци А други - като ограничаването на купуването на ирански петрол, ще бъдат в сила от ноември, съобщи Би Би Си. Влязоха в сила  американските санкции  срещу Иран Иранският президент Рохани реагира като ужилен и обяви, че мерките са \"психологическа война\", която има за цел да вбие клин в обществото и да раздели иранците.  Европейският съюз също се обяви против санкциите, обещавайки да защити фирмите, които извършват \"легален бизнес\". Влязоха в сила  американските санкции  срещу Иран", "date": "2018.08.07", "title": "Тръмп: Който прави бизнес с Иран, няма да прави със САЩ"}
{"url": "http://clubz.bg/71579-shefyt_na_shtaba_na_trymp_ukril_milioni_v_chujdestranni_smetki", "text": "Ричард Гейтс заяви пред съда, че заедно с Пол Манафорт са укрили милиони долари в чуждестранни сметки, за да не плащат данъци в САЩ, предаде АФП. Това призна самият Гейтс, който е най-важният свидетел по делото срещу Манафорт - бившия ръководител на предизборната кампания на Доналд Тръмп. Манафорт спечелил $60 млн. в Украйна Гейтс призна също, че е откраднал стотици хиляди долари от бившия си шеф Манафорт през десетте години, в които са работили заедно като политически консултанти. През февруари Гейтс се призна за виновен по повдигнатите му обвинения и оттогава сътрудничи на специалния прокурор Робърт Мълър. Въпреки че случаят бе разкрит в рамките на общото разследване за предполагаема руска намеса на президентските избори в САЩ през 2016 г., обвиненията в процеса срещу Манафорт са за действия, извършени преди той да оглави предизборната кампания на Тръмп. Манафорт е обвинен в пране на пари, данъчни и банкови измами за милиони долари. Гейтс разказа пред съда как е помагал на Манафорт да попълва данъчни декларации с невярно съдържание и да прикрива 15 банкови сметки в чужбина. Според него в тях има \"няколко милиона долара\", натрупани по време на съвместната им работа в Украйна.", "date": "2018.08.07", "title": "Шефът на щаба на Тръмп укрил милиони в чуждестранни сметки"}
{"url": "http://clubz.bg/71574-brakuvanite_podanici_na_nejno_velichestvo_mogat_i_bez_seks", "text": "Четиридесет и осем процента от женените двойки, поданици на Нейно Величество, споделят доверително, че биха живели щастливо и без секс, установи национално проучване, цитирано от в. \"Метро\", съобщава БТА. От изследването, поръчано от сайт за запознанства, ставало видно, че много от британските двойки страдат от сексуална несъвместимост. Тридесет и седем процента от мъжете се оплаквали, че желаят повече секс в сравнение с партньорката си. Нова оставка в кабинета на Мей, но заради секс скандал Жителите на Острова рядко си споделяли за своите желания в брачното ложе. Но въпреки изброените препятствия средностатистическите британци все пак съумявали да правят секс четири пъти месечно. Шейсет и шест на сто от хората над 55 години били доволни от количеството секс, на което се отдавали. Но възрастовата група на 35-54-годишните се оказала по-малко задоволена /59 на сто/.", "date": "2018.08.07", "title": "\"Бракуваните\" поданици на Нейно Величество могат и без секс"}
{"url": "http://clubz.bg/71570-neveroqtniqt_hylk_preminava_blizo_do_zemqta", "text": "Обвитата в зелен облак газ комета Невероятният Хълк тази вечер ще бъде най-близо до Земята от откриването си през 2017 г. Според учените кометата, позната сред тях с \"по-скучното\" име C/2017 S3, най-вероятно за пръв път навлиза във вътрешната част на Слънчевата система. Тя беше открита на 23 декември 2017 г. от телескопите PanSTARRS на Хавайските острови, пише сайтът Live Science. Зеленият цвят на кометата се дължи на молекулите цианид и карбон, които се йонизират заради топлината от приближаващото Слънце, обяснява Брайън Кобърлейн от Рочестърския технологичен институт в Ню Йорк. Ако случайно сте прочели някъде, че кометата ще се разбие в Земята и ще я унищожи - бъдете спокойни. В момента, когато е най-близо до планетата ни, Невероятният Хълк ще бъде на цели 112 милиона километра. След това тя ще продължи да се приближава до Слънцето, ще премине покрай него на 16 август и ще продължи пътя си по неправилната си орбита към периферията на Слънчевата система. В момента Невероятният Хълк е твърде близо до Слънцето, за да се вижда от Земята. Астрономите обаче смятат, че любителите на космическите спектакли може да имат шанса да видят обвитат в зелен облак газ комета, когато тя премине отново \"близо\" до Земята в края на август, коментира Пол Чодас, мениджър на Центъра за изследване на близки до Земята космически обекти към Калифорнийския технологичен институт.  ", "date": "2018.08.07", "title": "Невероятният Хълк преминава близо до Земята"}
{"url": "http://clubz.bg/71524-rusko_gruzinskata_vojna_ot_2008_g_predvestie_za_ukrainskata_kriza", "text": "През лятото на 2008 г. руската армия предприе за пръв път намеса в независима държава след безславната война на Съветския съюз в Афганистан. Десет години след конфликта с Грузия Русия е все тъй непреклонна към своите съседи, а скъсването със Запада е свършен факт.  Изпратена срещу Грузия, за да се притече на помощ на малката Южна Осетия - проруска сепаратистка територия, където Тбилиси бе започнало военна операция, армията на Москва успява бързо да надвие грузинските сили и е на път да превземе столицата. Мирно споразумение, договорено от френския президент Никола Саркози, довежда в крайна сметка до изтегляне на руските войски. Москва обаче признава независимостта на сепаратистките региони Южна Осетия и Абхазия, където поддържа оттогава силно военно присъствие. За пет дни Русия демонстрира военната си мощ и най-вече доказва, че при нужда е готова да брани със сила интересите си там, където вижда своя зона на влияние. Русия нападна Грузия, но виновни са САЩ и НАТО Шест години по-късно в друга бивша съветска република Русия анексира украинския полуостров Крим в отговор на събитията в Киев, където прозападни сили вземат властта през зимата на 2014 г. Тя предоставя политическа подкрепа на проруски бунтовници в Източна Украйна; бунтът прераства във въоръжен конфликт и жертвите до момента са над 10 000. Официално руската армия не нахлува в страната, но Киев и Западът обвиняват Москва, че подпомага с военна сила и финансови средства бунтовниците, провъзгласили в региона две сепаратистки републики; Русия и досега категорично отрича. Европа и САЩ, реагирали предпазливо на руско-грузинската война, гневно осъждат този път действията на Москва и й налагат сурови икономически санкции. Както в Грузия, така и в Украйна Москва си поставя за цел с всички средства да осуети присъединяването на тези страни към НАТО - неприемливо за Русия, която след разпадането на Съветския съюз неуморно критикува стремежа на Атлантическия алианс да се разшири до границите й. Москва иска \"да покаже, че развива средствата си за въздействие и че реакцията на Запада срещу действията й няма критично значение\", добавя експертът, който нарича руско-грузинския конфликт от 2008 г. \"пробен опит\" за бъдещата политика на Кремъл. През 2008 г. обаче Русия решава да не анексира двете грузински отцепнически територии, а просто да ги признае за независими, въпреки че след войната де факто ги постави под своя опека. Сценарият впрочем не се разиграва точно според плановете на Кремъл. Дори най-близките му съюзници - Беларус и Казахстан, отказват да признаят независимостта на двете територии. И Москва си взема поука - впоследствие така и не признава независимостта на сепаратистките републики в Украйна, отбелязва аналитикът Андрей Суздалцев. Тя обаче успява навреме да се възползва от разногласията в западния лагер - категорично й се противопоставят само \"младоевропейските\" държави начело с Полша и Литва. Освен дипломатическите и военните констатации след конфликта с Грузия Русия успява да установи, че въпреки успехите си на терен е изгубила \"медийната война\". След 2008 г. Кремъл всестранно укрепва своята \"мека сила\", по-специално създавайки чуждоезични медии, които да бранят становищата му в чужбина - телевизията \"Раша тудей\", преименувана на Ар Ти, и онлайн агенцията по печата \"Спутник\".  Путин предупреди НАТО да стои далече от Украйна и Грузия Кремъл активно използва тези две медийни оръжия в чужбина по време на конфликта в Украйна и за да подронва доверието към позициите на Запада за Сирия.  В случаите с Украйна и Грузия Москва разчиташе да наложи своите интереси и зона на влияние; на първо място обаче двете войни разстроиха дълбоко отношенията й със Запада, изтъкват експертите. Путин предупреди НАТО да стои далече от Украйна и Грузия", "date": "2018.08.07", "title": " Руско-грузинската война от 2008 г. - предвестие  за украинската криза "}
{"url": "http://clubz.bg/71572-vera_jourova_dyrjavi_ot_es_razdavat_zlatni_pasporti_na_bogati_hora", "text": "Европейският комисар по въпросите на правосъдието, потребителите и равнопоставеността между половете Вера Йоурова критикува практиката на някои държави да възнаграждават със \"златни паспорти\" богати хора извън ЕС и ги насърчи да се уверят, че от гражданството не се облагодетелстват престъпници, предаде Асошиейтед прес, цитирана от БТА. Брюксел настоява гражданство да бъде предоставяно в случаите, когато има действителна връзка с дадената страна, но решението за това принадлежи на конкретните държави. Кипър и Малта са сред страните, критикувани за практиката. Пред германския \"Велт\" Йоурова заяви, че възнаграждаването с гражданство може да представлява \"сериозен риск за сигурността\", защото предоставя права, включително правото на свободно движение в ЕС. По думите на еврокомисаря \"някои страни трябва да направят повече, за да не бъдат награждавани с гражданство престъпници, които искат да застрашат европейската сигурност или са замесени в пране на пари\".  Йоурова каза, че ЕС ще проучи практиките във всяка страна членка за предоставяне на гражданство на хора извън общността. Тя уточни, че е изтеглила от декември за есента доклад по темата. След това ЕС ще издаде нови по-строги насоки за страните членки, от които ще бъде поискано да се уверят, че кандидатите за гражданство няма да навредят на блока, каза още тя.", "date": "2018.08.07", "title": "Вера Йоурова: Държави от ЕС раздават \"златни паспорти\" на богати хора"}
{"url": "http://clubz.bg/71535-ruskite_jurnalisti_v_afrika_moje_da_sa_ubiti_zaradi_%E2%80%9Echastnata_armiq%E2%80%9C_na_putin", "text": "Убитите в Централноафриканската република (ЦАР) журналисти смятали да разследват за две седмици частна руска охранителна компания, действаща в страната, и да съберат информация за интересите на Москва към диамантените, златните и урановите мини там, пише \"Дейли бийст\". Документалистът Александър Растрогуев, военният кореспондент Орхан Джемал и операторът Кирил Радченко бяха убити на 30 юли край град Сибю. Тримата напуснали столицата Банги вечерта, за да се срещнат с представител на ООН в град Бамбари. Те обаче така и не стигнали дотам. Твърди се, че журналистите били нападнати от засада и убити от десетина души, облечени с тюрбани и говорещи на арабски. Това са думите на шофьора им, който оцелял. Трима руски разследващи журналисти разстреляни в Африка Умиротворителите от МИНУСКА - така се нарича контингентът на ООН в ЦАР - открили телата на тримата с многобройни рани от куршуми. Според жители на Сибю, цитирани от китайската агенция CNC, нападението било твърде необичайно. Нападателите се интересували от \"високия мускулест мъж\" - оператора Радченко. Те искали да претърсят джобовете му, но журналистите оказали съпротива. Тогава нападателите застреляли Радченко пред очите на другарите му. Журналистите били изпратени в Африка от Центъра за управление на разследванията (ЦУР) - проект, финансиран от бившия руски петролен магнат Михаил Ходорковски, който е сред най-отявлените критици на президента Владимир Путин. Репортажът на Радченко, Расторгуев и Джемал бил фокусиран върху дейността на руската Частна военна компания (ЧВК) на Вагнер. Тя е свързана с Кремъл и с Главното разузнавателно управление (ГРУ). Предполага се, че тя действа в ЦАР от януари, когато Русия започва да доставя оръжие на страната и изпраща петима военни и 170 цивилни инструктури. Много от тях вероятно са бивши военни. Те трябва да обучават два армейски батальона. ООН прави изключение от оръжейното си ембарго за ЦАР, за да може слабата армия на тази страна да получи малки количества оръжие и боеприпаси и да отблъсква бунтовнически групировки. Араби убили руските журналисти в Африка? Групата на Вагнер е обаче нещо специално. Някои я наричат \"частната армия\" на президента Путин. Организацията се ръководи от Дмитрий Уткин, някогашен боец от руските спецчасти. В момента тя е в американския санкционен списък заради подпомагане на проруските сепаратисти в Източна Украйна. След гибелта на журналистите Михаил Ходорковски заяви в профила си във фейсбук, че в Русия  .     Русия обеща да достави на ЦАР 5200 пушки и редица други леки оръжия до края на тази година. Руснак е съветник по сигурността на президента Фостен-Аршанж Туадера. Най-малко 40 руснаци са в охраната на държавния глава. Хора от ЧВК на Вагнер саразпръснати на няколко места из страната. Всички споразумения, подписани между правителствата на ЦАР и Русия, и това за дейността на компанията на Вагнер също са обгърнати в тайна. Интересното е, че Русия има тайни споразумения не само с правителството на ЦАР, но и с бунтовниците, контролиращи близо 80 на сто от територията на страната, включително достъпа до златните и диамантените залежи. Твърди се, че през първото тримесечие на годината руски чиновници, вероятно представители на ЧВК на Вагнер, се срещнали с лидерите на трите най-големи бунтовнически групировки в страната. Сред тях били бившият президент Мишел Джотодия и Нуредин Адам от групировката \"Възраждане на ЦАР\". И срещу двамата са наложени санкции на САЩ и ООН, защото те са смятани за заплаха за мира и защото блокират политическия преход в африканската държава. Никой от тях досега не е съобщил подробности за разговорите си с руснаците. Според зам. главната редакторка на ЦУР Анастасия Горшкова ден преди убийството им журналистите пътували към лагер в град Беренго, където се предполага, че е била базирана ЧВК на Вагнер. Те обаче били върнати, тъй като нямали необходимите акредитации от Министерството на отбраната на ЦАР. Русия казва, че журналистите в Африка са убити при обир Както твърди местен журналист, много е трудно да се получи разрешение за посещение на лагера в Беренго. Репортер от АФП случайно получил документ и съобщил, че видял руснаци във военни униформи да обучават войници от ЦАР, но не му разрешили да снима и да вземе интервюта. Шефът на ЦУР Андрей Коняхин подал документи за виза за ЦАР, за да разследва убийството на колегите си. Той иска да разговаря с оцелелия им шофьор и със служителя на ООН, който ги поканил и който обещал помощ на проекта. На другия ден след отказа за достъп до лагера в Беренго тримата журналисти трябвало да пътуват ден и половина до Бамбари и да се срещнат с този човек - служител на МИНУСКО, който \"имал информация за ситуацията с руските военни инструктори в ЦАР\" и обещал да осигури контакти с чиновници, \"готови да говорят открито в Банги\". Така се твърди в постинг на ЦУР във фейсбук. Според Центъра представителят на ООН щял да помогне и за заснемането на златните мини в Ндасима - градче, за контрола над което бунтовниците се бият срещу правителството. Мината в Ндасима се намира на горист хълм. През 2014 г. срутване там убило 27 миньори. Някога тя принадлежала на канадската компания AXMIN, но в края на 2012 г. била превзета от бунтовници. Сега я охраняват руски наемници, но заплахата от бунтовнически нападения не е отминала. Според изданието \"Африка интелиджънс\" било постигнато споразумение Русия да разработва мината. Външното министерство в Москва твърди, че се проучват възможностите за взаимно изгодно проучване на природните богатства на африканската страна. Не са напълно ясни обаче подробностите за споразумението за работа в район, където правителството няма пълен контрол. Нито една от двете страни не отрича присъствието на руски военни в ЦАР. Никой обаче не вярва, че интересът на Москва е безкористен. Нито пък някой е казал нещо конкретно за двустранните споразумения и интереса на Кремъл от тях. А както се вижда от убийството на тримата руски журналисти, опитите за разкриване на истината са потенциално смъртоносни, изтъква \"Дейли бийст\". Самият Ходорковски обещава да положи всички усилия, за да разкрие не само причините за смъртта на журналистите, но и какво правят в ЦАР хората от ЧВК на Вагнер. Араби убили руските журналисти в Африка? Русия казва, че журналистите в Африка са убити при обир", "date": "2018.08.07", "title": "Руските журналисти в Африка може да са убити заради „частната армия“ на Путин"}
{"url": "http://clubz.bg/71528-na_koral_zarinati_sme_ot_bokluk_obshtinata_vsichko_e_tochno_snimki", "text": "Летуващи на екоплажа \"Корал\" за пореден път тази година се оплакаха от препълнени кофи за смет. Те обвиняват община Царево, че не изпълнява задълженията си по сметосъбиране и сметоизвозване, а според някои това се прави с цел да се насажда в обществото представата, че природосъобразният туризъм всъщност замърсява природата. От местната администрация обаче твърдят, че дейностите по събиране на боклука вървят по график. \"Имат задължения по закон и не ги спазват. За това те получавт целево финансиране в размер на над 200 000 лева всяка година. Само за да изглеждат тези плажове в приличен вид. В замяна на това на какво прилича всичко около плажа Корал и то направено целенасочено? На кочина. И то не от хората и туристите, а именно от горепосочените \"институции\"\", възмущават се още от сдружението. От офиса на кмета Георги Лапчев ни насочиха за отговори на въпроса с натрупания боклук към отговорника по \"Чистота\"-та Дамян Дамянов.  По думите му кофите понякога били препълнени, защото сега бил пикът на сезона. На въпрос дали оградата, с която тази година бяха оградени 120 дка собственост на испанската фирма \"Ибердрола Инмобилария\" зад \"Корал\", пречи на сметосъбиращите камиони да достигнат до контейнерите, отговорникът по чистотата отсече: След което посочи други пречки: На въпроса колко общо са контейнерите за смет, които обслужват екоплажа, заяви, че не знаел наизуст. Това не било стихотворение, за да го декламира.  ", "date": "2018.08.07", "title": "На \"Корал\": Заринати сме от боклук. Общината: Всичко е точно (СНИМКИ)"}
{"url": "http://clubz.bg/71565-germaniq_slaga_spirachki_pred_kitajskiq_biznes", "text": "Берлин иска да може да се намесва в инвестиции и сделки, ако инвеститор извън ЕС придобие дял от най-малко 15% в германска компания, съобщи днес вестник \"Велт\", цитиран от Ройтерс. Патриотичният акт на Патриотите Китайски пари или \"китайска стена\" между Стара и Нова Европа Германия затегна контрола върху чуждестранните инвестиции през м.г. след поредица придобивания от китайски компании. Правителството вече може да се намесва, ако купувачът придобива дял от 25 процента. Министерството на икономиката трябва да може да се намеси, ако инвеститор извън Евросъюза придобие пряко или непряко дял от най-малко 15 процента от правата на глас в германска компания, пише \"Велт\", като се позовава на проектозакон. Германия няма да даде стратегическа компания от китайци В Германия и други страни, включително САЩ, Франция, Австралия и Великобритания, има притеснения, че Китай и други конкуренти получават достъп до ключови технологии чрез придобивания на местни компании. Предложението за промяна на германския закон за външна търговия се координира с други министерства, а законът, предоставящ по-голям контрол, би могъл да влезе в сила още през тази година, пише \"Велт\". САЩ ще се борят с влиянието на Китай с инвестиции от $113 млн. в Азия Когато става дума за компании, свързани с отбраната, ключова инфраструктура и някои технологии, свързани с гражданската сигурност, като информационно-технологичната сигурност, искаме в бъдеще да имаме възможност за по-близък поглед, посочва германският министър на икономиката Петер Алтмайер, цитиран от изданието. Еврокомисар: Китай може да превърне Западните Балкани в троянски кон в ЕС Той отбелязва, че Берлин все още иска компании да инвестират в Германия, но допълва, че проявяването на специално внимание в случаите, когато инвестициите засягат националната сигурност, е част от социално-пазарната икономика.  ДАНСъри в мрака В България няма ограничения за чуждестранни инвеститори извън ЕС, тъй като българските закони не правят разграничения за бизнес във и извън ЕС. Въпреки това преките чуждестранни инвестиции в България през първото тримесечие са с 34.4% по-ниски от същия период преди година, показват данни на БНБ.  Заради търговската война със САЩ китайската дипломация и бизнес се активизира и реши да засили присъствието в Европа чрез проекта \"Един пояс, един път\". В България, както стана ясно, китайска компания проявява интерес към проекта за АЕЦ \"Белене\" и внос на български тютюн.  След срещата от формата \"16+1\" в София в началото на юли стана ясно, че България поема водеща роля в създаването на Глобален център за партньорство между държавите от Централна и Източна Европа и Китай. Той ще се оглавява от Лиляна Павлова, която до края на юни беше министър за българското европредседателство. \"16+1\" започва в НДК Китайски пари или \"китайска стена\" между Стара и Нова Европа Германия няма да даде стратегическа компания от китайци САЩ ще се борят с влиянието на Китай с инвестиции от $113 млн. в Азия Еврокомисар: Китай може да превърне Западните Балкани в троянски кон в ЕС ДАНСъри в мрака \"16+1\" започва в НДК", "date": "2018.08.07", "title": "Германия слага спирачки пред китайския бизнес"}
{"url": "http://clubz.bg/71568-edno_idvane_do_parlamenta_koeto_izleze_45_hil_leva_na_danykoplatcite", "text": "Народният представител Делян Славчев Пеевски е получил цялата си заплата за 2017 г., въпреки че е стъпвал само веднъж в парламента. Това е станало напълно законно, благодарение на разтегливия Правилник за организацията и дейността на Народното събрание и благосклонното отношение на председателя на парламента Цвета Караянчева. Избраният от Благоевград депутат се появи единствено на 19 април 2017 г., за да положи клетва заедно с другите му 239 колеги, които спечелиха мандати на изборите на 27 март 2017 г. За това еднократно влизане в Народното събрание Пеевски е получил от данъкоплатците 44 580 лева. Това е сумата, която депутатът е посочил в   като получена от трудови доходи. Народните представители нямат право на други трудови правоотношения, освен тези с парламента, т.е. това е заплатата на Пеевски за 2017 г. след удръжките за социални и здравни осигуровки, т.н. данъчна основа. 44 580 лева е заплатата на Пеевски като депутат за 10 месеца, защото последното заседание на 43-тото Народно събрание беше на 26 януари, а изборите за 44-тото бяха на 27 март, от когато се начисляват възнагражденията на депутатите. Сметката показва, че всеки месец избраникът на ДПС е взимал по около 4500 лева. Сумата се получава от три средномесечни заплати според данните на НСИ и добавка от 1% за всяка година трудов стаж, а Пеевски е на държавна работа от 2001 г. насам. Пеевски декларира 37 млн. лв. приходи, живее и се вози под наем През 2017 г. Народното събрание е имало точно 100 пленарни заседания – девет в стария си състав преди изборите, останалите в новия състав след изборите. В 99 от заседанията Пеевски не присъства – това е видно и с просто око, но това показват и данните от гласуванията, в които той не е участвал. Нито едно от тези пропуснати 99 заседания обаче не се води неоправдано отсъствие – всичко е оправдано и депутатът си е получил заплатата. А неоправданите отсъствия водят след себе си финансови санкции - \"При неоправдано отсъствие от три поредни или общо 5 пленарни заседания за съответния месец на народния представител се прави удръжка, равна на две трети от месечното му възнаграждение\". В нашия случай - нямаме санкции. Правилникът за организацията и дейността на Народното събрание казва, че „народен представител, на който се налага да отсъства по уважителни причини от заседание на Народното събрание или от заседание на комисия, предварително уведомява председателя на Народното събрание, съответно председателя на съответната комисия“. Ако депутат пропусне да направи това, отсъствието се води неоправдано. На сайта на Народното събрание има регистър на неоправданите отсътвия и той показва, че Делян Пеевски не е пропуснал да се обажда и да оправдава своите отсъствия. Всеки път.  Хамид Хамид: Г-н Пеевски е там, където има работа Правилникът не дефинира какви \"уважителни причини\" могат да послужат като оправдание за отсъствие – болнични, командировка, лични причини... Всичко е оставено на преценката на председателя, който оправдава отсъствия само по силата на едно телефонно обаждание, имейл, препредадено съобщение от някой друг или пък кой знае какво. Дали Пеевски е звънял 99 пъти на Цвета Караянчева? Не, защото няма нужда. Правилникът е толкова разтеглив, че можеш изобщо да не стъпиш в Народното събрание и изобщо не си длъжен да даваш обяснения. Председателят може да оправдава, може и да не оправдава произволно отсъствия. В нашия случай - оправдава. Все пак Делян Пеевски не е получил всички пари от Народното събрание, които законът му позволява. Цитираният вече правилник казва, че за участие в комисии депутатите получават по 15% добавка над заплатата си. Пеевски участва в две комисии – по икономическа политика и туризъм и по земеделие и храни. Не е стъпвал в нито една от двете. Правилникът казва, че „при неоправдано отсъствие от заседание на парламентарна комисия... на народния представител се прави удръжка, равна на съответната добавка за участие в заседанието“. От общо 40 заседания за 2017 г. на комисиите, в които членува Пеевски, той е оправдал отсъствията си само 7 пъти. В регистъра на неоправданите отсъствия са записани 33 неоправдани отсъствия от заседания на комисии. Тази искреност е спестила на данъкоплатците голяма част от добавките за комисии, грубо около 7 хиляди за годината. Но да не тъгуват данъкоплатците – те продължават да плащат на НСО да охранява депутата, който не стъпва в парламента. В декларацията си Пеевски е записал, че през 2017 г. е получил дивиденти в размер на 37 101 195 лева. Въпросът е: Защо му е тогава да взима още 44 580 лева от данъкоплатците? Отговорът: Защото може. Хамид Хамид: Г-н Пеевски е там, където има работа", "date": "2018.08.07", "title": "Едно идване до парламента, което излезе 45 хил. лева на данъкоплатците"}
{"url": "http://clubz.bg/71567-borisov_bencho_benchev_i_korneliq_ninova_tova_naj_malko_me_interesuva", "text": "Премиерът Бойко Борисов не пожела да коментира факта, че покрай ареста на Димитър Желязков – Митьо Очите, бе задържан и Бенчо Бенчев, зам.-председател на общинския съвет на Бургас, избран от квотата на БСП. Той инспектира днес строителството на магистрала \"Хемус\"  в участъка между Ябланица и Боаза в компанията на регионалния министър Николай Нанков. Той поясни, че в момента се изгражда най-трудния участък, за който се изисква огромен труд и капацитет. Той изтъкна, че на 15 август предстои да започне строителството от Белокопитово до Търговище, като междувременно ще стартират тръжните процедури и за двата лота до Велико Търново. Попитан за магистрала \"Струма\", Борисов каза, че през есента ще бъде открита отсечката до Сандански.  Борисов изрази надежда участъка между Ябланица и Боаза да бъде пуснат предсрочно до август 2019 г. Този месец ще стартират тръжните процедури за строителството на 52 км от аутобана между пътен възел \"Боаза\" и разклона за Плевен и Ловеч, за да може през следващата година да започне и реалното строителство. Той коментира и че, \"мащабно строителство тече и в образователната инфраструктура\". Премиерът добави, че за над 620 млн. лв. се строят и ремонтират училища и детски градини. По отношение на хората с увреждания министър-председателят посочи, че в момента върви разпоредената от него проверка на дневните центрове.   Ето какво отчете той и във фейсбук.    ", "date": "2018.08.07", "title": "Борисов: Бенчо Бенчев и Корнелия Нинова? Това най-малко ме интересува"}
{"url": "http://clubz.bg/71564-zabranqvat_nargileto_na_zakrito", "text": "Забрана за пушене на наргилета в закрити обществени места предвиждат промени в Закона за здравето,   за обществено обсъждане. Освен това се забранява тютюнопушенето и във временни постройки. Ако промените бъдат приети, пушенето извън дома ще се разрешава само под открито небе. Идеята на Симеонов за либерализация на пушенето срещна поредна спънка Пушенето на наргиле е особено разпространено сред тийнеджърите, което доведе и до хиляди заведения, където ги предлагат. В Студентския град броят на баровете с наргилета се конкурира единствено с този на казината. Вносителите на промените са мотивирали искането си с аргументите, че пушачите на наргиле вдишват токсични вещества, които се срещат и в стандартните цигари, но при наргилето въглените, чрез които се разпалва сместа, засилват вредите за здравето. Борисов: Твърдо сме против връщане на тютюнопушенето Горенето при наргилето е съпроводено с отделяне на въглероден диоксид, въглероден моноксид (при непълно изгаряне), азотен диоксид, серен диоксид и твърди частици. Пушенето на наргиле е свързано с увреждане на дихателната система, сърдечно-съдовата система, устната кухина и зъбите. Войните на Цацаров: зебри, газови бутилки, наргилета и детски пюрета Вдишването на въглероден моноксид води до припадъци и при някои пушачи поради острата интоксикация – до намаляване на преноса на кислород от кръвта в клетките, повишено кръвно налягане и увеличаване обема на сърцето. При хроничните пушачи на наргиле по-често се развива обструктивна белодробна болест и периодонтит (възпаление на венците със загуба на зъбите). Здравното министерство ще се бори с наргилетата Наред с въвеждане на нова забрана законопроектът детайлизира определението за \"закрито обществено място\", където е забранено каквото и да било тютюнопушене. Като такова се определя \"всяко пространство, покрито с покрив и оградено с най-малко три стени/страни, независимо от наличието на отваряеми прозорци или други отвори, без оглед на материала, използван за покрива, стените/страните и без оглед на това дали конструкцията е постоянна или временна“.  Доклад на СЗО за България: Онкоболните растат, пушенето и затлъстяването - проблем  Това означава, че найлоновите завеси, с които много заведения ограждат местата за пушене през студените месеци, вече стават \"закрито помещение\".  При нарушаване на забраната заведението се спира за месец. Предложението за нова алинея 5 в чл. 38 гласи: \"При установяване на пушене на тютюневи изделия или изделия за водна лула, несъдържащи тютюн, в обект – заведение за хранене и развлечения, за който е наложено наказание с влязло в сила наказателно постановление за нарушение по чл. 218, ал. 2 или 3, директорът на регионалната здравна инспекция издава заповед за спиране експлоатацията на обекта за срок от един месец. За периода, в който обектът е спрян от експлоатация, на видно място се поставя надпис, че обектът е спрян от експлоатация поради нарушаване на забраната за пушене, и се посочва срокът, за който е спрян.\" Заповедта подлежи на обжалване по реда на Административнопроцесуалния кодекс, но обжалването на спира изпълнението й. Контралните органи вече ще наказват и за употреба на \"изделия за водна лула, несъдържащи тютюн\". Така освен досегашната забрана за продажба на алкохол и цигари на деца вече няма да им се продават и изделия, свързани с тютюневите - електронни цигари, контейнери за многократно пълнене, несъдържащи тютюн. Проектът разширява кръга на контролните органи, които могат да проверяват заведенията. Според предложените текстове нарушенията се установяват \"с актове, съставени от държавни здравни инспектори или длъжностни лица, определени от директора на регионалната здравна инспекция, от контролните органи на инспекцията по труда, от контролните органи на областните дирекции по безопасност на храните, от полицейските органи на Министерството на вътрешните работи и от длъжностни лица, определени от кметовете на общините\". Според изследване на Световната здравна организация от 2013-2014 г. България е на пето място сред 42 страни по пушене на наргиле поне веднъж седмично сред 11-13-годишни ученици и втора по пушене веднъж седмично от 15-годишните. Освен това проектът предвижда отваряне на здравни кабинети в детски градини и училища, както и в домовете за деца, лишени от родителска грижа, домовете за пълнолетни лица с увреждания и домовете за стари хора. Проектът им вменява задължение за \"медицинско обслужване за оказване на спешна медицинска помощ и медицинско обслужване до пристигането на специализиран екип на спешна медицинска помощ\". Не е ясно откъде ще се вземе медицинският персонал за тях, тъй като лекари и медицински сестри не достигат за болниците в България.  Наред със забраната за наргилета промените предвиждат и създаване на електронен \"Национален регистър на пациентите с психични заболявания в Република България, преминали на лечение през лечебни заведения за стационарна психиатрична помощ, центрове за психично здраве, психиатрични клиники или отделения на лечебни заведения за болнична помощ и/или в лечебни заведения за специализирана психиатрична извънболнична помощ\". Европейски доклад: Насилие и нечовешки условия за психичноболните в България Министърът на здравеопазването ще трябва да изготви наредба, с която да определи кой подлежи на вписване в него и какъв е редът за ползване на данните там. Според законопроекта Националният център за обществено здраве е натоварен с изготвянето и поддържането на регистъра. Проф. Вихра Миланова пред Клуб Z: Психично болните нямат място в болниците Проектът внася съществени промени, свързани с курортния бизнес. Разширява понятието \"курортни ресурси\", дефинирано в чл. 75, като прибавя и \"морската вода\" към \"минералните води, лечебните пелоиди (лечебната кал), крайбрежната плажна ивица и местностите с благоприятни за профилактика, лечение и рехабилитация биоклиматични условия\". Минералната ни вода - 3800 литра в секунда. Прахосваме 82% Наред с това се въвежда и изискване за балнеологична оценка при ползване на минерални води за питейни, хигиенни, лечебни, профилактични, рехабилитационни и спортно-рекреационни цели, като се добавят нови изисквания. Тя ще се издава от министъра на здравеопазването или на оправомощено от него длъжностно лице и ще удостоверява \"състава и свойствата на минералната вода от конкретно водовземно съоръжение на находище на минерална вода, целите и начина на нейното приложение\". Законопроектът предвижда тя да се издава по предложение на министъра на околната среда и водите след получаване на заявление от директора на съответната басейнова дирекция или кмета на общината, на територията на която се намира водовземното съоръжение. Към предложението се прилага изготвено от Министерството на околната среда и водите резюме за конкретните хидрогеоложки условия и експлоатационни характеристики на водовземното съоръжение и находището на минералната вода. Законопроектът променя определението за курорт, като го разширява с включването в него на \"урбанизирани територии (населени места или части от тях и селищни образувания) с обявени курортни ресурси и възможности за изграждане и експлоатация на обекти и съоръжения за профилактика, лечение, рехабилитация, отдих и туризъм на населението\". Тези \"урбанизирани територии\" също се обявяват за курорт, което означава, че куп общини като Банско, Несебър, Созопол и др. ще станат курорти, ако промените бъдат приети наесен. Обявяване на курортите се извършва по предложение на министъра на здравеопазването с решение на Министерския съвет, което се обнародва в \"Държавен вестник\", предвиждат още промените. Борисов: Твърдо сме против връщане на тютюнопушенето Войните на Цацаров: зебри, газови бутилки, наргилета и детски пюрета Здравното министерство ще се бори с наргилетата Доклад на СЗО за България: Онкоболните растат, пушенето и затлъстяването - проблем  Европейски доклад: Насилие и нечовешки условия за психичноболните в България Проф. Вихра Миланова пред Клуб Z: Психично болните нямат място в болниците Минералната ни вода - 3800 литра в секунда. Прахосваме 82%", "date": "2018.08.07", "title": "Забраняват наргилето на закрито"}
{"url": "http://clubz.bg/71562-grigor_dimitrov_poigra_hokej_predi_pyrviq_si_mach_v_toronto", "text": "Григор Димитров се включи в ежегодния демонстративен хокеен мач в рамките на големия тенис турнир \"Роджърс къп\" в Торонто. Първата ни ракета започва в северноамериканската част от сезона тази нощ (след 3 ч. наше време) срещу Фернандо Вердаско, но преди това показа и умения със стика, като впечатли една от звездите на Националната хокейна лига на САЩ и Канада. Едни срещу други на централния корт се противопоставиха тенисисти с настоящи и бивши хокеисти в смесени отбори - те поиграха хокей с топка. Нямаше как да е лед, пък и майсторите на ракетата трудно биха се държали на зимни кънки. Григор изгледа двубоя, в който победния гол за 6:5 реализира 33-ият в световната ранглиста американец Стив Джонсън, фен на хокея и на НХЛ. След това Димитров се включи в дузпи. На мача беше канадското величие Дъг Гилмор, бивш национал на \"кленовите листа\". Накрая хокеистите, сред които имаше и дами, си направиха обща снимка с финалиста на тазгодишния \"Уимбълдън\" Кевин Андерсън, който беше само зрител на шоуто. Междувременно мачът от първия кръг между българката Сесил Каратанчева и Мария Шарапова (Русия) бе прекъснат при 1:4 заради буря. Ще се доиграе тази вечер. Срещата започна равностойно, но бившата № 1 в света проби в четвъртия гейм, след което затвърди и натрупа солиден аванс в първия сет. Каратанчева стигна до основната схема, след като преодоля квалификациите.", "date": "2018.08.07", "title": "Григор Димитров поигра хокей преди първия си мач в Торонто"}
{"url": "http://clubz.bg/71566-erdogan_podkrepi_maduro", "text": "Турският президент Реджеп Ердоган изрази подкрепата си към своя венецуелски колега Николас Мадуро, предаде АФП. Двамата разговаряли по телефона вчера - два дни след като Мадуро обяви, че срещу него е извършен неуспешен атентат с дронове. Ердоган и Мадуро, чието правителство е противник на САЩ, се сближиха все повече напоследък на фона на влошаване на отношенията на Турция със западните държави, отбелязва АФП. През юли венецуелският вожд бе в Анкара на церемонията по встъпване в длъжност на турския лидер. Марадона и Ердоган дадоха рамо на Мадуро Самият Мадуро отново обвини колумбийския президент Хуан Мануел Сантос, че е замесен в предполагаемия атентат срещу него.      Той отбелязва, че \"има достатъчно доказателства за участието на колумбийското правителство, водено от Хуан Мануел Сантос\". Мадуро увери, че хората, насочвали натоварените с експлозиви безпилотни летателни апарати, били обучени в североизточния колумбийски град Чинакота. Според официален Каракас те избухнали в събота близо до подиума, на който се намирал венецуелският президент. Колумбия вече отхвърли обвиненията на Мадуро. А Сантос заяви, че в събота е имал доста по-важна задача - кръщенето на внучката си. По-късно днес той ще сдаде властта на новоизбрания колумбийски президент Иван Дуке. Мадуро обвини Колумбия, крайнодесни, че се опитали да го убият (ВИДЕО) „Преврат във Венецуела? Да. Извърши го Николас Мадуро“ Проправителствени организации мобилизираха снощи хиляди венецуелци, облечени в червено - цветя на управляващата Обединена социалистическа партия на Венецуела (ОСПВ), на митинг в Каракас. Те трябваше да покажат, че страната остава обединена около Мадуро. Участниците обаче бяха доста по-малко, отколкото например на предизборните митинги, отбелязва Ройтерс. Като за капак много от тях останаха разочаровани. Предварително бе обявено, че Мадуро ще излезе на балкона на президентския дворец \"Мирафлорес\" и ще се обърне към симпатизантите си. Това обаче не се случи, а от двореца не дадоха никакви обяснения. Същевременно бразилският Върховен съд анулира съдебно решение, забраняващо влизането на венецуелски мигранти в страната през сухопътната граница на север. Забраната бе последица от решение на федерален съдия от 5 август да спре потока от мигранти от Венецуела, докато те не бъдат разпределени по-равномерно из цяла Бразилия и не им се осигурят подходящи хуманитарни условия в северния бразилски щат Рорайма. През последните няколко месеца там дойдоха десетки хиляди венецуелци, търсещи спасение от икономическата и политическата криза в родината си. Мадуро обвини Колумбия, крайнодесни, че се опитали да го убият (ВИДЕО) „Преврат във Венецуела? Да. Извърши го Николас Мадуро“", "date": "2018.08.07", "title": "Ердоган подкрепи Мадуро"}
{"url": "http://clubz.bg/71563-robyrt_redford_se_pensionira_kato_aktor", "text": "След 60 години в киното носителят на режисьорски и почетен \"Оскар\" и основател на филмовия фестивал \"Сънданс\" Робърт Редфорд е готов да преустанови актьорската си кариера, съобщават Франс прес и Контактмюзик.  Преди две години Редфорд заяви, че ще прекрати изявите си пред камера, когато приключи работа над предстоящите си проекти. До излизането на най-новия му филм The Old Man & The Gun остава малко повече от месец и ветеранът смята, че с него идва и моментът да се оттегли като актьор, предава Франс 24.  Редфорд, който успешно се изявява и като режисьор, преди е споделял, че когато се оттегли от актьорството, ще се фокусира върху работата си зад камерата. Легендарният аткьор е роден на 18 август 1936 година в Санта Моника, Калифорния. Като много изявен бейзболист получава стипендия и учи в Университета в Колорадо. Майка му умира от рак през 1955 година и Робърт се отдава на пиенето. Така губи стипендията си. Следващите две години прекарва в Италия и Франция, където води бохемски живот. Връща се в Щатите в края на 1957 година и се жени за Лола Джийн ван Вагеген. Тя е от мормонския щат Юта, където Редфорд купува голямо имение. Сега там се намират основаният от него Съндънс кинофестивал, както и Институтът Сънданс. Името Редфорд взема от хита си с Пол Нюман \"Буч Касиди и Сънданс Кид\". Робърт е изиграл безброй роли, но печели \"Оскар\" като режисьор за филма \"Обикновени хора\" през 1980 година. Ненадминат остава образът, изграден от Редфорд във \"Великият Гетсби\" от 1974 година. Робърт Редфорд: Америка няма лидер и хората ги е страх Един от най-нашумелите негови филми е \"Неприлично предложение\". Сега продуценти са наели Ерин Кресида Уилсън, известна с работата си над \"Момичето от влака\", да напише и сценария за римейк на хита \"Неприлично предложение\" от 90-те години на миналия век, съобщи Контактмюзик. В оригиналната творба от 1993 г. под режисурата на Ейдриън Лайн се изяви блестящо Робърт Редфорд в ролята на самотен милиардер. Той предага на новобрачна двойка, превъплътена от Деми Мур и Уди Харелсън, сумата от 1 милион долара, за да преспи за една нощ с екранната героиня на Мур. Лентата регистрира много добър успех в боксофиса с печалби от 226 милиона долара от прожекции в целия свят. Но ако името на сценаристката вече е известно, все още нищо не се знае за режисьора и изпълнителите на главните роли в римейка. Сега обаче той вече не изглежда толкова убеден. На въпрос дали, след като преустанови актьорската си дейност, ще продължи да се занимава с режисура, Редфорд отговаря:", "date": "2018.08.07", "title": "Робърт Редфорд се пенсионира като актьор"}
{"url": "http://clubz.bg/71526-kak_moskva_i_atina_se_smraziha", "text": "Наскоро Гърция реши да изгони двама руски дипломати и да забрани влизането на нейна територия на други двама руски граждани. Причината: Атина ги обвинява в намеса във вътрешните работи на страната и незаконни действия срещу националната сигурност. Гръцкото правителство твърди, че четиримата руснаци са опитали да осуетят споразумението за смяната на името на Македония, като купят съпротивата на гръцки кметове, бизнесмени и влиятелни духовници. Оттогава отношенията между двете държави са влошени. Руският президент Владимир Путин изобщо не беше доволен от договорката за смяната на името на Македония. Открай време Русия си съперничи с Европейския съюз за контрола над Балканите. След постигнатото през юни споразумение Гърция вече няма да блокира присъединяването на Македония към ЕС и НАТО. Така Македония, подобно на Румъния и България, окончателно ще се обвърже със Запада. Лоша новина за руския президент. Но за какво са им притрябвали на Путин и Европа слаборазвитите балкански държави? Балканският полуостров свързва Западна Европа с Азия и затова е един от най-важните търговски маршрути. След като Китай се сдоби с най-голямото гръцко пристанище Пирея, големите икономически сили впериха поглед в региона. От край време гръцкият премиер Алексис Ципрас се старае да поддържа добри отношения със северните си съседи. Но интересът на Атина към Балканите датира отпреди неговото идване на власт. Според него, сближаването на двете държави е „знак на надежда“. Гърция гони руски дипломати. Намесвали се в споразумението с Македония Но Западна Европа пренебрегва стратегическото значение на Гърция. На Запад гледат на държавата като на данъчен измамник и черна овца и не осъзнават каква важна роля би могла да изиграе тя в подобряването на отношенията с Турция. Именно от примера с Анкара става ясно, че Европа не може просто да се надява на съюзници. Трябват и усилия. Дълго време турската държава искаше да бъде приятел на Брюксел, но оттам я размотаваха. Категоричната победа на Ердоган на изборите през юни и затоплянето на отношенията с Русия са свидетелство за провала на ЕС. Брюксел не успя веднъж завинаги да привлече Турция на своя страна. Дали Европа се е поучила от тази грешка, ще стане ясно в процеса на сближаване със Западните Балкани. „Европа не бива да пропилява шанса си,“ предупреждава Ангелудис. „Говорим за привличането на един изключително важен за световната търговия регион. Казано другояче: ЕС трябва да отвори врати за страните от Западните Балкани.“ Като придърпа към себе си Македония, Европа отбеляза голяма победа в борбата за власт с Русия. Но и за този успех, Брюксел трябва отчасти да благодари на Атина. По традиция Гърция вижда в Русия свой духовен съмишленик. Но експертът по балканските въпроси към гръцкия вестник „Катимерини“ Ставрос Цимас е на мнение, че православната традиция слабо обединява двете държави. Въпреки това в Гърция продължават да гледат на Русия положително. Последните социалистически проучвания показват, че гърците имат изключително високо мнение за Владимир Путин. И точно това е изненадващо, според експерта по балканските въпроси Ставрос Цимас. Руски милиардер финансирал безредици срещу новото име на Македония Според него, гърците гледали на Русия като на месия – имидж, подхранван най-вече от абсурдните приказки на православната църква. Ангелудис разказва, че през последните години конспиративните теории ставали все по-популярни в Гърция: Догодина гърците ще гласуват за нов парламент. След края на изборите ще стане ясно дали стратегията на Ципрас и ЕС е била убедителна. Руски милиардер финансирал безредици срещу новото име на Македония", "date": "2018.08.07", "title": "Как Москва и Атина се смразиха"}
{"url": "http://clubz.bg/71552-koj_izdigna_bencho_benchev_vyv_vlastta_pensionerite", "text": "И днес продължи политическото разграничаване от зам.-председателя на общинския съвет в Бургас Бенчо Бенчев, заловен заедно с Димитър Желязков-Митьо Очите в хотелска стая в Истанбул. В обясненията си по темата се оплетоха от БСП, а на представителите на ГЕРБ им се наложи да парират атаки за връзки на Бенчев с премиера Бойко Борисов и за разпънат политически чадър. В сутрешния блок на бТВ изява намериха Атанас Зафиров от ръководството на БСП, депутатът от ГЕРБ Тома Биков, а на финала по телефона се включи и шефката на кабинета на Борисов Румяна Бъчварова. Това, което се разбра от настаналата какафония, бе, че   и че ако е давал на левицата десетки хиляди левове за предизборната кампания за местния вот през 2015 г., то е било за собствено ползване. В студиото бившият депутат от левицата от Бургас, координатор на областния съвет на партията, сега част от Изпълнителното бюро на БСП, Атанас Зафиров подхвана отричането от Бенчев, избран с листата на левицата за общинар: Зафиров коментира и думи на червен общинар от ден по-рано, че Бенчев е подпомогнал кампанията на червените с 20 000, 30 000, 50 000 лева. И се впусна в разсъждения откъде може да идват слуховете за тези десетки хиляди левове дарения. - Пред затворените очи на БСП ли? - попита водещата. - Какво значи затворените очи на БСП?! Той е кандидат на БСП в листата, който е водил мажоритарна кампания. Ако е харчил такива средства, той да обясни. Такива пари в касата на БСП няма! Попитан как левицата е припознала Бенчев като свой кандидат за общинар през 2015-а, Зафиров подхвана обяснението: След което Зафиров премина в настъпление. Той използва публикация на бившия червен депутат Георги Кадиев от вчера, в която Кадиев разказва как Бенчев му е споделил, че премиерът Бойко Борисов още като главен секретар на МВР е бил гост в дома му. По това време Цветан Цветанов (днес зам.-председател на ГЕРБ) чакал отвън. Тя обаче настояваше да научи знаела ли е левицата за бизнеса на Бенчев, в т.ч., че през 2016 г. влиза в собствеността на охранителната фирма АРКУС, в която самият Димитър Желязков е заявявал, че работи. - БСП отговорна сериозна партия ли я? Прави ли медиен мониторинг? - попита водещата. - Вижте, г-н Бенчев не е вял знамето на своята активност. Г-жа Румяна Бъварова в качеството си на вицепремиер и министър на вътрешните работи казва в Народното събрание - \"няма политически чадър над Димитър Желязков\" и има само легален бизнес - не отговори по същество Зафиров. - Работодател ли е Бенчев на Димитър Желязков? - опита пак Мария Цънцарова. - Намесването и фиксацията към БСП е некоректно, неморално и има друга цел. Атаката по нас е по простата причина, че уплашихме нашите опоненти със събитието на Бузлуджа и с този стратегически документ... (\"Визия за България\", б.р.). За да опонира на госта, в студиото от Бургас бе включен депутатът от ГЕРБ Тома Биков. Който коментира: Биков за първи път чувал Бойко Борисов да е гостувал в дома на Бенчев. \"Аз за пръв път чувам, можете да питате него\", лаконичен бе той. Но в същия стил зададе въпрос: От студиото Зафиров трябваше да признае: В този момент Румяна Бъчварова поиска да се включи по телефона, за да опровергае \"цитатите\" отпреди две години от трибуната в Народното събрание. \"Изумявам се как представител на БСП, уж сериозна партия, може да спекулира така. Въпросът в парламента беше има ли политически чадър от страна на ГЕРБ и аз напълно отрекох. Нека БСП не правят такива спекулации, просто няма да им помогне. Това са извадени от контекста цитати\", посочи Бъчварова. Но Зафиров загадъчно намекна за връзка между ГЕРБ и АРКУС: - Получавала ли е тази фирма поръчки за охрана на училища в община с кмет ГЕРБ? - Дайте факти! - ядоса се Бъчварова. - За коя община говорите? - опита се да научи повече и водещата. - Задавам въпрос. - Правите внушения - посочи Цънцарова. Все пак в настаналата какофония тя успя да попита и Бъчварова знае ли за частни визити на Борисов при Бенчев. И с това бе сложен край на разговора.", "date": "2018.08.07", "title": "Кой издигна Бенчо Бенчев във властта? Пенсионерите"}
{"url": "http://clubz.bg/71561-koi_sa_naj_golemite_mirizlivci_izvestni_na_naukata", "text": "Развалени яйца, животински \"бълвоч\", разлагащи се трупове - въпреки зловонието, разнасящо се от подобни източници, хората продължават да си задават въпроса коя миризма е най-отвратителна. Отговор на питането дава сайтът \"Сайънс алърт\", позовавайки се на проучвания, отредили видно място сред най-големите миризливци на планетата Уран и плода дуриан. Скорошно проучване установи, че планетата \"ухае\" на развалени яйца. Причината? Изобилието от сероводород в атмосферата й. Небезизвестният зловонен плод дуриан пък изпуска толкова отблъскваща миризма, че наскоро доведе до масова евакуация в Университета на Мелбърн. Вместо теч на газ, както допуснаха притеснени студенти, се оказа, че зловонието идва от развален дуриан и се разнася из помещенията през климатичната система. \"Ароматът\" си плодът дължи на 44 активни \"миризливи\" съединения, припомнят учените. Цветът на растението Рафлезия арнолди (Rafflesia arnoldii) не само е най-едрият в света с диаметър един метър, но се слави и с отблъскващото си ухание - микс от гниеща плът, риба и спарени чорапи, с което привлича опрашващи я насекоми. Рафлезия арнолди не отстъпва по зловоние на аморфофалуса (Amorphophallus titanum), известен като \"трупно цвете\", с тази разлика, че тя \"радва\" с него веднъж на няколко месеца. За сравнение - трупното цвете цъфти веднъж на десетилетие.  Френското сирене Вийо Булон (Vieux Boulogne), ароматът на което се сравнява с миризмата на краве подопашие, веднъж е подложено от учен на тест с електронен нос. Джаджата, предназначена да открива инфекции на пикочната система и туберкулоза, отчита положителен резултат.  При разкопки в град Оденсе, Дания, археолози се натъкват на отходно място от 14-и век, чието съдържание разнася зловоние дори седемстотин години по-късно. Не се оставяйте на четирипръстия мравояд да ви заблуди със симпатичната си муцунка. Ако се осмелите да го доближите, ще съжалявате горчиво. Или по-скоро миризливо. За да се пази от натрапници, въпросното животно изпуска \"аромат\" между пет и седем пъти по-силен от този на нарочения за пръв миризливец скункс.", "date": "2018.08.07", "title": "Кои са най-големите \"миризливци\" известни на науката?"}
{"url": "http://clubz.bg/71558-napuk_na_trymp_tyrguvajte_s_iran_evropejci", "text": "ЕС насърчава компаниите си да засилват бизнеса си с Иран, тъй като страната спазва ангажиментите си по ядреното споразумение. Това заяви днес ръководителката на външната политика на ЕС Федерика Могерини, която е на посещение в Нова Зеландия, предаде Асошиейтед прес, цитирана от БТА.  Европейците сами решават с кого искат да търгуват, заяви Могерини.  ЕС активира днес блокиращия регламент, който трябва да защити европейските компании от санкциите на САЩ срещу Иран. Механизмът се задейства автоматично в 6:00 часа брюкселско време (7:00 часа българско време), когато влезе в сила и решението на САЩ отново да наложат на Техеран тежките икономически санкции, която бяха вдигнати след историческото споразумение за ядрената програма от 2015 година.  Влязоха в сила  американските санкции  срещу Иран Първата група санкции, засягащи финансовите трансакции, автомобилния сектор, търговската авиация и износа на килими и хранителни продукти, влезе в сила в полунощ източноамериканско време (7:01 ч. българско време). През ноември ще влязат в сила втора група санкции - срещу енергийния и банковия сектор на Иран.  \n\tЕвропейските съюзници заявиха, че дълбоко съжаляват за решението на Вашингтон. Търговията между Иран и ЕС е \"основна част от правото на Иран да получи икономически преимущества в замяна на стореното от Техеран досега, което се изразява в спазване на всички задължения, свързани с ядрената програма\", допълни тя.  Европейският блокиращ механизъм обявява за недействителни на европейска територия екстериториалните санкции на САЩ срещу Иран, забранява на европейските компании да ги изпълняват, както и забранява изпълнението на решения на чуждестранни съдилища, основаващи се на санкциите.", "date": "2018.08.07", "title": "Напук на Тръмп: търгувайте с Иран, европейци"}
{"url": "http://clubz.bg/71557-kuchetata_na_razhodka_s_pampers_predlagat_v_plovdiv", "text": "Ексцентрична идея разбуни духовете в Пловдив. Управител на общинско предприятие предлага кучетата в града да се извеждат на публични места задължително с... памперси, съобщава бТВ. Друг аргумент в полза на идеята е инцидентът, предизвикан от облекчаващо се пред магазин куче и завършил със стрелба в подлез в София. Както Клуб Z писа, собственикът на търговския обект се ядосал на собственика на четириногото и след разразилия се спор извадил пистолет и прострелял в корема опонента си. Стрелба заради куче в подлеза на столичен булевард Собствениците на кучета не приемат с ентусиазъм предложението да разхождат любимците си, увити в памперси. Гражданите, които търсят прохлада в пловдивските паркове, обаче одобряват предложението.  Управителят на \"Паркове и градини\"  има намерение да подложи идеята на публично обсъждане.", "date": "2018.08.07", "title": "Кучетата на разходка с памперс, предлагат в Пловдив"}
{"url": "http://clubz.bg/71545-%E2%80%9Eprevrat_vyv_venecuela_da_izvyrshi_go_nikolas_maduro%E2%80%9C", "text": "Това заяви специално за Клуб Z Антонио Ледесма – бивш кмет на столицата Каракас и един от лидерите на демократичната опозиция в южноамериканската страна. Той оглавява съюза „Смел народ“. Коментарът му бе по повод обвиненията на Мадуро към неидентифицирани засега крайнодесни фракции и колумбийския президент Хуан Мануел Сантос, че се опитали да го убият със заредени с експлозиви дронове през уикенда. Преди година опозицията спечели с огромно мнозинство изборите за Национално събрание. Мадуро обаче го разпусна по силата на извънредните си правомощия и свика избори за Учредително събрание, което да промени конституцията на страната. Всички места в новия орган бяха спечелени от членове на Социалистическата партия или нейните съюзници. Мадуро обвини Колумбия, крайнодесни, че се опитали да го убият (ВИДЕО) Сведенията, идващи от Венецуела, са противоречиви. Но засега не може да се потвърди версията на режима за опит за военен преврат, смята Ледесма. Опозиционният лидер заяви също, че не може да бъде сигурен дали наистина съществува движението „Войници в тениски“, от чието име в социалните мрежи бе поета отговорността за взрива на дронове край Мадуро. Той обаче така и не отговори утвърдително на неколкократно зададения от Клуб Z въпрос дали войската трябва да извърши преврат. Но изрази убеждение, че в редиците й има силно недоволство срещу режима в Каракас, което постоянно се увеличава. „Чавизъм“ е нарицателно название на последователите на Уго Чавес, който с идването си на власт през 1999 г. обяви, че ще строи социализма на XXI век. При него започна централизирането на икономиката, довело до изчезването на стоките от първа необходимост и от въвеждането на купони за тях. Чавес почина през 2013 г. и бе наследен от дясната си ръка Николас Мадуро. Опозицията във Венецуела очаква репресии Антонио Ледесма все пак се надява, че няма да се стигне до кръв, а Мадуро ще се оттегли. Надеждата на опозиционния лидер е венецуелският президент де бъде осъден по обвинението в масови убийства, което опозицията внесе пред Организацията на американските държави (ОАД) през миналата година. Самият Антонио Ледесма бе политзатворник номер 1 във Венецуела. През 2015 г. той бе арестуван и обвинен от Мадуро в съучастие в \"американски заговор за сваляне на правителството\". По-късно бе преместен под домашен арест. На 17 ноември 2017 г. Ледесма избяга от дома си, мина неразпознат през 29 пропускателни пункта и премина в Колумбия, откъдето отлетя за Испания. А венецуелската демократична опозиция бе удостоена с наградата \"Сахаров\" на Европарламента за свобода на мисълта за 2017 г. \"Във Венецуела вече не издават и паспорти - нямало хартия\" За Ледесма най-смешни са обвиненията на венецуелския президент към колумбийския му колега Хуан Мануел Сантос. Още повече че Сантос днес ще сдаде властта на новоизбрания държавен глава на страната си Иван Дуке. Самият Николас Мадуро се зарече, че ще бъде безмилостен към враговете си. След предполагаемия опит за атентат срещу него са задържани 11 журналисти. Сред тях са репортери от Испания и Аржентина, катто и сътрудник на Франс прес. Някои били пребити, а други – ограбени. Президентът на Венецуела заяви, че в близките часове трябва да се очакват нови арести. Опозицията във Венецуела очаква репресии \"Във Венецуела вече не издават и паспорти - нямало хартия\"", "date": "2018.08.07", "title": "„Преврат във Венецуела? Да. Извърши го Николас Мадуро“"}
{"url": "http://clubz.bg/71559-gyrciq_arestuva_osem_bylgari_prodavali_bebeta", "text": "Гръцките власти задържаха осем български граждани, участвали в канал за продажба на бебета, съобщава Нова телевизия, позовавайки се на информация от гръцките власти. Местната полиция е работила по случая месеци наред. Подставени лица са се свързали с участници в схемата и са поискали да закупят българско бебе. Сделката е направена в жилище в центъра на Атина. Гръцкото семейство под прикритие е трябвало да плати 18 000 евро, за да получи бебе на 4 дни, което преди това е преминало медицински преглед.  Излизаш от вратата и намираш бебе (СНИМКИ) Полицията е нахлула в петък в апартаментa, в който са били заведени двамата полицаи под прикритие, допълва бТВ. По време на спецоперацията в петък са арестувани пет жени и трима мъже с българско гражданство. Смята се, че три от жените са родили съвсем наскоро. Четвъртата е била в напреднала бременност, а петата - 35-годишна жена, е играела ролята на посредник между купувачите и родилките.  Според гръцките власти бандата е действала от поне осем месеца.", "date": "2018.08.07", "title": "Гърция арестува осем българи, продавали бебета"}
{"url": "http://clubz.bg/71556-london_iska_ot_moskva_zapodozreni_za_otravqneto_na_skripal", "text": "Великобритания се готви да поиска от Русия да екстрадира двама мъже, които са заподозрени в извършването на нападението с нервнопаралитично вещество над бившия руски двоен агент Сергей Скрипал и дъщеря му Юлия в английския град Солсбъри в началото на март. Това съобщи в. \"Гардиън\" който се позовава на източници от правителството и службите за сигурност. Според вестника прокуратурата е изготвила молбата за екстрадиция и тя е готова за връчване. Руското посолство в Лондон заяви, че не е получавало такава официална молба от Лондон. Ясни са заподозрените за отравянето на семейство Скрипал Говорител на британското вътрешно министерство отказа да потвърди или отрече информацията на \"Гардиън\", отбелязва ТАСС. Руската конституция забранява екстрадиране на руски граждани в друга държава. Молбата за екстрадиция вероятно ще се отхвърли от Русия, което може допълнително да обтегне отношенията между Лондон и Москва, които и в момента са в най-тежкото си състояние от края на Студената война, отбелязва Ройтерс.", "date": "2018.08.07", "title": " Лондон иска от Москва заподозрени за отравянето на Скрипал"}
{"url": "http://clubz.bg/71537-anatomiq_na_populizma_kak_salvini_stana_naj_silniqt_v_italiq", "text": "Облечен в зелено пухено яке и с цигара в ръка, Матео Салвини се слива със съветниците и бодигардовете си. Италианските политици обикновено предпочитат официални костюми и ризи, които ги карат да се отличават от хората около тях. Но не и Матео Салвини. През юни той се закле като вицепремиер и министър на върешните работи в коалиционното правителство, съставено от неговата \"Лига\" и популисткото движение \"Пет звезди\". Двете партии сложиха на премиерския стол никому неизвестен бивш преподавател по право - Джузепе Конте. Салвини обаче е най-силната фигура в кабинета. Салвини: Руската анексия на Крим е законна Изборите през пролетта бяха кулминацията на политическата му кариера, която започва, когато той е още тийнейджър. В началото той се увлича по левите идеи и движения. След това обаче се превръща в гласа на националистите в Италия. Салвини се присъединява към \"Северна лига\", когато партията иска Северна Италия да стане отделна държава. Според членовете й Югът спира развитието на по-напредналия Север. Салвини започва работа във вестника и радиото на партията и първоначално \"обитава\" лявото й пространство, като демонстрира топлото си отношение към идеите на Че Гевара. Алесандро Морели, дългогодишен приятел на Салвини и настоящ депутат от \"Лигата\", разказва: През 1993 г., когато е на 20 г., Салвини е избран за член на общинския съвет на Милано. Шест години по-късно той вече има усет за популистките жестове. Той отказва да се ръкува с президента Карло Адзельо Чампи. Възгледите на Салвини помрачават дори сватбата му с Фабриция Йелуци. Двамата се развеждат през 2010 г. след седем години брак. Какъв е популисткият план за Италия Салвини за кратко е член на Европейския парламент, но решава, че не иска да прекара живота си в европейските институции. Разделянето на Италия - главната цел на \"Севената лига\" - не изглежда възможно. Той иска национална власт, затова решава да трансформира \"Северна лига\" в общонационална партия. Той застава начело на партията през 2013 г. Тогава подкрепата за нея е около 4%. Оттогава той промени курса й: главният враг вече не е правителството в Рим, а Европейският съюз. Салвини маха определението \"северна\" от името на партията си и я превръща в национално движение. Но ключовото е, че запазва утвърдения стил - лесни за разбиране популистки послания и идентифициране на врага. Освен Европа има и втора заплаха - имиграцията. От 2014 г. над 640 000 мигранти са слезли на бреговете на Италия. Много от тях отидоха в други европейски страни, но и немалко останаха. Салвини демонстрира две на пръв поглед противоречиви умения, които трябва да притежава успешният популист:  . Той живее в предградие на Милано в малък апартамент, харесва футбола, красивите жени, вкусната храна и красивите залези. Той е средностатистически италианец.\" Никой не е обитавал това пространство в италианската политика. Матео Ренци беше глобалист. Берлускони говореше разбираемо, но милиардерът колекционер на футболни отбори и любовни афери съвсем не е някой, с когото да си поговориш на по бира. Бепе Грило, основателят на двежение \"Пет звезди\", беше твърде цветен, за да е нормален. Паоло Джентилони е предпазлив пред медиите, аристократ, който би бил по-щастлив да говори за история на изкуството, отколкото за политика. Колкото повече Салвини се представя за обикновен италанец, толкова по-близък е до електората. Той много говори за врагове, но не му липсва и чувство за хумор. През декември 2014 г. той позира полугол за корицата на лайфстайл сисанието \"Оджи\", \"облечен\" със зелена вратовръзка на \"Лигата\". Заглавието беше: \"Ще повярва ли Италия на този човек?\" Тогава отговорът още е \"не\". Но подкрепата за него се увеличава, той продължава да води радиопредаването си, като така става италианският политик, който най-често отговаря на въпроси от избирателите. Салвини: Европейският съюз може да не съществува през 2019 г. През май 2017 г. прави кратък филм за себе си. Той прекара една нощ в най-големия център за мигранти в Сицилия. След това пише: Очевидно Салвини въприема една от теориите на конспирацията, първоначално издигнати от затворени крайнодесни движения. Той \"продава\" посланието си със смецица от шеги и апокалиптични предсказания. Салвини ще гони ромите, а местните... \"за съжаление, сме длъжни да ги оставим\" Лаура Болдрини, председател на долната камара на италианския парламент от 2013 до 2018 г., дълго е под ударите на вербалните атаки на Салвини. Той описва жената, бивш говорител на Върховния комисар на ООН по бежанците, като символ на всичко, срещу което той се бори. Много италианци от центъра и лявото на политическия спектър също смятат така. Обаче не те са избирателите на Салвини. Ди Майо и Салвини - новите политически играчи в Италия Приятелите му казват, че той се справя отлично с игнорирането на критиките. Това обаче невинаги е в сила. През юли той заведе дело срещу известния журналист Роберто Савиано, който го обвини, че помага на мафията. Сорос зове Салвини да каже дали Путин му плаща Салвини подкрепя \"Националния сбор\" на Марин льо Пен във Франция и неведнъж се е изказвал в полза на Доналд Тръмп. Сниман е на Червения площад, щастливо облечен в тениска с лика на руския президент Владимир Путин. През 2014 г. той посети Северна Корея и коментира след това: Малко след като встъпи на власт Салвини обяви амбициите си да създаде паневропейска общност от националистически партии, които да променят посоката на Европейския съюз. Така той става директна опозиция на френския президент Еманюел Макрон, де факто лидер на либералните движения в блока. Преди години много обикновени италианци не биха гласували в никакъв случай за \"Северна лига\", която беше против южняците, против европейците, против мигрантите. Но сега Италия е друга. Сега тя е страната на Матео Салвини. Въпреки това не трябва да забравяме навика на страната да се отдръпва от политици, някога възприемани за спасители. Какъв е популисткият план за Италия Салвини: Европейският съюз може да не съществува през 2019 г. Салвини ще гони ромите, а местните... \"за съжаление, сме длъжни да ги оставим\" Ди Майо и Салвини - новите политически играчи в Италия Сорос зове Салвини да каже дали Путин му плаща", "date": "2018.08.07", "title": "Анатомия на популизма. Как Салвини стана най-силният в Италия?"}
{"url": "http://clubz.bg/71555-sauditska_arabiq_izgoni_kanadskiq_poslanik", "text": "Канадският външен министър Кристия Фрийланд заяви, че страната й винаги ще защитава човешките права, реагирайки за първи път на обявеното от Саудитска Арабия експулсиране на канадския посланик в Рияд заради \"намеса във вътрешните работи\", съобщиха Франс прес и Ройтерс, цитирани от БТА. Вчера Канада изрази безпокойство и поиска обяснения от Рияд за експулсирането на посланика й, предприето в отговор на призивите на Отава за освобождаване от затвора на правозащитници, сред които известната активистка Насима ал Сада и Самар Бадауи, сестрата на хвърления зад решетките саудитски блогър Раиф Бадауи.  Саудитска Арабия освен това извика посланика си в Канада \"за консултации\" и реши да замрази всички нови сделки, свързани с инвестициите и търговията с Канада. Рияд прекрати и програмите си за университетски стипендии за гражданите си в Канада и обяви намерението си да ги пренасочи към други страни, включително САЩ, Великобритания и Япония. В Саудитска Арабия \"лошите момичета\" спечелиха Саудитският външен министър Адел ал Джубейр вчера разкритикува призивите на Канада за освобождаването на арестувани активисти на гражданското общество и заяви, че позицията на Отава била изградена върху \"подвеждаща информация\". Междувременно Саудитската държавна авиокомпания Саудиа съобщи в официалния си акаунт в Туитър, че прекъсва полетите за и от Торонто, предаде Ройтерс, цитиран от БТА. Това е поредната от серията мерки, които кралството обяви днес в разгара на дипломатическия си спор с Канада. Вчера Саудитска Арабия замрази всички нови инвестиции и търговски сделки с Канада, след като Отава призова Рияд да освободи от затвора двама правозащитници.  Саудитското министерство на външните работи обяви, че страната няма да толерира намеса във вътрешните си дела и чуждестранен диктат.", "date": "2018.08.07", "title": "Саудитска Арабия изгони канадския посланик"}
{"url": "http://clubz.bg/71553-vlqzoha_v_sila_amerikanskite_sankcii_sreshtu_iran", "text": "Влезе в сила решението на САЩ отново да наложи на Иран тежките икономически санкции, която бяха вдигнати след историческото споразумение за ядрената програма на Техеран от 2015 г., съобщиха Франс прес и ДПА. През май президентът на САЩ Доналд Тръмп обяви, че САЩ се оттеглят от сделката.  Първата група санкции, засягащи финансовите трансакции, автомобилния сектор, търговската авиация и износа на килими и хранителни продукти, влезе в сила в полунощ източноамериканско време (7, 01 ч. българско). През ноември ще влязат в сила втора група санкции - срещу енергийния и банковия сектор на Иран.  САЩ заявиха, че водят по отношение на Техеран политика на \"максимален икономически натиск върху режима\" и настояват, че не искат да сменят режима, а да \"променят поведението му\". Вашингтон все повече се фокусира върху регионалната роля на Техеран в Близкия изток, макар че този аспект не е предмет на ядрената сделка. Няма доказателства, че Иран не я спазва, отбелязва ДПА.      Късно вчера Тръмп подписа указ за възобновяване на икономическите санкции срещу Иран, като същевременно изрази готовност за ново ядрено споразумение с иранския режим, предадоха Асошиейтед прес и Франс прес. В изявление Тръмп каза, че сключеното през 2015 г. иранско ядрено споразумение за замразяване на иранската ядрена програма в замяна на отмяна на западните санкции е \"ужасна, едностранчива сделка\", която по думите му е осигурила пари на иранското правителство за подклаждане на конфликти в Близкия изток. Изявлението бе публикувано броени часове преди възобновяването на американските икономически санкции срещу Иран.  Иранският президент Хасан Рохани обвини Тръмп, че води \"психологическа война\" срещу Иран, предаде Франс прес. Няма смисъл Вашингтон да налага санкции на Техеран и едновременно с това да призовава за преки преговори, аргументира се Рохани в реч, излъчвана на живо по иранската телевизия. Иранският президент даде да се разбере, че страната му може да преговаря със Съединените щати, но само ако те докажат, че са достойни за доверие. Рохани изрази учудване, че САЩ са се оттеглили от международното споразумение за иранската ядрена програма и са наложили отново санкции на Иран и след това искат да преговарят с него. Зариф обърна внимание, че вчера беше годишнина от първото използване на атомно оръжие - от Съединените щати срещу японски град Хирошима през 1945 г. По-рано представител на правителството на САЩ каза, че ирански пътнически самолети са използвани за изпращане на помощи на съюзнически милиции в Близкия изток и за подпомагане на \"тяхната вредна дейност\" в региона. Той призова Иран да използва своята гражданска авиация за нейните свойствени цели. (БТА и екип на Клуб Z)", "date": "2018.08.07", "title": "Влязоха в сила  американските санкции  срещу Иран"}
{"url": "http://clubz.bg/71548-zyuddojche_cajtung_korupciqta_sysipva_ukrajna", "text": "Повече от четири години след революцията на “Майдана” заради корупция финансово отслабената Украйна губи милиарди долари. Според журналистическо разследване на “Зюддойче цайтунг”, извършено в Киев и Одеса, само от митниците държавната хазна губи годишно по 4,8 милиарда долара. Това е повече от една десета от държавните приходи и двойно повече от кредитите, които през тази година Украйна получи от Международния валутен фонд, ЕС и Световната банка. Документите, с които “Зюддойче цайтунг” разполага, сочат огромна корупция във всичките 520 митнически пунктове в страната. При документите става дума за товарителници, номера на контейнери, дати и номера на митнически декларации. Според документите с помощта на подкупни митничари стоки на фирми вносителки редовно се предекларират с цел драстично да се занижат дължимите мита. Примерно от средата на май до началото на юни т. г. на митнически пункт 6 в Одеса фирма от Днепропетровск  обработва 103 контейнера – части за велосипеди, градински ножици, обувки и чадъри. На 26 май по веригата от товарителницата до обмитяването 20-те тона чадъри се превръщат в четки за дрехи и рисуване, огледала или картонени кашони за опаковка. Така вместо действителният размер на митото от 17 712 долара пада на 4875 долара. “Ди Велт”: Министерски син в Украйна заподозрян в корупция Подобна е историята и на други внесени от фирмата 102 контейнера със стоки. Според документите, с които разполага “Зюддойче цайтунг”, огромна манипулация се извършва и на други митнически пунктове, като в района на Киев, Днепро или Суми. Главният прокурор на Украйна Юрий Луценко заяви за “Зюддойче цайтунг”, че заради корупцията при митниците страната губи 30 до 40 на сто дължими мита. Според експерти в престъпната схема участват също сътрудници от граничния контрол и полицията, Главна прокуратура и тайната служба СБУ. За целта се основавали фирми, чиито собственици били близки със съотвения шеф на митнически пункт или на негов заместник, също до офицери от гранична охрана, агенти на тайната служба СБУ или до хора от Главна прокуратура. Всички имали собствени фирми и свои хора при митниците. Правителствени служби на САЩ са преустановили всякакво сътрудничество с украинските митници. Не се установявал какъвто и да било контакт, казва американски държавен служител. Смятаният за реформатор украински финансов министър Олександър Данилюк напразно се е опитвал да наложи повече прозрачност и контрол в митниците. На 7 юни т. г. Данилюк беше уволнен. Украйна не бележи успехи и при битката с повсеместната корупция. През 2014 г. по корупционен индекс Трансперенси интърнешънъл отреди на страната 142-ро място от общо 174 държави, което ще рече, че е най-корумпираната държава в Европа. Междувременно Украйна е на 130-то място, което е малък напредък. Със своето 135-о място единствено Русия е по-корумпирана.", "date": "2018.08.07", "title": "\"Зюддойче цайтунг\": Корупцията съсипва Украйна"}
{"url": "http://clubz.bg/71550-tri_ot_postradalite_v_bolonq_deca_ostavat_v_bolnica", "text": "Четири от българските ученици от Силистра, които пострадаха при взрив на цистерна на магистрала в италианския град Болоня, вече са изписани, а три остават в болница. Това каза тази сутрин в телефонно интервю за Би Ти Ви генералният консул на България в Милано Росен Руфев. Две от пострадалите деца са настанени в болница в Болоня, а едно - в Чезена. Някои имат обгаряния по долните крайници. За тях се полагат всички необходими грижи, каза консулът. Всички ученици, които са на практика в Болоня по европейската програма за академичен обмен \"Еразъм\", смятат да останат, за да продължат до края обучението си, каза Руфев. Те са от гимназия по компютърна техника и технология. Въпреки това консулството е готово да съдейства, ако някое от децата предпочете да се върне у дома. Седем български ученици са пострадали след удара между автовоз и цистерна в Болоня (ВИДЕО) Цистерната е избухнала след сблъсък с друг камион на магистралата, предизвиквайки пожар и силна ударна вълна, която е разрушила мост и е изпочупила стъклата на околните сгради. През това време пострадалите деца са отивали да си купят нещо за ядене, излизайки от къщата, в която са били настанени, каза Руфев.", "date": "2018.08.07", "title": "Три от пострадалите в Болоня деца остават в болница "}
{"url": "http://clubz.bg/71547-roditelite_na_gurbet_decata_po_skajp", "text": "Преди петнайсетина години този сюжет звучеше покъртително, а днес взехме да свикваме. Хората пак са принудени да чергарстват, но откакто България влезе в Евросъюза, връщането стана по-лесно, а и много хора вече взимат децата си там и ги закачат за социалните служби. Нали оправданието на емиграцията и преди 15 години, и сега е едно и също: правим го за децата. Има и психологически казуси на хора – най-често разведени бащи - които предпочитат да общуват дистанционно, защото физическият контакт им е труден. Тези случаи са много по-разпространени отколкото си представяме. Седи тийнейджърът в стаята си, запушен със слушалки и потънал в някакви сайтове, а таткото, който също сърфира из някаки екрани, му текства от другата стая: Интерфейсът те улеснява, когато искаш да откажеш, да игнонирарш, да превключиш към друг разговор. И в този смисъл позволява да се развърже тежката и многопластова връзка дете-родител. Това сякаш е и същината на дигиталната революция: да се освободим един от друг. Телеродителството е необратима тенденция, а раздялата всъщност е елемент на всяка модернизация. Когато жената тръгва на работа в завода, тя вече не носи детето в цедилка, за да го кърми между смените – поверява го на детска градина. В глобалния вариант на модерността става все по-трудно и мъжът, и жената да си намерят работа на едно и също място. И това важи не само за семейства от гледачка и строител като в горния пример, но и за инженери, университетски преподаватели, евроексперти. Обикновено единият се жертва за по-добрата кариера на другия. В някои случаи работодателят намира работа и на половинката, за да задържи желания специалист. Но тази асиметрия често създава конфликти и допълнително подкопава и без това нетрайните семейни връзки. Засега не изглежда, че телеродителството скоро ще изчезне, дори напротив. Предлагат се разнообразни апликации на различни платформи, които улесняват телеродителя - най-често разведен баща. А колкото по-флуидно става семейството – раздели, нови бракове, децата от единия и от другия живеят в третия... - толкова по-важна роля ще придобива онлайн контактът. Та нали главната специфика на дигиталните комуникации е следната: само с когото искаш, колкото искаш, когато искаш. Затова се заслужава психолозите да разсъждават по темата. Проблемът е в това, че онлайн родителят не е цялостно човешко същество, той е образ. В реалния контакт ние въздействаме на детето цялостно, вкючително с елементи на поведението си и с езика на тялото, които не осъзнаваме. На екрана се саморедактираме – появяваме се само в момент, в който сме в добро настроение, подготвили сме предварително какво ще кажем, какви шеги, какви обещания за подаръци. В резултат детето често идеализира родителя, който му се явява не като противоречиво човешко същество, а като филмов герой – има немалко случаи, когато деца, контактували години наред онлайн, срещат реалния родител и се разочароват, не го искат - защото са живели не с реалния, а с идеализирания образ. Другият момент е раздвоението. В миналото дете, оставено, примерно, на леля си, първо страда, после лека-полека пренася родителския авторитет върху нея, тя му става майка - и точка. Осиновяването е старо колкото човечеството – то предполага отговорността и грижата от един да премине у друг. Нали сте чували за фантазиите на много деца, че истинските им родители всъщност са граф и графиня и ще ги избавят от сегашния им живот? Е, тези фантазии са просто начин на борба срещу властовите отношения в семейството - и си отиват с порастването на детето. Какво обаче се случва, когато детето е оставено (на леля, баба, мащеха, съседка...), а „истинската“ майка все пак през ден му се явява на екрана и плаче за него? Слагам кавички, защото майка, която е напуснала детето си, вече не е истинска - майчината роля вече играе друг. Резултатът е, че родителската роля се раздвоява, единият авторитет е тук, другият там далеч, а детето чудодейно получава възможността да ги сблъска, да ги използва един срещу друг. Нима така израстваш като възрастен човек? Нима изграждаш здрава идентичност?  Какви са психологическите следствия от всичко това ще разберем в близките години. Подобно раздвояване мултимедийното присъствие на отсъстващото поражда във всички сфери. Например емигрантът, който продължава да поддържа връзка с родината си и никога не се интегрира докрай: той развива двойна идентичност, която според някои е богатство, според други обаче сериозен проблем за демокрацията. А ако си припомним сериала „Черното огледало“, можем да си представим, че след някоя година компютърът ще ни позволява да общуваме с починалия си близък, като ни го връща във вид на холограмно, говорещо привидение. Никога няма да го погребем, да надживеем загубата и да продължим напред.", "date": "2018.08.07", "title": "Родителите на гурбет, децата по Скайп"}
{"url": "http://clubz.bg/71549-noviqt_vojd_na_ispanskata_narodna_partiq_stanal_magistyr_s_podkup", "text": "Испанският Висш съд установи, че новият лидер на опозиционната Народна партия Пабло Касадо е придобил академична степен при съмнителни обстоятелства, предаде Ройтерс. Касадо, който оглави бившата управляваща партия миналия месец, отрече да е извършил нещо нередно и каза, че не знае за каквито и да е нередности при даването на неговата магистърска степен преди девет години. Той заяви, че няма намерение да подава оставка заради случая, който го поставя под натиск в момент, когато подкрепата за Народната партия намалява според социологическите проучвания. Съдът каза, че не може да разгледа въпроса заради законодателството за имунитета на депутатите. Той обаче предаде случая на Върховния съд, който трябва да реши дали да продължи по-нататък.  Кражба на крем и магистъргейт свалиха премиерката на Мадрид (ВИДЕО) Според Висшия съд има данни за подкуп при даването на академични степени на няколко човека, сред които Касадо. Касадо отхвърли съдебното заключение. Касадо е получил магистърската степен от Университета \"Крал Хуан Карлос\" в Мадрид през 2009 г. Това е поредният случай, разтърсващ Народната партия, която управлява Испания от 2011 г. Преди това партията беше засегната от корупционен скандал, в резултат на който бяха осъдени 29 политици и бизнесмени, свързани с нея. Скандалът доведе до оставката на премиера Мариано Рахой на 1 юни. Касадо наследи Рахой на поста лидер на Народната партия. През април \"Магистъргейт\" свали и Кристина Сифуентес, премиерката на автономна област Мадрид. Тя също бе уличена в неправомерно получаване на магистърска степен - също от университета \"Крал Хуан Карлос\". Сифуентес, която бе сред евентуалните наследници на Рахой на лидерския партиен пост, също подаде оставка.", "date": "2018.08.07", "title": "Новият вожд на испанската Народна партия станал магистър с подкуп"}
{"url": "http://clubz.bg/71554-pojarite_v_severna_kaliforniq_naj_golemi_v_istoriqta_na_shtata", "text": "Горският пожар в Мендосино, Северна Калифорния, разгарян от сухата растителност и топлото и ветровито време, вчера стана най-големият в историята на щата, съобщиха Асошиейтед прес и Ройтерс, цитирани от БТА. Тръмп нареди федерална помощ за Калифорния заради пожарите Пожарът, образувал се от две слели се огнища, е унищожил вече 114 800 хектара и продължава да се разраства, съобщиха местните власти.  Пламъците, бушуващи северно от Сан Франциско, унищожиха 75 къщи и принудиха хиляди жители да се евакуират.  Близо 3 900 огнеборци, включително екипи от Аризона, Вашингтон и Аляска се опитват да овладеят пожара.", "date": "2018.08.07", "title": "Пожарите в Северна Калифорния - най-големи в историята на щата"}
{"url": "http://clubz.bg/71546-medvedev_gruziq_v_nato_vodi_do_ujasqvasht_konflikt", "text": "Руският министър-председател Дмитрий Медведев обяви, че бъдещо решение на НАТО да приеме Грузия в редиците си, би предизвикало  , предава Reuters. Амбициите на Тбилиси предизвикват възмущение в Русия, която не иска нейните съседи да влизат в Алианса.  Грузия беше в клетка с бясно куче. ЕС я укоряваше, че не го гали достатъчно През 2008 г. руските въоръжени сили влязоха в два сепаратистки региона на Грузия – Абхазия и Южна Осетия и са там от тогава, припомня \"Фокус\". Лидерите на НАТО обсъдиха тази година връзките с Грузия и потвърдиха намерението си някой ден да я приемат по време на юлската среща на високо равнище.  На въпрос какво ще се случи, ако Грузия се присъедини към НАТО без Южна Осестия и Абхазия и дали има риск от конфликт, Медведев отговаря положително. Премиерът Медведев твърди в интервю пред „Коммерсант“, че разширяването на НАТО не може да не предизвика притеснения от Москва, защото военните възможности на Алианса, включително и ядрените, са насочени срещу Русия. Медведев: САЩ бяха на ръба на бойни сблъсъци с Русия Той отбеляза, че НАТО  , въпреки, че вече няма противопоставяне между Северноатлантическия алианс и Организацията на Варшавския договор. Според него Русия   от стесняващия се около нея пръстен от страни от НАТО  Медведев: САЩ бяха на ръба на бойни сблъсъци с Русия", "date": "2018.08.07", "title": "Медведев: Грузия в НАТО води до ужасяващ конфликт"}
