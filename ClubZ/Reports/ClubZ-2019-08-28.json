{"url": "https://clubz.bg/87148-braziliq_vse_pak_prie_mejdunarodnata_pomosht_sreshtu_pojarite", "text": "Бразилия заяви вчера, че е готова да приеме чуждестранна помощ в борбата срещу пожарите в Амазония, но само ако тя определя как ще бъдат харчени средствата, предаде Ройтерс, цитирана от БТА. Той добави, че бразилският суверенитет не подлежи на преговори, и по думите му Бразилия не е против диалога с Франция. \n\tИзявлението на говорителя бе направено, след като губернаторите на щатите от бразилска Амазония заявиха пред президента Жаир Болсонаро, че парите им трябват, за да се борят с горските пожари в най-голямата тропическа дъждовна гора в света. \n\tТова е и очевиден опит за успокояване на публичния скандал между президентите на Бразилия и Франция, отбелязва Ройтерс. Макрон: Надявам се Бразилия скоро да има друг президент Отделно, дипломатически източник в столицата Бразилия заяви пред Ройтерс, че бразилското правителство е приело 10 милиона лири от Великобритания за борба с пожарите. Засега пресслужбата на Болсонаро не е открита за коментар на информацията. \n\tПо-рано вчера Болсонаро заяви, че иска френският президент Еманюел Макрон да оттегли отправените \"обиди\" към него, преди да обмисли дали да приеме предложението за помощ от страните от Г-7 на стойност 20 милиона долара. Бразилия отказа помощта на Г-7 срещу пожарите Бразилия отказа помощта на Г-7 срещу пожарите", "date": "2019.08.28", "title": "Бразилия все пак прие международната помощ срещу пожарите"}
{"url": "https://clubz.bg/87150-fejsbuk_zatqga_pravilata_za_politicheska_reklama_v_sasht", "text": "Фейсбук съобщи днес, че затяга провилата си за политически реклами в САЩ, изисквайки още разкриване на информация за своята платформа за споделяне на снимки и сайтове Инстаграм преди президентските избори през ноември 2020 г., предаде Ройтерс. Гигантът в областта на социалните медии въвежда етикет за “потвърдена организация” за осъществяващи политическа реклама, които трябва да покажат издадени от правителството уверения, за да демонстрират легитимността си. Всички рекламиращи, които постват политически обяви или социални теми, ще трябва също да публикуват и своята информация за контакти, дори ако не кандидатстват за официален етикет. Рекламиращите трябва да онговорят на тези изисквания до средата на октомври. В противен случай мрежата може да свали съобщенията им. Бидейки под наблюдение от регулаторите, откакто Русия използва социалните медийни платформи да се намери в президентските избори в САЩ през 2016 г., Фейсбук развива инструменти за прозрачност страна по страна от миналата година, отбелязва Ройтерс. От май 2018 г. Фейсбук поиска от публикуващите политическа реклама в САЩ да поставят декларация \"платено от\" на обявите си. Компанията каза, че някои са използвали подвеждащи  декларации или са се опитали да се регирстрират като организации-фантоми.", "date": "2019.08.28", "title": "Фейсбук затяга правилата за политическа реклама в САЩ"}
{"url": "https://clubz.bg/87156-ima_zadyrjani_za_brutalnoto_ubijstvo_v_negovan", "text": "Ясно е кои са жертвите на кървавото убийство, установено в Негован преди десетина дни. Разследващите са установили самоличността на убитите и разчленени мъж и жена, чиито останки бяха намерени изхвърлени в язовира. А вече има и задържани двама души. Намерено е и оръжие.  Убитите са семейство, което е живяло на столичния булевард \"Витоша\". Мъжът е 75-годишният бивш треньор по борба Йордан Атанасов, който дълги години е живял и работил в чужбина. Жената се казва Марияна, на 70 г., бивша учителка. Съседи потвърдиха, че не са виждали двойката повече от месец. Откриха останки на над 10 дни от две тела край Негован Двете тела бяха открити преди около десетина дни, разчленени в бидони в язовир край Негован. По тях е имало огнестрелни рани. Освен това от полицията разпространиха снимки на дрехи, с които са били облечени жертвите, снимка на ключ от автомобил и казаха, че двамата най-вероятно са имали бяло куче. Съседи потвърждават, че двойката е имала такъв домашен любимец. Атанасов е бил треньор в спортното училище „Олимпийски надежди” и на деца от Нигерия, които са идвали на лагери в България. Бившият треньор по борба има дъщеря, женена за нигериец, с когото имат и дете. Пред Нова приятели на Атанасов заявиха, че за последно са го виждали преди 3 месеца на погребение. Освен това дъщеря им вчера е пристигнала в България, като е казала на нейна приятелка, че родителите й ги няма от около 40 дни. Твърди се, че тя е разпознала разпространените от полицията дрехи, така е сигнализирала органите. Два пистолета, с единия от които се подозира, че е извършено убийството, са намерени в Техническия университет в София. Задържани са двама заподозрени за престъплението. Това заяви на извънреден брифинг в ТУ зам.-главният прокурор Иван Гешев. По думите му мотивите за убийството са користни.  Задържаните са били на трудови договори към ТУ, работили са по поддръжката и техническото обслужване. Гешев определи убийствата като  Предстои анализ на събраните доказателства. По информация на Нова задържаните са в село Джурово, Община Правец.", "date": "2019.08.28", "title": "Има задържани за бруталното убийство в Негован"}
{"url": "https://clubz.bg/87151-sertifikatyt_ot_nikanor_na_plamen_georgiev_s_greshki", "text": "Сертификатът за владеене на испански език на бившият шеф на КПКОНПИ и бъдещ генерален консул във Валенсия - Пламен Георгиев, е пълен с грешки. Това показва проверка на Клуб Z със специалист по езика. Още в първото изречение е сбъркан словоредът. Почти навсякъде липсват задължителните при определени случаи ударения - в испанския език има специфични правила, при които те понякога се изписват. Случаите са точно такива, а ударенията са пропуснати. В документа, издаден от фирма „Никанор“, пише, че Пламен Георгиев е придобил ниво B1 в резултат на 140 \"училищни\" часа, а думата за \"учебни\" е друга. Как Пламен Георгиев е пропуснал да се похвали, че владее отличен испански Как Пламен Георгиев е пропуснал да се похвали, че владее отличен испански Пред Клуб Z Витлена Ангелова-Василева, която един от управителите на центъра за професионално обучение „Никанор“, разказа, че Пламен Георгиев е минал езиковия курс преди две или три години.  Попитана дали този сертификат според нея е достатъчен, за да заеме Пламен Георгиев дипломатическа длъжност, Витлена Ангелова отговори: В отговор на въпрос какво представляват езиковите курсове, които предлага фирмата, Ангелова обясни: Тя посочи, че всички курсисти защитават някакво съотвено ниво за владеене на чужд език. Те посочи накрая, че серитификатът, който издава фирмата за владеене на чужд език, покрива изискванията на европейската езикова рамка.  По закон Центровете за езиково обучение не подлежат на лицензиране за езиково обучение. Режимът за регистрацията на подобни центрове е свободен. Не е небходима регистрация нито към НАПОО (Национална агенция за професионално образование и обучение), нито към МОН (Министерство на образованието и науката), показа проверка на Клуб Z.  Борисов: Пламен Георгиев е с образования, награди, милиарди конфискувани средства, няколко езика... През 2015 г. КПКОПИ (тогава комисията се казва така - б.р.) обявява обществена поръчка за езиково обучение на служителите си. От документацията по търга в сайта на   става ясно, че по всички обособени позиции са сключени договори с \"Никанор\" ООД. Обученията са по английски език - присъствено и дистанционно, по италиански, френски, немски и испански език - дистанционно - поне това са изискванията при обявяването на обществената поръчка. Общата сума за всички обучения, е 234 694 лв., пише пък в документа за сключен договор.  Според тръжната документация изборът на изпълнител е с критерий \"най-ниска цена\". Кандидатите е трябвало да предоставят данните на преподавателите по всеки от езиците, като за тях има изрични изисквания - филологическо образование по съответния език.  Специално за обучението по испански пише, че то е за до 20 служители, а цената за тази обособена позиция от поръчката е 29 336,8 лв. без ДДС. Срокът по договора - тоест периода, в който трябва да бъде извършено обучението, е 8 месеца, става ясно още от документите.  Петицията срещу Пламен Георгиев може да прерасне в протест Договорът е обявен за приключен през април 2017 г. в сайта на АОП. Месец по-рано е бил издаден сертификатът на Пламен Георгиев. Останалите кандидати, явили се на търга на КОНПИ, са били РАГИНА ООД; НИКАНОР ООД; ШКОЛА ИНТЕНЗИВ ЕООД; АСАП ЕООД; ЦЕБО-99 ООД; ИТАЛ 1 ЕООД; ТЕЗА ООД; СИГМА-2000-ФАРОС ООД; Как Пламен Георгиев е пропуснал да се похвали, че владее отличен испански Борисов: Пламен Георгиев е с образования, награди, милиарди конфискувани средства, няколко езика... Петицията срещу Пламен Георгиев може да прерасне в протест", "date": "2019.08.28", "title": "Сертификатът от \"Никанор\" на Пламен Георгиев - с грешки"}
{"url": "https://clubz.bg/87142-dyrjavata_iska_do_215_mln_lv_ot_eib_za_gazovata_vryzka_s_gyrciq", "text": "Министерският съвет одобри проект на гаранционно споразумение между България и Европейската инвестиционна банка (ЕИБ) за до 215 млн. лв., с които да се финансира частично изграждането на газова връзка с Гърция. Това съобщи правителството след днешното си заседание. Заемът ще бъде изтеглен от Българския енергиен холдинг (БЕХ). Периодът за усвояването му е 3 г., а срокът за погасяване - 25 г., става ясно от решението.  Прогнозните инвестиционни разходи по проекта за газовата връзка са общо 240 млн. евро без ДДС. Част от парите трябва да са безвъзмездно финансиране от Европейската енергийна програма за възстановяване и от Оперативна програма \"Иновации и Конкурентоспособност\", както и от собствен капитал на акционерите от проектната компания \"Ай Си Джи Би\" АД. Компанията е с акционери БЕХ и гръцкото инвестиционно дружество IGI Poseidon, като дяловете са равни.  Държавната гаранция за заеми за изграждането на на интерконектора, проектъ за който е от близо 10 години и едва тази година през май се стигна до първа копка, е предвидена в бюджета за 2019 г.  Тръбата е с обща дължина 183 км от Стара Загора до Комотини, от които 140 км са на българска територия. Предвиденият първоначален капацитет на интерконектора е 3 млрд. м3/год., а максималният до 5,5 млрд. м3/год. на следващ етап. Според плановете на българската държава интерконекторът трябва да бъде в експлоатация догодина. Тоест тогава строежът трябва да е приключил.  Газовата връзка между България и Гърция трябваше да е приключена преди години според плановете на енергийното министерство. Целият процес обаче бе белязан от спънки - проблеми с обявяването на обществените поръчки, забавени срокове и т.н. Планът на третия кабинет \"Борисов\" първо бе проектът да е завършен по време на българското европредседателство на Съвета на ЕС. То бе в първата половина на 2018 г., но интерконекторът с Гърция очевидно не е факт.  През май за изпълнител на строежа бе избрана гръцката компания \"Джи&Пи Авакс\" (J&P AVAX). Фирмата е предпочетена в конкурса за проектиране, доставка и строителство на интерконектора между България и южната си съседка, като имаше само един конкурент. Това бе консорциумът между българските компании ГБС и \"Джи Пи Груп\" и италианската \"Бонатти\".", "date": "2019.08.28", "title": "Държавата иска до 215 млн. лв. от ЕИБ за газовата връзка с Гърция"}
{"url": "https://clubz.bg/87144-oshte_28_mln_lv_otivat_za_borba_s_chumata_po_svinete", "text": "Правителството отпусна допълнително 28 млн. лв. за борба с африканската чума по свинете. Сумата е дадена на министерството на земеделието за изплащане на обезщетения и прилагане на мерките за ограничаване и ликвидиране на заболяването. Освен за пострадали свинекомплекси, част от средствата ще бъдат разпределени и за подпомагане на стопаните, които доброволно усвоиха месото от животните си, както и за дезинфекция и стимулиране намирането на умрели и отстрелване на диви свине.  БАБХ ударно отпуска милиони левове в хаотична борба с африканската чума След заседанието на правителството земеделският министър Десислава Танева съобщи, че в последните две седмици няма нито едно регистрирано огнище при домашните свине. Тя се надява тази тенденция да продължи. При дивите свине има 52 случая на африканска чума като са обявени общо 43 инфектирани зони в 10 области към настоящия момент. Вече има изготвен план за депопулиране на дивите свине.  Заради африканската чума ловците поискаха да ловуват до април Заради африканската чума ловците поискаха да ловуват до април", "date": "2019.08.28", "title": "Още 28 млн. лв. отиват за борба с чумата по свинете"}
{"url": "https://clubz.bg/87136-ne_tomislav_donchev_nqma_kak_da_e_kandidat_za_kmet_na_sofiq", "text": "Отказът на големите партии, и най-вече ГЕРБ, да обявят най-сетне кандидатите си за кмет на столицата, ражда всекидневни спекулации. Последната от които е, че управляващите смятат да \"изтеглят\" сегашния градоначалник Йорданка Фандъкова, а кандидатът да е вицепремиерът Томислав Дончев.  Самата Фандъкова все още не е обявила еднозначно смята ли да се впуска в надпреварата за нов мандат  въпреки че е считана за сигурен кандидат поради липсата на друга изявена личност. \"Когато съм готова с решението, ще го направя максимално публично и ще поканя всички представители на медиите\", заяви и вчера Фандъкова и посочи, че ще обяви намерението си другия месец. \"Галъп интернешънъл\": При балотаж Манолова-Фандъкова омбудсманът води Всичко това подклажда интерпретациите на тема възможно ли е тя да се оттегли, макар и на този етап на практика да няма от какво. А при такъв сценарий - с оттегляне - бившият градоначалник на Габрово и неизменен вицепремиер в кабинетите \"Борисов\" - Томислав Дончев, да бъде издигнат за поста от ГЕРБ. Краткият отговор е \"не\". По-дългият - Дончев не отговаря на изискванията на Изборния кодекс да се кандидатира за кмет на София. Според закона: Очаквано: Борисов, Фандъкова и СДС подписаха за София и големи градове за местните избори Преходните и заключителни разпоредби на ИК дават уточнение какво се разбира под \"живели най-малко през последните 6 месеца в съответното населено място\" що се отнася до кандидатите за кметове и местни парламентаристи:  В случая с Дончев неговата адресна регистрация и по постоянен, и по настоящ адрес, е в Габрово. Където и той продължава да упражнява правото си на глас. Това автоматично означава, че не може да е кандидат да оглави \"Московска\" 33. Най-малкото, защото до изборите остават около два месеца, за да стане междувременно столичанин. Изискването за регистрация важи за всички и затова преди няколко месеца един от основните играчи в надпреварата за София - Мая Манолова - смени кюстендилската си регистрация със софийска. Самият Дончев бе натоварен от Министерския съвет с решение от по-рано този месец да отговаря за подготовката и произвеждането на вота на 27 октомври, за когато е насрочен първият тур на местните избори. Преди няколко дни социологът Андрей Райчев коментира, без да сподели откъде разполага с тази информация, че Фандъкова не желае нов мандат и ще постави условия за нови кадри в общината, за да склони за такъв.  Факт е, че се задават кадрови промени. ГЕРБ остава без двама Орлиновци в софийската си листа Както Клуб Z писа, очаква се от листата за общински съветници на ГЕРБ да изпаднат неизменните досега Орлин Алексиев и Орлин Иванов. Алексиев е в СОС от 2007 г. и вече е изкарал три мандата като съветник от квотата на управляващата партия. Той бе ключов фактор във връщането на Общинска банка под контрола на Столичната община, като бе представител на общинския съвет в Общото събрание на банката от 2011 г.  Злите езици говорят, че той е имал твърде значителна роля в управлението на града. Иванов също приключва трети мандат в общински съвет, като в момента е председател на правната комисия в него. През 2011 г. Георги Кадиев от БСП идентифицира него като един от общинските съветници, искали подкуп от президента Росен Плевнелиев през далечната 2007 г., когато е представител на \"Линднер\" за България. Иванов отхвърли обвиненията и обяви, че ще съди Кадиев. Името на сегашния правосъден министър Данаил Кирилов, който тогава бе областен управител, също бе замесено в скандала. Листата за общински съветници на ГЕРБ все още не е готова, но по всяка вероятност Алексиев и Иванов няма да са единствените \"стари кучета\", които ще останат без избираемо място в нея, твърдят източници от партията. Очаквано: Борисов, Фандъкова и СДС подписаха за София и големи градове за местните избори ГЕРБ остава без двама Орлиновци в софийската си листа", "date": "2019.08.28", "title": "Не, Томислав Дончев няма как да е кандидат за кмет на София"}
{"url": "https://clubz.bg/87146-izrigna_vulkan_na_italianski_ostrov", "text": "Вулканът на италианския остров Стромболи изригна и предизвика горски пожари, но няма ранени хора, съобщи противопожарната служба на Италия, цитирана от ДПА. Изригна вулканът на Стромболи, загинал е турист Агенция АНСА съобщи, че огромен стълб дим се издига над вулканичния остров и може да бъде видян от няколко километра.  Стромболи е част от архипелаг край Сицилия и на него се намира един от най-активните вулкани на Апенините. На острова живеят постоянно около 500 души, но през летния сезон той е препълнен с туристи. На 3 юли вулканът на Стромболи изригна мощно и уби планинар, който се изкачвал по планината и рани водача му. БТА", "date": "2019.08.28", "title": "Изригна вулкан на италиански остров"}
{"url": "https://clubz.bg/87152-kralicata_razpuska_britanskiq_parlament_do_14_oktomvri", "text": "Сесията на британския парламент ще бъде временно прекъсната дни, след като депутатите се върнат на работа на 2 септември и седмици преди крайния срок за Брекзит, предаде Би Би Си. Кралицата Елизабет II е одобрила молбата на правителството за временно прекратяване на сесията, за която премиерът Борис Джонсън съобщи по-рано днес. Прекъсването ще трае до 14 октомври, когато кралицата ще произнесе тронно слово, съобщи Джонсън, добавяйки, че негов предмет ще бъде \"вълнуващият дневен ред\" на правителството. Времето, което депутатите ще имат да приемат закони, с които да спрат Брекзит без сделка на 31 октомври, ще бъде съкратено. Джонсън поиска кралицата да прекрати сесията на парламента (ВИДЕО) Председателят на Камарата на общините Джон Бъркоу нарече мярката \"конституционно безчинство\". Той и лидерът на лейбъристката опозиция Джереми Корбин заявиха, че с нея Джонсън очевидно се опитва да прокара силово Брекзит без сделка. Корбин обеща, че първата работа на опозицията през новата сесия ще бъде да приеме закон да осуети плана на Джонсън. Депутати от вътрешната опозиция в неговата Консервативна партия заплашиха да свалят правителството в вот на недоверие. Американският президент Доналд Тръмп обаче подкрепи в Туитър Джонсън, коментирайки, че би било \"изключително трудно\" за Корбин да свали правителството му с вот на недоверие. Джонсън прави това, което британските граждани искат, каза Тръмп.   \"Да си върнем контрола\" беше лозунгът на привържениците на напускането на ЕС на реферандума за Брекзит на 23 юни 2016 г.   По-рано тази година ЕС даде на Обединеното кралство срок до 31 октомври т.г. или да ратифицира сделката за Брекзит, подписана от предишната премиерка Тереза Мей, или да се оттегли от ЕС без споразумение. Британският парламент вече три пъти отхвърли сделката на Мей, но мнозинството от депутатите в него са против Брекзит без споразумение. ЕС многократо даде да се разбере, че няма да приеме никакви промени в сделката подписана от Мей. Прекъсването на сесията на британския парламент, т.нар. пророгация, не е прилагано от 1948 г. То вкарва короната в окото на политическата буря. Досега Бъкингамският дворец се въздържаше от вземане на отношение към Брекзит. Пророгацията не е окончателно разпускане, а само временно спиране на дейността на парламента. През нея спира законодателната му дейност, въпросите към правителството остават без отговори и последствия, а законопроектите обикновено \"загиват\". Монархът има властта да одобри пророгацията. Той прави това по предложение на премиера. Депутатите не гласуват по този въпрос. Видни фигури, между които бившият министър-председател Джон Мейджър, заплашиха да атакуват в съда искането на Джонсън. Те обаче не могат да направят това с решението на кралицата. Прекъсването на работата на парламента означава, че се съкращава времето и за приемане на ново законодателство, което да облекчи последствията от Брекзит. Правителството например няма да може да поиска по-голям бюджет за тази цел. ", "date": "2019.08.28", "title": "Кралицата разпуска британския парламент до 14 октомври"}
{"url": "https://clubz.bg/87127-iran_uveri_qponiq_ne_iskame_povisheno_naprejenie", "text": "Иранският външен министър Джавад Зариф заяви, че Иран не се опитва да повиши напрежението, но подчерта, че всяка страна трябва да се наслаждава на правата си съгласно международното право, предаде Ройтерс. Япония пред тежък избор - САЩ или Иран Зариф извърши коментара си в Йокохама, край Токио, малко преди среща с японския премиер Шиндзо Абе. Американският президент Доналд Тръмп изтегли САЩ от ядреното споразумение от 2015 г. и възстанови санкциите срещу ислямската република. Иран обвини САЩ в икономически тероризъм Държавният глава обяви в понеделник, че е готов да се срещне с иранския президент,  , за да се прекрати конфронтацията между страните и че ще се водят преговори, за да се намери начин да се подкрепи икономиката на Иран. Той обаче отхвърли идеята да се премахнат санкциите срещу Техеран. Във вторник обаче президентът Хасан Рохани подчерта, че преговори със САЩ няма да бъдат водени, докато всички санкции не бъдат вдигнати. Рохани: Преговори със САЩ - само ако отменят санкциите Япония е сред малко страни, които имат приятелски отношения както с Вашингтон, така и с Техеран. Затова Абе се опитва да играе ролята на модератор между двете държави и посети Иран през юни, за да се опита да понижи напрежението. Малко по-късно Тръмп избегна директна военна конфронтация с Техеран, след като оттегли заповедта си за нападение над цели на ислямската република. Преди това Иран свали американски дрон край Ормузкия проток. Иран обвини САЩ в икономически тероризъм Рохани: Преговори със САЩ - само ако отменят санкциите", "date": "2019.08.28", "title": "Иран увери Япония: Не искаме повишено напрежение"}
{"url": "https://clubz.bg/87135-djonsyn_poiska_kralicata_da_prekrati_sesiqta_na_parlamenta_video", "text": "Британското правителство е поискало от кралицата временно да прекрати сесията на парламента дни след като той се завърне на работа през септември и седмици преди крайния срок за \"Брекзит\", предаде Би Би Си. Премиерът Борис Джонсън каза, че кралицата ще произнесе тронно слово след суспендирането на 14 октомври, за да очертае неговия \"много вълнуващ дневен ред\". Това означава, че депутатите няма да имат време да прокарат закони, с които да спрат \"Брекзит без сделка\" на 31 октомври. Консервативният депутат от вътрешнопартийната опозиция Доминик Грийв нарече стъпката \"възмутителен акт\". Той предупреди, че тя може да доведе до вот на недоверие срещу Джонсън, добавяйки: \"Tова правителство ще падне.\" Но министър-председателят каза, че е \"напълно невярно\" да се твърди, че суспендирането е мотивирано от желание да се прокара силово \"Брекзит без сделка\". Той каза, че не иска да чака до след \"Брекзит\", \"преди да продължим с плановете ни да поведем напред страната\", и настоя, че ще има достатъчно време за депутатите да дебатират отпътуването на Обединеното кралство от ЕС.", "date": "2019.08.28", "title": "Джонсън поиска кралицата да прекрати сесията на парламента (ВИДЕО)"}
{"url": "https://clubz.bg/87131-sled_lichen_angajiment_na_borisov_arda_poluchi_25_miliona_leva", "text": "След като в рамките на месеца премиерът Бойко Борисов на два пъти се среща с ръководството на кърджалийския футболен клуб \"Арда\" и дори го посети на място, днес правителството взе решение за отпускането на 2,5 милиона лева за допълнително модернизиране на стадиона на клуба. Това става ясно от публикуваните решения от провелото се заседание на Министерския съвет. Борисов инспектира стадион, обеща да помогне на ПФК \"Арда\" От МС се мотивират с това, че  Борисов инспектира \"Арена Арда\" на 23 август и обеща подкрепа - за трева и осветление, защото от това има нужда, както се разбра от думите на местните представители на срещата.  Държавата търси \"справедливо решение\", за да финансира \"Арда\" На 6 август Борисов се срещна с президента на клуба Петър Пешев, старши треньора Стамен Белчев и капитана на отбора Иван Караджов. Те представиха пред премиера проекта за подобрения на стадиона. Бе обявено, че срещата има за цел \"Арда\" от този сезон е в елитната efbet Лига. Обновеният стадион в Кърджали бе официално открит през месец 2018 г. Спортното съоръжение бе ремонтирано основно за първи път след построяването си през 1961 г. Вложените средства бяха около 2 милиона лева. Извършен бе ремонт на футболното игрище и обновяване на настилката на лекоатлетическата писта, обновени бяха трибуните за зрители, изцяло ремонтирани са прилежащите сгради и е направено благоустройство на територията на комплекса.  Държавата търси \"справедливо решение\", за да финансира \"Арда\"", "date": "2019.08.28", "title": "След личен ангажимент на Борисов: \"Арда\" получи 2,5 милиона лева"}
{"url": "https://clubz.bg/87128-nyu_jork_tajms_pekin_verbuva_shpioni_prez_socialna_mreja", "text": "Представители на западни разузнавателни служби казват, че китайски агенти контактуват чрез социалната мрежа Линктин (LinkedIn) с хиляди чужденци, включително бивши правителствени служители, съобщи в. \"Ню Йорк Таймс\", цитиран от БТА. Изданието припомня, че Линктин е единствената американска платформа за социални контакти, която не е блокирана в Китай, защото компанията, собственост на Майкрософт (Microsoft), се е съгласила да цензурира вписвания с деликатно съдържание. Същевременно тази социална мрежа става средство за разпространяването на дезинформация и нещо повече - тя е идеална за вербуване на шпиони, твърдят източници от американски контраразузнавателни служби, цитирани от вестника.  В статията се изброяват няколко такива случая. Бивш високопоставен член на външнополитическия екип на президента Барак Обама получил в Линктин съобщения от някого, който му предложил да пристигне в Китай, да се свърже с него и да получи \"добре платени\" възможности. Бивш служител на датското външно министерство получавал съобщения от жена, представила се за шеф на китайска фирма за търсене на кадри. На насрочената среща в Пекин вместо жената се появили трима мъже, които предложили на датчанина да получи \"голям достъп до китайската система\" за проучвания. Бивш служител на Белия дом през мандата на Обама и кариерен дипломат се бил сприятелил в Линктин с лице, което твърдяло, че е изследовател в Калифорнийския технологичен институт и разполага с връзки в Белия дом и посланици. Оказало се, че такъв човек не съществува.  Американският ежедневник отбелязва, че разузнавателните агенции в САЩ, Великобритания, Германия и Франция са издали предупреждения, че чуждестранни агенти, предимно китайски, установяват чрез Линктин контакти с хиляди чужденци. Използването на социалните мрежи от китайски правителствени агенти за престъпни цели привлече вниманието през последните седмици и администраторите на Фейсбук, Туитър и Ютюб изтриха голям брой акаунти, разпространяващи невярна информация за продемократичните протести в Хонконг. Само от Туитър са изтрити над хиляда акаунта.  Това е първият случай, когато от Фейсбук и Туитър е премахната дезинформация с китайски произход. Преди това - през 2015 и 2016 г. - редица правителства по света започнаха да неутрализират дезинформация с произход от Русия, припомня \"Ню Йорк таймс\". ", "date": "2019.08.28", "title": "\"Ню Йорк таймс\": Пекин вербува шпиони през социална мрежа"}
{"url": "https://clubz.bg/87137-borisov_na_stadiona_na_botev_pd_dejstvajte_nakraq_shte_pomognem", "text": "Веднага след редовното заседание на Министерския съвет, премиерът Бойко Борисов се качи на джипа. И тръгна отново на обиколка - този път дестинацията е Пловдив. Борисов първо участва в официалната церемония за старт на довършване на строежа на стадиона на \"Ботев\" (Пловдив). От казаното се разбра, че инвестицията е на собственика на клуба - бизнесмена Георги Самуилов, който благодари на местните власти и на премиера. По думите му инвестицията ще е за 25 млн. лв., а съоръжението се очаква да е готово до 2-3 години. Борисов първоначално даде вид, че не държи да говори пред аудиторията. След словата на Самуилов и спортния министър Красен Кралев той все пак - подканен от домакините, каза няколко думи: След личен ангажимент на Борисов: \"Арда\" получи 2,5 милиона лева За стадиона на \"Ботев\" (Пловдив) премиерът заяви, че  После пред действащия още кмет Иван Тотев и областния управител, но и обявен за кандидат за кмет на града от ГЕРБ Здравко Димитров даде следната идея: Предложението предизвика аплодисменти, а и на строящия се стадион се бяха събрали и фенове на клуба. Те дори попяха футболни песни, докато в същото време свещеник водеше водосвет... Премиерът предупреди освобождаването от концесионни такси да е за всички отбори от Пловдив - да не се делят. Очаква се след завършването на ремонта на стадиона на \"Ботев\" (Пловдив) той да получи лиценз от УЕФА, както и \"сертификат четвърта категория\", обясни пък Самуилов. След стадиона Борисов се качи в джипа със Здравко Димитров и Владислав Горанов. Следващата спирка бе Семинарията, където среща имаше и с Пловдивския митрополит Николай. Посещението е заради отпуснати преди време средства за ремонт на духовното училище. Държавната инвестиция в сградата е 600 000 лв. Дядо Николай горещо благодари на премиера. В джипа по пътя към Семинарията се започна разговор за футбола въобще. Поде го Владислав Горанов:  Никой от останалите пасажери не коментира идеята. Третата спирка на Борисов и \"делегацията\" бе село Маноле. Там са разкопките най-голямата надгробна могила на Балканите - Малтепе. На място освен премиера и Димитров бе и министърът на културата Боил Банов. Целта на посещението е да се види докъде са стигнали проучванията на археолозите. До момента е разкрита 20-метрова антична сграда от III век - най-голямата запазена кула от римско време в Европа.  Гид на Борисов бе ръководителят на разкопките Константин Кисьов, който увлекателно разказваше как е строена кулата, как насипи около нея на всеки 2-3 метра служели за \"скеле\" на градежа, как е вероятно в могилата да е погребан човек от ранга на император или одриски аристократ. На върха на кулата е имало постамент и вероятно статуя, но от нея не са открити фрагменти. Борисов задаваше въпроси, археологът отговаряше.  Откритите досега археологически материали – монети, глинени съдове и мраморни архитектурни елементи, датират построяването на кулата и издигането на надгробната могила в периода II - ІІІ в. сл. Хр. Най-новите открития, които представляват капител - дорийски стил, както и мраморни квадри с оформени фризове, доказват наличието на масивен петредов мраморен постамент с колонада, надхвърлящи 50 тона.  Очакванията на археолозите са в северната половина на могилата да е разположена гробницата на владетеля, в чиято чест са издигнати величественият монумент и могилата. На слизане от забележителния паметник журналистите, дошли да отразят премиерското посещение, опитаха да задават въпроси. Пред тях Борисов каза само, че \"имаме изключителни археолози\". На въпрос потвърди, че днес правителството е осигурило 71 млн. лв. за провеждане на местните избори. И още 29 млн. лв. за онези земеделски производители, засегнати от африканската чума по свинете, \"които не са се поддали на популизма на опозицията\". Министър-председателят им благодари и заяви, че ако парите не стигнат за обезщетения - ще се намерят и още. Последва опит за уточняващ въпрос по последната тема - за изискванията, на които трябва да отговарят земеделците, за да получат обезщетение. Тук живото предаване просто приключи.", "date": "2019.08.28", "title": "Борисов на стадиона на \"Ботев\" (Пд): Действайте, накрая ще помогнем"}
{"url": "https://clubz.bg/87134-i_bez_mashini_plashtame_71_miliona_leva_za_mestnite_izbori", "text": "Солидните 70,7 милиона лева ще излезе на държавната хазна произвеждането на изборите за кметове и общински съветници на 27 октомври. Днес правителството одобри план-сметката за разходите за първи и за втори тур. За разлика от вота за Европейски парламент от този май, в местния няма да има машинно гласуване, за което бяха похарчени над 9 милиона лева за устройства под наем. На предходните кметски избори от 2015 година, когато едновременно се проведе и референдум за електронното дистанционно гласуване, иницииран от президента тогава Росен Плевнелиев, хазната плати малко над 50 милиона лева. Сметката сега обаче набъбва заради почти двойното увеличение на заплащането за членовете на секционните избирателни комисии. За първи тур те ще получават: председателят 100 лева, заместник-председателят и секретарят - 90 лева, а членовете - 80 лева. През 2015 г. сумите бяха 64 лева за председател, 58 лева за заместник и секретар и по 48 лева за членове. Ще има и допълнителни възнаграждения за тези, които предават протоколите след края на изборния ден. Решено: на местни избори гласуваме с хартия. На всички други - с машина Тези близо 71 милиона лева ще отидат и за подготовка и отпечатване на избирателните списъци; закупуване и изработване на необходимите изборни книжа и материали; отпечатване на бюлетините; логистично осигуряване на областните и общинските администрации и на администрацията на Министерския съвет; компютърната обработка на данните от гласуването и издаването на бюлетин с резултатите от изборите; провеждане на разяснителна кампания за правата и задълженията на гражданите и начина на гласуване; организиране на места за гласуване в държавните училища и др., изброяват от правителствената пресслужба. Част от необходимите средства за финансирането на одобрените с план-сметката разходи ще се осигурят за сметка на предвидените в централния бюджет за 2019 г. разходи за произвеждане на избори по Изборния кодекс, а останалата част - чрез преструктуриране на разходите по централния бюджет за 2019 г. ", "date": "2019.08.28", "title": "И без машини, плащаме 71 милиона лева за местните избори"}
{"url": "https://clubz.bg/87138-api_grajdani_gledat_pod_mostove_rogat_i_pernat_dobityk", "text": "Пространствата около 120 пътни съоръжения на територията на страната са превърнати в нерегламентирани сметища, съобщи председателят на УС на Агенция \"Пътна инфраструктура\" Георги Терзийски. Данните са от мащабната проверка на агенцията след пожара под мост на магистрала \"Струма\" край Дупница, довел до сериозно увреждане на трасето и спиране на движението. В следващите месеци ще тече ремонт.  Планините от отпадъци на 2 метра от обгорялото съоръжение на магистралата засега остават неизвестно докога. Това е единственото огромно сметище край магистрала и републикански път е показала проверката на 3808 съоръжения. Към момента няма нито местна и държавна власт, нито съдебна, която да принуди собственикът на \"Феникс Дупница\" да си разчисти боклуците край пътя. Той е и с обвинение от прокуратурата заради инцидента. РИОСВ-Перник е разпоредила на АПИ да върне отпадъците под моста на компанията, причинила пожара. Аргументът бил, че това не били боклуци, а суровина за преработка, стана ясно от обясненията на Терзийски. Говорейкки за останалите установени нарушения, Терзийски съобщи, че в четири от случаите от АПИ открили, че през летните месеци пространства около пътни съоръжения били ползвани от граждани за отглеждане на животни. В някои от случаите добитъкът бил  .  Установено е кои са собствениците на животните и ще им бъдат съставени актове, увери шефът на пътната агенция. В други случаи били изхвърляни битови и строителни отпадъци, както и гуми. Там, къето конкретните виновници за сметищата не могат да бъдат установени, АПИ ще финансира почистването. Но това значи, че парите вместо да се ползват за подобряване на пътната мрежа, ще отидат за чистене.  Терзийски призова гражданите да бъдат отговорни и им припомни, че опазването на околната среда е ангажимент не само на институциите, а и на хората.  Разчистването на незаконните сметища около пътища ще струва около половин милион лева и ще продължи до средата на септември, каза още председателят на АПИ.", "date": "2019.08.28", "title": "АПИ: Граждани гледат под мостове \"рогат и пернат\" добитък"}
{"url": "https://clubz.bg/87140-posleden_shans_za_koaliciq_v_italiq", "text": "Днес ще се проведат последните преговори между представители на популисткото Движение \"Пет звезди\" и лявоцентристката Демократическа партия за сформирането на коалиционно правителство. Вчера вечерта вероятността групите да се разберат бе много малка заради конфликта относно избора на следващия премиер на страната. \"Пет звезди\" заплаши да спре преговорите за ново правителство в Италия Популистите се наложиха с номинацията на доскорошния министър-председател Джузепе Конте.  В замяна демократите пожелаха председателят на Движение \"Пет звезди\" - Луиджи ди Майо да се откаже от вицепремиерския пост. Вместо това техни представители обвиниха лидера на популистите, че настоява да получи поста вътрешен министър. Това обвинение бе категорично отхвърлено от Движението. Въпреки откритите кавги между двете партии, за днес бе договорена среща между техни представители, които ще се опитат да сформират коалиция и изхвърлят Салвини от властта. Лидерът на демократите в Италия: Оптимист съм за коалиция с \"Пет звезди\" За тази цел обаче те ще трябва да представят на президента на Италия Серджо Матарела пакт, който да го убеди, че е възможна \"женитбата\" между групи, които споделят крайно противоположни възгледи върху ключови въпроси, особено миграцията. В 17 часа българско време държавният глава ще проведе среща с лидерите на големите партии в страната - \"Лига\", Движение \"Пет звезди\", Демократическа партия и \"Форца Италия\" (на Берлускони).  Салвини запрати Италия в дълбока политическа криза, след като партията му спечели 34 процента на евроизборите през май - два пъти повече подкрепа от коалиционния партньор от Движението. Затова той оттегли подкрепата си за правителството и се опитва да предизвика предсрочни избори. Кой може да спре Салвини Очаква се на тях да получи достатъчно висок процент от гласовете, за да изпрати популистите в опозиция. Множество европейски експерти са загрижени, че тогава Италия ще се превърне в отявлен противник на ЕС в рамките на Съюза, който може да доведе до разрушаването му отвътре. Джузепе Конте спечели множество фенове миналата седмица, след като си подаде оставката и открито обвини лидера на \"Лига\" - Матео Салвини, че е предизвикал предсрочни избори за   в угроза на Италия. Той получи голяма доза суперлативи и отвъд Океана. Лидерът на демократите в Италия: Оптимист съм за коалиция с \"Пет звезди\" Кой може да спре Салвини", "date": "2019.08.28", "title": "Последен шанс за коалиция в Италия"}
{"url": "https://clubz.bg/87141-aleksis_sanches_otiva_pod_naem_v_inter", "text": "\"Манчестър Юнайтед\" и \"Интер\" (Милано) са се разбрали за наем на Алексис Санчес, информира Би Би Си. Двата клуба водят разговори от седмици, а чилиецът не е щастлив на \"Олд Трафорд\", нито пък подада в сметките на треньора Оле Гунар Солскяр. Санчес ще облича екипа на \"Интер\" само до края на сезона, \"нерадзурите\" обаче няма да имат ангажимент за закупуване след това. \"Юнайтед\" търсеше възможност поне да намали разходите си по заплатата на нападателя, като се разбере с друг отбор да поеме част от нея. Така и стана с \"Интер\", но не е ясно каква част отива за сметка на италианския гранд. Алексис взема най-много в \"Юнайтед\" - около 400 000 паунда на седмица. Наскоро \"червените дяволи\" отхвърлиха предложението на \"интеристите\" за 150 000. Алексис Санчес се присъедини към \"Манчестър Юнайтед\" преди 19 месеца, но реализира едва пет гола в 45 срещи и постоянно бе преследван от контузии. \"Юнайтед\" прие офертата на \"Интер\" за Лукаку Манчестърци и \"Интер\" имаха доста контакти това лято - по-рано те се споразумяха за трансфер на Ромелу Лукаку на \"Сан Сиро\". Двамата със Санчес пак ще бъдат съотборници. Трансферният прозорец в Италия затваря в понеделник, а в Англия вече приключи.", "date": "2019.08.28", "title": "Алексис Санчес отива под наем в \"Интер\""}
{"url": "https://clubz.bg/87143-iranski_jurnalist_izbqga_ot_delegaciqta_na_zarif_v_shveciq", "text": "Ирански журналист, отразяващ дипломатическата обиколка на иранския министър на външните работи Мохамад Джавад Зариф, е избягал в Швеция от делегацията на първия дипломат и е подал молба за разрешение за престой в скандинавската държава, съобщиха вчера шведските власти, цитирани от Франс прес и БТА. Иран осъди трима за шпионаж - сред тях служителка на британски културен център Шведската служба по миграцията потвърди, че е получила искане за  от Амир-Тохид Фазел - политически журналист в ултраконсервативната иранска информационна агенция Модж, без да дава повече подробности. Фазел публикувал списък с високопоставени ирански служители, за които се смята, че имат двойно гражданство, като второто е на държави, които иранското правителство смята за враждебни. Иран не признава двойно гражданство и не предоставя на такива лица консулска защита, предоставяна на чужденци. Иранският външен министър пристигна в Биариц Това става повод иранското правителство официално да съобщи, че ще подаде оплакване, заяви журналистът по обществената шведска телевизия SVT. На следващия ден Фазел успява да напусне делегацията, докато е в Швеция, въпреки че било много трудно заради 48-те телохранители, които отговаряли за сигурността на министъра и държали под око журналистите. Свръхконсервативният всекидневник \"Кейхан\" ме свързва с лагера на реформаторите, а официалният вестник на иранското правителство, \"Иран\", ме смята за част от фундаменталистите, каза още Фазел. На 17 август министър Зариф започна световна дипломатическа обиколка от Кувейт, преди да пристигне в Европа и да посети Финландия, Швеция и Норвегия, а след това и Франция, където се срещна с президента Еманюел Макрон в рамките на официална визита в кулоарите на срещата на високо равнище на Г-7. Иран ще работи с Франция, за да спасят ядреното споразумение Иран е на 170-то място (от общо 180 държави) в световната класация за 2019 г. за свобода на пресата, подготвяна от \"Репортери без граници\", припомня АФП. Иранският външен министър пристигна в Биариц Иран ще работи с Франция, за да спасят ядреното споразумение", "date": "2019.08.28", "title": "Ирански журналист избяга от делегацията на Зариф в Швеция"}
{"url": "https://clubz.bg/87157-cska_sofiq_iska_partnorstvo_s_dyrjavata_za_armiqta", "text": "ЦСКА-София иска партньорство с държавата чрез съвместно дружество за стопанисването на стадион \"Българска армия\", личи от инвестиционно предложение, представено днес в министерството на младежта и спорта на среща между собствениците на клуба и Красен Кралев  \"Червените\" бяха представени от Гриша Ганчев, неговия партньор Юлиян Инджов и изпълнителния директор Пламен Марков. ЦСКА-София моли Йорданка Фандъкова за съдействие В последните дни отново се заговори много за съдбата на Армията, а вчера кметицата Йорданка Фандъкова заяви, че няма проблем да се издигне нова арена на мястото на настоящата. Преди това пък Кралев призова ЦСКА-София да представи инвестиционни намерения, за да се реши въпросът с остарелия и вече опасен стадион. В съобщението на ММС се казва, че е било предложено  Фандъкова: Манипулация е, че Столична община пречи за стадион \"Българска армия\" Утре предстои среща с главния архитект Здравко Здравков за уточняване на техническите процедури по реконструкция на съоръжението. По-късно ЦСКА-София публикува предложението на сайта си. Там се вижда, че клубът иска да бъде прекратена настоящата концесия, тъй като изпитва тежест да плаща задълженията по договора. Фандъкова: Манипулация е, че Столична община пречи за стадион \"Българска армия\"", "date": "2019.08.28", "title": "ЦСКА-София иска партньорство с държавата за Армията"}
{"url": "https://clubz.bg/87153-dsk_otnasq_1_mln_lv_globa_za_neopazeni_lichni_danni", "text": "Комисията за защита на личните данни (КЗЛД) глобява \"Банка ДСК\" ЕАД с 1 млн. лв. заради неопазени лични данни на клиентите й. Това става ясно от съобщение на държавния орган от днес. Наказателното постановление към банката е издадено от председателя на КЗЛД Венцислав Караджов за нарушение на българския закон и европейския регламент за опазване на данните на граждани и фирми. Глобата се налага  обясняват от институцията. Служителите на НАП могат да останат без бонуси заради теча Проверката в ДСК е била в рамките на 1 месец. Установено е, че  мотивират се още от КЗЛД От коментар на случая на Караджов пред бТВ се разбра, че сигналът за теча на лични данни е подаден от гражданин. Ставало дума за хард диск, в който се съдържала нерегламентирано достъпената незащитена информация, която е била разпространена публично впоследствие. Не могат да се теглят заеми с информацията от НАП, казва главният пазач на данните От банката все още няма коментар. Наказателните постановления на КЗЛД подлежат на обжалване по съдебен ред.  В сайта на \"Банка ДСК\" се появи съобщение, че \"във връзка с планирана техническа профилактика, днес в рамките на половин час, между 22:30 ч. и 23:00 ч. са възможни прекъсвания в електронно банкиране\". Оттам се извиняват за причиненото неудобство.  От КЗЛД все още не са излезли с решение за размера на санкцията, която ще бъде наложена на Националната агенция за приходите (НАП), от която \"изтекоха\" данни на 5 млн. души при \"хакерската атака\" срещу институцията.  Не могат да се теглят заеми с информацията от НАП, казва главният пазач на данните", "date": "2019.08.28", "title": "ДСК отнася 1 млн. лв. глоба за неопазени лични данни"}
{"url": "https://clubz.bg/87147-nad_300_000_britanci_se_podpisaha_sreshtu_suspendiraneto_na_parlamenta", "text": "Британското правителство оповести по-рано през деня намеренията да поиска от кралицата временно да прекрати сесията на парламента, дни след като той се завърне на работа през септември и седмици преди крайния срок за \"Брекзит\". Кралицата разпуска британския парламент до 14 октомври Срещу решението на премиера възроптаха видни представители на опозиционните партии като Джеръми Корбин, Никола Стърджън, Даян Абът, Том Брейк, а председателят на Камарата на общините Джон Беркау го определи за  Джонсън поиска кралицата да прекрати сесията на парламента (ВИДЕО) Веднага бе създадена подписка против суспендирането на парламента на официалния   за петиции на британския парламент и правителство. Тя гласи: Parliament must not be prorogued or dissolved unless and until the Article 50 period has been sufficiently extended or the UK's intention to withdraw from the EU has been cancelled. Към 16:45 часа българско време - над 300 000 души са се подписали в нея. Тя е надхвърлила границата от 100 000 подписа и ще трябва да бъде обсъдена в Камарата на общините. Политическият анализатор Пол Мейсън обяви, че смята да излезе пред сградата на Уестминстър да изрази несъгласие с решението на Джонсън и призова в Twitter повече хора да се присъединят. Кралицата също осъди действията на Джонсън с поредица от остри коментари в Twitter, като в един от тях дори го нарече   Разбира се, става въпрос за фалшив профил на Елизабет II, който обаче е следван от 1,6 милиона последователи в социалната мрежа. Сред тях е дори официалната страница на евроскептиците от ЮКИП. Премиерът Борис Джонсън каза, че кралицата ще произнесе тронно слово след суспендирането на 14 октомври, за да очертае неговия Това означава, че депутатите няма да имат време да прокарат закони, с които да спрат \"Брекзит без сделка\" на 31 октомври. Консервативният депутат от вътрешнопартийната опозиция Доминик Грийв нарече стъпката \"възмутителен акт\". Джонсън поиска кралицата да прекрати сесията на парламента (ВИДЕО)", "date": "2019.08.28", "title": "Над 300 000 британци се подписаха срещу суспендирането на парламента"}
{"url": "https://clubz.bg/87112-dimityr_ludjev_sprqhme_nqkyde_dokym_93_ta_i_dadohme_pyt_na_partijno_klientelistki_model", "text": "Навършват се 30 години. Общо взето в съвременната историография е приет един срок от 25 години, което е една генерация - няколко поколения, и се счита за нормално време да можеш да погледнеш на събитията от някаква дистанция. Има и нещо друго. За разлика от археологията, старата история, където има оскъдни документални доказателства, работи се с два, три, пет източника, при съвременната история имаш огромно богатство от източници. И вече зависи от автора дали ще подходи обективно, ще направи ли обективен разказ за случващото се. В тази книга няма нито един цитат, документ, събитие, факти, изказване, което да не е направено тогава. Със задна дата може да намерите неща само в бележките. Освен това аз давам възможност на всички герои от всички спектри на политическия живот да говорят, да си кажат мнението. Затова е много важно писането на тази история. През тези 30 години се насложиха страшно много легенди, митове, оценки, определения, които фактически бяха със задна дата или с някаква корист за различни политически направление. Думата „промяна“, която се наложи вместо революция - това беше израз и оценка, вкарани от Александър Лилов на един голям митинг на БСП на 1 април 1990 г., с него откриха предизборната кампания тогава. \n\tКакъв е бил интересът им? Социалистите бяха заинтригувани това да бъде промяна. Ние говорихме за смяна на системата, за революция, за смяна на един строй с друг обществен строй. Те обаче говореха за „промяна“: „Ние ще запазим нашия социализъм, но ще го направим демократичен, с човешко лице, ще го направим модерен социализъм“. Виждате ли каква е разликата. Героите на новото време: нагаждачи,  подмазвачи, специалисти по далаверите И когато излязоха първите два тома на предишното ми съчинение – „Революциите в България“, първият въпрос на всички беше: „Каква революция?“. Тук в новото ми изследване, за което говорим – „Преходно време“, аз нарочно започвам с една встъпителна част за мирната революция в България. Тя почива на оценки и изказвания на тогавашните дейци и европейски политици, на тогавашните изследователи, които са говорили за революция. Става дума за фундаментална смяна на системата, на целия начин на живот на хората. А не за някакви козметични промени. Ние сме свикнали да свързваме революциите с насилие, а това не е вярно. Английската революция от края на 17 век е мирна по своя характер. Но поради френската и руската сме свикнали революцията да я обвързваме с насилие. Най-характерния белег на революциите от 89-та година – тази година на чудесата - е, че не бяха насилствени. Те бяха мирни, договорени, почиваха на съвършено различна, нова, цивилизована философия, което е изключително важно. Защото и до ден днешен битува сказанието на тъмно сините, велики антикомунисти от 91-ва година: „Какви бяха тези договорености, кръгли маси, трябваше да изметем комунистите... и готово!“. Ето и на Иван Костов съчинението (“Свидетелства за прехода”, бел. ред.), в което обвинява първото ръководство на СДС – Желев, Луджев и други, които търсели сътрудничество в прехода, търсили компромиса и се гордеели с това. А това са две различни философии. Така и не можаха да проумеят тези хора – екстремистите, които гордо се наричат кинжали, че най-голямото достойнство на революциите от 89-та година и на прехода е, че бяха мирни и безкръвни. Не може да се извърши преход от една трета от населението срещу другата една трета, която да бъде обявена за врагове. И да опълчиш срещу себе си останалите с някаква конфронтационна политика.  Срещу кого ли не тръгнаха, което е и предмет на разказа. То не бяха срещу синдикатите, църквата, медии и т.н., това са изключително важни въпроси. Те се сблъскват в този първи том около развитието на СДС. Първо разединение, а след това и разцепление – през лятото на 91-ва година около Конституцията, когато, за съжаление, взеха връх една група, известни като „Групата на 39-те“ и свързани с малките партийки, които не бяха в парламента, но искаха да влязат в него. Христо Карастоянов: Най-нормални простотии... Те показаха политика на яростен, безкомпромистен антикомунизъм, който отричаше всякакви форми на сътрудничество, договореност, търсене на общ език, съгласие по общите проблеми на промените. Изобщо не разбираха, че смяната на системата не можеше да стане от половината нация. Това са такива грамадни промени. Навсякъде в живота на целия народ няма да как станат без минимум съгласие. Разбира се, не съгласие да криеш престъпленията или да извиниш предишния режим. А съгласие по най-важните въпроси – как да стане смяната на системата, как да стане приватизацията, аграрната реформа, как да бъде създадена правовата държава, как да се промени съдебната система. Всички тези въпроси са болни и днес, продължават да тормозят хората. Двата тома на моето изследване разглеждат генезиса на нашия преход. И там е отговорът на въпроса. В целия този разказ, аз показвам как се развиха събитията, как всичко в развоя на един преход, на една революционна промяна, зависи от хората. Естествено, системата се смени, промени се, няма какво да го отричаме. Днешният живот в България няма нищо общо със старата комунистическа система  - имаме демокрация, имаме пазарна икономика. Проблемът е друг – защо имаме уродлива демокрация и уродлива пазарна икономика? Уродлива демокрация - един партизантско-клиентелистки тип с отсъствие на правова държава и уродлива пазарна икономика, която ни държа на дъното на Европейския съюз. И в двете книги се вижда защо така се случи. Казахме, че революциите от 89-та година са мирни, какъвто е и преходът. Един блестящ английски историк Тимъти Гардън Аш ги нарече „рефолюции“. Какво значи това – реформа от революция. Т.е. тези революции се извършват отгоре надолу, не са насилие, а чрез реформен процес. Добре, но тук има една особеност. Реформата е интелектуално занятие. Тя изисква огромен капацитет от знания за това, каквото правиш. Реформите са отрицание на чисто разрушителния процес. И това беше основното ни различие с популистите антикомунисти, които взеха връх в СДС - ние разглеждахме смяната на системата като процес на съзидаване чрез разрушаване на старото. Но да създаваш ново при съвременната държава и икономика се иска много подготовка. И това беше проблемът. През 91-ва година се сблъскаха две крила - технократско-либералното мнозинство, което провеждаше реформите и имаше някаква добра подготовка и представа, за да изработи българския модел, с онези, които напираха да махат комунистите. Вторите виждаха смяната на системата с това да махнат комунистите, за да „дойдат нашите хора на власт“. Те обаче нямаха никаква подготовка и представа какво да се направи. И в края на краищата това е основната причина за този развой на събитията, който роди разбоя на прехода в България. Защото и в двете политически сили, които трябваше да бъдат двигателя на прехода в страната, взеха връх именно тези крайни, неправолинейни, непримерими групи около ръководители и апаратчици в червената страна, които разглеждаха прехода като начин да уредят себе си и своите хора, да държат властта. А хората, които бяха част от либералните групи в синьо и в червено, защото и в БСП имаше реформаторски кръгове около Андрей Луканов, Чавдар Кюранов, Георги Пирински, които бяха западняци, реформаторските страни в двете сили бяха отстранени. До 94-та година тези кръгове загубиха каквото и да е влияние в развоя на събитията и политиката на България. \n\tЗатова и в тази книга съм прехвърлил ударението върху персонални анализи. Върху персоните, техните възможности, мнения, позиции. Много личностен е разказът и съм дал дума и на едните, и на другите, да се види защо така се е получило. Аз споменах, че нашата уродлива демокрация е от партийно-клиентелистки тип. Това беше уродливия ход на събитията, който се дължеше на няколко причини. Първо СДС беше формирано като партийна коалиция. Беше пренебрегнато моето предложение да се създаде национално политическо движение тип форум. После предложихме след изборите за Велико народно събрание, които загубихме здравата, да се направи една двойна структура на СДС от типа на френското голистко движение. Партийна коалиция и национално движение, което да има национален съвет, общо ръководство. И двете предложения бяха отхвърлени. Подчертавам го, защото няма нищо лошо в партийната коалиция, но проблемът е там, че беше създадена изкуствено. Създаде се коалиция от практически несъществуващи субекти. Без политическите платформи, концепции. И тогава аз го казах на Желев, че във времето на подем, когато хората търсят своите герои, водачи, ние ще направим от едни абсолютно неизвестни хора, за които нищо не знаем и никакви не ги е имало по време на не толкова силното дисидентско движение в България, водачи и герои, а техните партии – ще се изградят от хора, верни и лоялни на партийните лидери. Така и стана. Прекратихме процеса на демократична селекция. Защо ни изоставиха хората, попита Костов Стана така че по време на кръглата маса с речи и приказки до никъде не можеш да я докараш, трябваше някой да изготви документи и експертизи. Тогава аз създадох групата от технократи, които изнесоха целия демократичен процес на Кръглата маса. Те бяха може би най-блестящите икономисти и юристи, академични кадри, които сме имали тогава. Само че този екип не беше признат от „партийния елит“ и партийните ръководства. Няма какво да говорим, политическото ръководство остана в ръцете на хора с недобра подготовка. В ръководството на СДС тогава повечето бяха литератори, прохождащи адвокати, които си нямаха и “хал хабер” от това какво значи модерна демократична държава, модерна икономика и т.н. При социалистите пък се получи друго – там имаше подготвени хора, реформаторските крила на Луканов и Младенов имаха добър професионален капацитет, но там имаше две други неща. Първо – липсата на решимост да извършат реформи. И второ, демократичните реформи, ако имаше такива, ги нагаждаха така, че да не засягат много интересите на тяхната партия и техните изследователи. Изведнъж те се оказаха импотентни да извършат по-сериозна промяна. Колкото до  другата генерация около Жан Виденов, която взе връх и спечели изборите 94-та година, те се оказаха пък напълно непригодни. Президентът номинира Филип Димитров за конституционен съдия После едни хора отляво развиха тезата, че бил сбъркан целият модел на прехода и ние, които сме извършили първите реформи, не сме знаели за какво става дума. В книгата става дума, че не моделът беше сбъркан, а че ние не го осъществихме докрай. Започнахме тези реформи, а при правителството на Филип Димитров те бяха спрени или изкривени.  И това е разликата между България и другите източноевропейски държави – те проведоха докрай и по-бързо необходимите либерални реформи, докато ние спряхме някъде до към 93-та година и дадохме път на един партийно-клиентелистки модел, при който основното съдържание беше това, че нашите ръководещи политически среди проумяха и задържаха държавата като основен източник на власт, привилегии и пари. И тръгнаха по пътя на власт срещу пари и пари срещу власт. А не по пътя на реформите. А това какви лидери избира един народ показва неговата годност за демокрация. И това е много важно. Аз съм един от тези, които бяха изхвърлени от правоверните дейци в синьо. Но не мога да се чувствам победител и по друга причина. Това, заради което участвах в революцията, политиката и прочие, не се сбъдна. Има една римска поговорка, която говори за отмъщението на перото. Аз съм длъжен да напиша тези книги. Длъжен съм съвестно и старателно да покажа какво е станало, да дам думата на всички страни, защото съм сигурен, че всъщност истинската история ще осъди онези, които съсипаха българския преход. Аз ги показвам в развитие. Тук ще видите герои на прехода, които се развиват в различни фази. Ще видите Филип Димитров като един умерен политик, после в един екстремистки вид. Ще видите един Костов като реформатор, а после като един човек, който се превръща в доктринер мегаломан с интриги в политическата власт. Ще видите деградацията на един Лилов и на един Луканов. Не съм победител, но както казваше Чърчил: „Ние правихме историята, ние ще я напишем“. Христо Карастоянов: Най-нормални простотии... Защо ни изоставиха хората, попита Костов Президентът номинира Филип Димитров за конституционен съдия", "date": "2019.08.28", "title": "Димитър Луджев: Спряхме някъде докъм 93-та и дадохме път на партийно-клиентелистки модел"}
{"url": "https://clubz.bg/87154-grigor_prodyljava_napred_bez_igra_kontuziq_sprq_chorich", "text": "Григор Димитров се класира за третия кръг на Откритото първенство на САЩ без игра, потвърдиха официално организаторите. Неговият съперник Борна Чорич (Хърватия) се отказа заради контузия, получена най-вероятно на тренировка или усложнила се в подготовка - разкъсан мускул на гърба. Григор надви италианец в първия кръг на US Open Двамата трябваше да излязат на корт \"Луис Армстронг\" тази нощ наше време в последен мач от вечерната сесия. В третия кръг Григор ще срещне победителя от сблъсъка между Пабло Куевас и Камил Майхржак. Пред него се открива отличен шанс да се класира за втората седмица на US Open - нещо, което е постигал само веднъж (осминафинал през 2016 г.).", "date": "2019.08.28", "title": "Григор продължава напред без игра, контузия спря Чорич"}
{"url": "https://clubz.bg/87126-gdbop_nahlu_v_agenciqta_po_hranite_v_burgas", "text": "Петима души са задържани до момента при операция на ГДБОП и прокуратурата в Бургас, съобщи БНР. Акцията е заради разследване за корупционни действия в Областната дирекция по безопасност на храните. Обиските и претърсванията продължават и в момента. Сградата се пази от жандармерия и външни лица не се допускат в нея. Според очевидци от рано сутринта се извършват претърсвания на кабинети.  По информация на Нова телевизия сред задържаните е шефът на Агенцията по храните в Бургас д-р Георги Митев. Той е задържан заради рекет и изнудване.  Все още не е ясно дали арестът е свързан със свинската чума и засегнатите стопанства.", "date": "2019.08.28", "title": "ГДБОП нахлу в агенцията по храните в Бургас"}
{"url": "https://clubz.bg/87125-chetiri_zvezdi_padnaha_oshte_na_starta_na_us_open", "text": "Четирима играчи от топ десет в схемата на Откритото първенство на САЩ по тенис отпаднаха още в първия кръг - Доминик Тийм, Стефанос Циципас, Карен Хачанов и Роберто Баутиста Агут.  Австриецът Тийм (№4) разочарова срещу Томас Фабиано - 4:6, 6:3, 3:6, 2:6. Финалистът от \"Ролан Гарос\" обясни поражението си с изтощение заради лоша форма от наскоро прекаран вирус. Стефанос Циципас (№8) се препъна срещу Андрей Рубльов - 4:6, 7:6(5), 6:7(7), 5:7. Руснакът записа нова престижна победа този месец, след като преодоля Роджър Федерер в Синсинати. Тежка загуба претърпя Карен Хачанов (№9) - 6:4, 5:7, 5:7, 6:4, 3:6 от Вашек Поспишил, който доскоро лекуваше контузия и това е първата му победа в ATP тази година. Редицата допълва Роберто Баутиста Агут (№10). Той стегна багажа в Ню Йорк след загуба от Михаил Кукушкин - 6:3, 1:6, 4:6, 6:3, 3:6.  Съдбата им можеше да сполети и Александър Зверев, който игра пет сета срещу Раду Албот, след като поведе с 2:0, но в петия успя да запази нервите си и измъкна мача - 6:1, 6:3, 3:6, 4:6, 6:2. Рафаел Надал обаче не си позволи дълго да стои на корта - 6:3, 6:2, 6:2 над Джон Милман. Серина Уилямс не даде шанс на Мария Шарапова Интересно стартира битката и при дамите. Шампионката Наоми Осака имаше трудности срещу 20-годишната рускиня Анна Блинкова - 6:4, 6:7(5), 6:2. Симона Халеп също игра три сета срещу американката Никол Гибс - 6:3, 3:6, 6:2. Както и 15-годишната Коко Гоф, която получи \"уайлд кард\" - 3:6, 6:2, 6:4 с Анастасия Потапова.", "date": "2019.08.28", "title": "Четири звезди паднаха още на старта на US Open"}
{"url": "https://clubz.bg/87122-20_dni_predi_nachaloto_na_uchebnata_godina_tyrsqt_se_1000_uchiteli", "text": "Тенденцията за пенсиониране годишно на около 5000 преподаватели вече дава резултат - има недостиг на учители за поредна година. 20 дни преди началото на учебната година се търсят 1000 учители за цялата страна, като 600 - само в София, съобщава БНТ. Обяснението за това е че в столицата има най-много училища. Най-търсени са началните учители. Следват тези в детските градини, преподавателите по чужди езици - най-вече по английски, но има обявени места и за по-екзотични езици - китайски и японски. Дефицитни са и учителите по математика и информационни технологии. Стартовата заплата на учител е 920 лева, а средната за София - 1300 лева. Бургаски училища предлагат и до 2000 лева на месец. България внесе 73-ма учители от чужбина На този фон има рекорден интерес към учителската професия в Бургас - 50 души се борят за едно учителско място. Кандидатите се увеличават. От Министерството на образованието са категорични: свободните бройки ще бъдат попълнени навреме и няма да има класове без учител, проблем няма и учебната година ще започне спокойно. Нормален е големият брой свободни места в големите градове, тъй като учителите сменят училищата, посочват още от МОН. Някои училища предлагат на преподавателите да работят на граждански договор или да работят само по няколко часа седмично. Именно липсата на щатно назначение и липсата на финансова сигурност демотивира част от преподавателите.", "date": "2019.08.28", "title": "20 дни преди началото на учебната година: търсят се 1000 учители"}
{"url": "https://clubz.bg/87129-makron_nominira_kandidatka_ot_tejka_kategoriq_za_frenskoto_mqsto_v_ek", "text": "Френският президен Еманюел Макрон номинира днес  , бивша евродепутатка и министърка на отбраната на страната си, за френски еврокомисар. Бъдещата шефка на ЕК започва да сформира екипа си Номинацията издава амбиция за полтфейл от тежка категория в бъдещия екип на председателката на Комисията Урсула фон дер Лайен. Гулар в момента е подуправителка на френската национална банка. Тя беше министърка на въоръжените сили в първото правителство на премиер Едуар Филип, сформирано през май 2017 г.  Тя напусна поста си, след като бившата й партия МоДем (малка либерална група, съюзник на управляващата Répulique en marche) стана обект на все още продължаващо разследване за незаконно използване на средста от бюджета на Европейския парламент.  Гулар е кадър на престижното Национално училища по администрация и на университетите \"Сианс По\" и \"Пол Сезан\". Владее отлично английски, немски и италиански. Преподавала е в Колежа на Европа в Брюж, Белгия. Известна е с федералистките си убеждения и е сред учредителите на Групата \"Спинели\", която работи за федерализацията на ЕС. Била е съветничка на председателя на Комисията Романо Проди от 2001 до 2004 г. и евродепутатка от 2009 до 2017 г. До началото на тази седмица, когато Фон дер Лайен обяви, че започва да разпределя ресорите в бъдещия си 27-членен екип, само Италия и Франция не бяха обявили своите номинации за него. Италианският министър-председател Джузепе Конте е в оставка, след като досегашната управляваща коалиция се разпадна. Партиите са в преговори за ново мнозинство, а Конте се надява да успее да запази поста си с него. Възможен е обаче сценарий с предсрочни избори. Досегашният френски еврокомисар беше социалистът Пиер Московиси, който отговаряше за икономическите и паричните въпроси.", "date": "2019.08.28", "title": "Макрон номинира кандидатка от тежка категория за френското място в ЕК"}
{"url": "https://clubz.bg/87118-arestuvani_sa_dvama_myje_ubili_bylgarin_na_ostrov_rodos", "text": "Полицията е арестувала двама мъже, убили българин на гръцкия остров Родос. Фаталният инцидент станал в нощта срещу вторник при сбиване в централната част на главния град на острова, информира \"Нова телевизия\". 37-годишният ни сънародник и негов 38-годишен приятел от Полша били нападнати от 53-годишен грък и украински гражданин на 52 години. След известно време свадата била прекратена. Малко по-късно обаче нападателите се завърнали, въоръжени с прътове. Гъркът нанесъл  удар на българина, а украинецът го ранил със сгъваем нож. Според полицията спорът възникнал заради дребен проблем. ", "date": "2019.08.28", "title": "Арестувани са двама мъже, убили българин на остров Родос"}
{"url": "https://clubz.bg/87116-toj_se_izgubi_za_da_se_ni_nameri", "text": "Това са основните въпроси, на които младият влогър и режисьор   опитва да отговори по време на едномесечната си обиколка из България, която осъществява заедно с двама свои приятели – Анастас Шипков и Ясен Атанасов. Срещите с наши сънародници с най-различни житейски истории провокират тримата да се замислят за наистина важните неща в живота, за които рядко се сещаме в забързаното си всекидневие. Емоциите и уроците от хилядите пропътувани километри тримата представят в излезлия през лятото на 2018 г. онлайн сериал  . Наскоро излезе и   със същото заглавие, в която Крис Захариев претворява пътуването под формата на пътепис и фотоалбум. \"Да се изгубиш нарочно\" Сериалът и книгата предлагат неповторим поглед към една България, която малцина познават. Според мен обаче те са ценни най-вече защото представят алтернативен прочит на три заблуждаващи (и нездравословни) представи за развитието на едно общество. Изхождайки от личния си опит в повече и по-малко бурни времена, нашите предци са ни оставили пословици и поговорки, които и днес ни указват посоката в трудни моменти – например „Гузен негонен бяга“ или „Ако не посееш нещо, няма да ожънеш нищо“. Народният ни фолклор обаче пази и мъдрости, които по-скоро ни вредят, отколкото да ни помагат. На първо място в личната ми класация на такива „антимъдрости“ е „Една птичка пролет не прави“ – обезсърчаващият рефрен на прехода, с който се сблъсква всеки българин, осмелил се да си помисли, че може да промени статуквото, било то на местно, регионално, национално или международно ниво. Една птичка действително не прави пролет, но без нея пролетта може изобщо да не дойде. Причината: една идея твърде рядко хрумва по едно и също време на двама души или поне не в една и съща форма. Всяка промяна, всяка революция, всяка форма на социален напредък е била възможна, защото някой е дръзнал да предложи алтернатива на съществуващия ред и е успял да запали искрата у стотици, хиляди или милиони хора, които с общи усилия и търпение са превърнали идеята в реалност. „Да се изгубиш нарочно“ е елементарен, но прекрасен пример в това отношение. Сериалът и книгата не са просто следствие от идеята на един човек, а са плод на съзидателността на едно момче, което рано-рано е осъзнало, че промяната на всяко ниво се случва стъпка по стъпка и че следователно някой трябва да направи първата крачка. Крис Захариев решава, че иска да опознае кътчета и хора от родината си, за чието съществуване дори не подозира, места, които биха влезли в новините по повод на някаква трагедия или в навечерието на избори, когато жадни за власт хора изведнъж се сещат за „народа“. Вместо да си търси оправдания от сорта на „Нямам време/пари“ и „Няма къде да спя“, Крис започва да мисли как, кога и с кого би могъл да осъществи мечтаното пътуване. В крайна сметка Крис намира и време, и спътници, и пари, и автомобил за едномесечната обиколка. И през ноември 2018 г. е отличен в конкурса  , а по-рано тази година е включен и в списъка на  . Дали заради петвековното османско владичество, дали заради социалистическия режим от втората половина на миналия век, дали заради корупцията от 1989 г. насам, в българското общество царят съмнение и недоверие в чутовни размери. Всеки се съмнява във всеки. Всеки съзира някаква опасност в действията на другите. Всеки е в бойна готовност за най-лошото. Създали сме идеалната среда за отглеждане на всякакви страхове, предразсъдъци и конспирации, в която личният интерес е издигнат в култ. Когато някой направи добро, без да иска нищо в замяна, много българи реагират по един от следните два начина: или решават, че човекът крои пъклени планове да ги ограби, измами или използва, или започват да му се присмиват, задето наивно е избрал да бъде възпитан и щедър в подъл свят, овълчен до мозъка на костите си. Това мислене ни кара да живеем така, сякаш участваме в състезание по взаимно прецакване, в резултат на което – колкото и абсурдно да звучи –  добрите дела будят у мнозина повече тревога и недоверие, отколкото спокойствие и чувство на благодарност. А всъщност доброто е самодостатъчно. Някои ще контраатакуват, изтъквайки присъщия на младостта идеализъм. „Има време, Крис, ще кажат те, животът тепърва ще ти нанася удари и бързо ще забравиш бръщолевенията си за добро и зло и ще гледаш само как да оцелееш.“ Крис и други мечтаещи, но здраво стъпили на земята хора като него може да са млади, но това не ги прави автоматично наивни. Както пише Георги Марков, някои хора се раждат стари, а други остават млади дори когато са на пределна възраст. Докато обикалят България, Крис и приятелите му всекидневно се убеждават, че добрината съществува, но има нужда от нашата помощ. По пътя тримата се запознават с усмихнати баби и дядовци, които ги посрещат с изненада и ги изпращат с домати, грозде, яйца, мляко и мед. Тримата им се отблагодаряват, като им помагат с домакинската работа, например като нацепят и приберат дървата им за предстоящата зима. Онлайн сериите „Да се изгубиш нарочно“ и едноименната книга ни помагат не само да обогатим знанията си за България, но и да разберем нещо много важно в лъскавата епоха на интернет, социалните мрежи и смартфоните: технологиите не са нито добри, нито лоши, а са средства за постигането на определени цели. Например можем да използваме Facebook, за да поддържаме връзка с близките си или за да следим дейността на човек или организация, която смятаме за важна, но можем да използваме същата социална мрежа и за да качваме по три селфита на ден или да даряваме с обиди познати и непознати. Интересът и позитивните реакции, които предизвика начинанието на Крис, показват, че в България има независими и нестандартно мислещи артисти, които умеят едновременно да забавляват и да образоват публиката. Творци, които снимат видеа не защото мечтаят да бъдат инфлуенсъри, ютюбъри или други дигитални породи хора, а защото чрез снимането изразяват най-ефективно ценностите си. Творци, които снимат не защото това може да им донесе популярност, а защото така могат да популяризират смислени каузи. Творци, които снимат не защото умеят да произвеждат висококалорични пошлости, които определен тип зрители поглъщат с лекота, а защото имат какво да кажат и знаят как да го кажат със стил. Крис избира пътя на качеството пред количеството още когато създава видеоканала си като ученик. Вече няколко години той поставя вътрешното си удовлетворение пред броя последователи, които има, и резултатите, които постигат клиповете му. Защото макар и млад, Крис знае: рано или късно числата се изпаряват, но добрите дела остават. Знаете ли кое е най-хубавото на „Да се изгубиш нарочно“? Това, че Крис не само не се изгубва, а дори укрепва връзката си със заобикалящия го свят. А чрез онлайн поредицата и книгата си той ни дава възможност да направим същото за себе си. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.08.28", "title": "Той се изгуби, за да се (ни) намери"}
{"url": "https://clubz.bg/87120-tri_otbora_ot_balkanite_v_grupite_na_shampionskata_liga", "text": "И трите отбора от Балканите спечелиха плейофите си за групите на Шампионската лига снощи и ще играят в надпреварата с големите тимове, пълните стадиони и солидни пари. Това са \"Цървена звезда\", \"Динамо\" (Загреб) и \"Олимпиакос\" (Атина). В Белград \"звездашите\" и швейцарския \"Йънг Бойс\" направиха 1:1, така след 2:2 седмица по-рано сръбският първенец отново намери място в най-комерсалния турнир, а за съперника му остава утехата с Лига Европа. Вукадинович изведе \"Звезда\" напред в 60-ата минута, а в 81-ата Бен си отбеляза автогол. Това върна интригата, но домакините не позволиха обрат и бурно ликуваха. \"Динамо\" (Загреб) стигна до 1:1 на терена на \"Розенборг\" и продължава с общ резултат 3:1. Най-малка беше интригата в двубоя \"Краснодар\" - \"Олимпиакос\" (1:2). Гръцкият гранд стигна до нова победа, след като вече имаше аванс от 4:0. Тази вечер са останалите три плейофа:", "date": "2019.08.28", "title": "Три отбора от Балканите в групите на Шампионската лига"}
{"url": "https://clubz.bg/87119-tatqna_doncheva_za_ivan_geshev_nagore_lazi_nadolu_gazi%E2%80%9C", "text": "Изборът на Иван Гешев за главен прокурор предрича незаконни арести и дела срещу България - такава прогноза направи Татяна Дончева, юрист и лидер на „Движение 21“. Според нея сегашното излъчване на главен прокурор е много неприятно и предвещава бури. В студиото на бТВ тя посочи, че рекрутирането на възпитаници на полицейската школа   на високи позиции в държавата никога не е дало нещо добро. Според нея в случая важи твърдението  \"Като чуя името на Гешев, се сещам за невъзпитан екшън герой\" По думите й и полицаи, и военни имали подобно мислене да се подчиняват в йерархията, като това се видяло и в организираната зрелищна подкрепа от районни прокуратури, полицейски звена и дори ДАНС за единствената кандидатура за главен прокурор. В концепцията на Гешев: власт vs демокрация - 44 на 2  Според Дончева е необходима реформа в прокуратурата. Лидерката на „Движение 21“ смята, че прокуратурата изпълнява провокации срещу кметове, посочени от ГЕРБ. Според нея и това, което се прави като публичност на администрацията, е поръчково. Татяна Дончева заяви, че би подкрепила кандидатурата на Мая Манолова за кмет на София, ако тя реши да се кандидатира. И според нея  Баталиите за София започнаха Тя не смята, че ГЕРБ е дясна партия. И посочи, че това, което се е натрупало в София от 2005 г. насам -    Татяна Дончева смята, че министърът на културата Боил Банов с реакцията около скандала с оперната певица Дарина Такова сам е дал повод за собствената си оставка. Боил Банов иска оставкa заради оперна прима В концепцията на Гешев: власт vs демокрация - 44 на 2  Баталиите за София започнаха Боил Банов иска оставкa заради оперна прима", "date": "2019.08.28", "title": "Татяна Дончева за Иван Гешев: \"Нагоре лази - надолу гази“"}
{"url": "https://clubz.bg/87123-kremyl_prevzema_afrika_s_prodajba_na_nepodhodqshti_qdreni_tehnologii", "text": "Русия се опитва да придобие влияние в Африка и да спечели милиарди, продавайки на развиващи се страни ядрени технологии, неподходящи за местната специфика, пише британският \"Гардиън\", цитиран от БТА. Предложенията на Русия няма да донесат никаква полза на бедното население на африканския континент, смятат специалисти. Русия отново стъпва в Африка От две години представители на руската държавна компания Росатом преговарят с десетки африкански лидери. Сключени са договори с Уганда, Руанда, Гана, Южна Африка и ред други държави. В Египет Росатом строи реактор на стойност 29 милиарда долара, напомня изданието, цитирано от Би Би Си. Следващият реактор ще бъде построен в Нигерия. Русия действа активно и в Замбия. Пакетът, предлаган на страните, желаещи да получат реактор, включва щедри заеми, дългосрочни договори за доставка и изпращане на експерти. Египет например получи от Русия кредит в размер на 85 процента от стойността на съоръжението.  Русия готви нова студена война. Този път в Африка Според международни експерти технологиите, предлагани от Русия, са прекалено мащабни за повечето местни страни - те се нуждаят от не толкова скъпоструващи проекти с по-голяма възвръщаемост. За Русия обаче е изгодно да има дълготрайно присъствие в региона. Дългосрочните договори дават на Москва възможност не само да печели, но и да укрепва влиянието си. Това бе демонстрирано неотдавна на изборите в Южна Африка, когато Русия се опита да повлияе на резултата, пише британският вестник. Русия готви нова студена война. Този път в Африка", "date": "2019.08.28", "title": "Кремъл превзема Африка с продажба на неподходящи ядрени технологии "}
{"url": "https://clubz.bg/87124-kak_plamen_georgiev_e_propusnal_da_se_pohvali_che_vladee_otlichen_ispanski", "text": "Сагата \"Пламен Георгиев\" продължава. След като бившият шеф на антикорупционната комисия, който също попадна в т.нар. Апартаментгейт заради \"терасата с барбекюто\", подаде оставка от поста, правителството го възнагради, като му отреди ново място - консул във Валенсия. Нивото му на владеене на испански език обаче е далеч от задоволително предвид бъдещата му дипломатическа кариера в Испания, показа справка в биографията му, предоставена пред Народното събрание през 2018 г., когато течеше конкурсът за председател на КПКОНПИ. Вестник \" \" обаче публикува сертификат, издаден на името на Пламен Георгиев, според който още през 2017 г. той е завършил езиков курс за повишаване на нивото. Медията не посочва откъде се е сдобила с въпросния \"китап\", до момента достоверността му не е потвърдена. Така излиза, че  Българи във Валенсия откриха подписка - не искат Пламен Георгиев Темата развива  , припомняйки позицията на Министерството на външните работи малко след обявяването на решението на кабинета да прати Георгиев на задгранична служба. Тогава от МВнР посочиха, че освен че е работил добре с испанските правоохранителни органи, \"владее и испански език\". \"Пламен Георгиев е с няколко образования, хиляди награди, милиарди конфискувани средства, няколко езика. Има достатъчна езикова подготовка\", похвали го преди няколко дни и премиерът Бойко Борисов. Колко тераси има българското консулство във Валенсия? Защо тогава депутатите не са узнали за това? Според  му, публикувана на сайта на парламента при номинирането му за председател на антикорупционната комисия, Георгиев е посочил владеене на испански език на ниво А2. Което според единните европейски критерии за познанията по езици ще рече основно ниво, или: разбиране на познати думи и често употребявани изрази и схващане на съществото на казаното в кратки и ясни съобщения; общуване при изпълнението на лесни и обичайни задачи, които изискват само лесен и пряк обмен на информация по познати теми и дейности.   Автобиографията на Георгиев е постъпила в деловодството на Народното събрание на 8 февруари 2018 година. Към нея са приложени и сканирани копия от дипломите на бъдещия тогава председател на КПКОНПИ, като не е прикачил и сертификати от курсове от посочените от него езици, които владее, в т.ч. гореописания сертификат за повишаване на нивото по испански.  Пламен Георгиев - новият консул във Валенсия и на Балеарските острови Този сертификат се появява едва сега, след появилите се брожения, дори сред диаспората ни в Испания, срещу това Пламен Георгиев да представлява страната в чужбина. Според докуманта, публикуван вчера от \"24 часа\", още през 2017 г. Георгиев е минал през курс, придобивайки ниво В1 - т.е. самостоятелно ниво на владеене на езика. Въпросният сертификат е издаден от езикова школа \"Никанор\" на 2 март 2017 г. Защо сертификатът не е включен в авбиографията на Пламен Георгиев за пред депутатите, не е ясно. бТВ разказва също така, че през 2016-а \"Никанор\" ООД сключва договор по изпълнение на  с тогавашната антикорупционна комисия, предшественик на КПКОНПИ. Договорът е подписан от Пламен Георгиев, председател. Колко тераси има българското консулство във Валенсия? Пламен Георгиев - новият консул във Валенсия и на Балеарските острови", "date": "2019.08.28", "title": "Как Пламен Георгиев е пропуснал да се похвали, че владее отличен испански"}
{"url": "https://clubz.bg/87108-vojnata_na_dronovete", "text": "Война с дронове се разразява в по-широкия Близък изток - от обширните пустини на Саудитска Арабия до гъсто населените квартали на Бейрут, повишавайки залозите в продължаващото напрежение между САЩ и Иран. Откакто САЩ се оттеглиха от ядрената сделка с Иран миналата година, зачестиха нападенията и предполагаемите заплахи, особено този уикенд, от безпилотни самолети, управлявани от съюзници на Техеран и Вашингтон в региона. Нетаняху: Знаем как да отвърнем на враговете си Армията на САЩ едва не предприе въздушни удари срещу Иран, след като дрон на американското военно разузнаване беше свален през юни. Междувременно израелски изтребители нападат мишени в Сирия почти всяка седмица, както направиха и вечерта в събота. Израел обясни най-новата бомбардировка с необходимостта да осуети, както твърди, планиран ирански удар с дрон. А после вчера израелски самолети профучаха над Бейрут, след като той, както беше съобщено, няколко часа преди това Израел загуби два дрона. Това увеличи опасността от по-голям конфликт между него и ливанската въоръжена групировка Хизбула. В неделя вечерта беше нанесен друг удар с дрон срещу подкрепяни от Иран паравоенни сили в Ирак, при който беше убит един командир, а друг беше ранен, казаха членове на групировката. Непосредствено след това не стана ясно кой е нанесъл удара. \n\tНа фона на тази изострена ситуация иранският външен министър Мохамад Джавад Зариф изненадващо пристигна на срещата на върха на Групата на седемте във Франция по покана на френския президент. Нарастващото напрежение произтича от оттеглянето на САЩ през май 2018 г. от ядрената сделка между Иран и световните сили. Съгласно сделката Техеран ограничи обогатяването на уран в замяна на облекчаване на санкциите. В отговор на оттеглянето на Вашингтон първоначално Иран потърси дипломатическа подкрепа от европейските партньори, които остават страни по сделката, но засилващите се американски санкции задушиха неговите продажби на суров петрол на международния пазар. През май САЩ изпратиха способни да носят ядрено оръжие бомбардировачи \"Б-52\", изтребители, самолетоносач и допълнителни войски в региона заради, както казаха, заплахите от Иран. Загадъчни взривове избухнаха на петролни танкери близо до Ормузкия проток. Последваха съгласувани нападения с дронове, първо от подкрепяните от Иран бунтовници хуси в Йемен. Големи нападения бяха извършени срещу петролната инфраструктура на кралството - едно срещу важния тръбопровод \"Изток-Запад\", другото срещу обект навътре в пустинята Руб ал Хали на Арабския полуостров. Саудитска Арабия веднага свърза нападенията с отдавнашния си близкоизточен съперник Иран. Макар че Иран отрича да въоръжава хусите, Западът и експерти на ООН казват, че дроновете, използвани от бунтовниците, наподобяват модели, използвани от Ислямската република. Междувременно при удар в Ирак, който се подозира, че е бил нанесен от Израел миналия месец, беше атакувана база на шиитски милиции, съюзени с Иран - това би било първото израелско нападение в Ирак от 1981 г. Израел запази мълчание, а американски служители, свързали удара с Израел, не казаха дали в него са участвали дронове. Междувременно Израел призна, че е нанесъл удари в Сирия в събота вечерта и ги определи като изпреварващо нападение. Армията каза, че е предотвратила опит на Иран да разположи т.нар. дроновеубийци в подготовка за нападение срещу Израел. Лидерът на Хизбула Хасан Насралла оспори израелската версия в реч по-късно вчера, като каза, че израелските удари са поразили малък хотел на Хизбула и са убили двама членове на групировката. Той каза, че в бъдеще всякакви израелски дронове, които влязат в Ливан, ще бъдат свалени. Дроновете, с които Израел казва, че е атакувал в Сирия, са познати на експертите като самоуправляващи се самолети-снаряди и са подобни на използваните от хусите. Носещият бомба дрон лети до местоназначението, навярно зададено преди полета му, и се взривява или във въздуха над мишената, или при контакт с нея. Израелският министър-председател Бенямин Нетаняху, който се бори за преизбиране през септември, парафразира откъс от Талмуда за самоотбраната след нападението: \"Ако някой се надигне да те убие, убий го пръв.\" \n\tИзраелската армия разпространи вчера карта, показваща според нея иранските снабдителни маршрути за доставка на самолетите в Сирия. Израел каза, че това включва планирания обект за пускане на дроновете в сирийското село Акраба, както и още едно място в село Арне, където се твърди, че е бил осуетен предишен опит за пускане миналия четвъртък. Израелският военен говорител подполковник Джонатан Конрикус каза, че Израел е наблюдавал дейността от седмици и е нанесъл удар, когато е станало ясно, че иранският Корпус на гвардейците на ислямската революция планира да използва авиацията. Той каза, че е по-лесно дроновете, които са подвижни и трудно откриваеми във въздуха, да бъдат унищожени, докато са все още на земята. Силите \"Кудс\" (или Ерусалим) са експедиционното подразделение на гвардейския корпус. Иран отрече израелските удари в Сирия да са нанесли някакви поражения на неговите сили. Отговорът на Резаи свидетелства за опасността от изостряне на напрежението заради ударите с дронове. В Ливан през нощта в събота срещу неделя се разби предполагаем израелски дрон в Бейрут, а друг се взриви, казаха властите там, които определиха това като израелска проява на агресия и нарушение на ливанския суверенитет. В своята реч Насралла каза, че един от дроновете е летял низко между сградите. Израел не призна, че е имало такъв инцидент. Хизбула побърза да каже, че не е стреляла по никой от дроновете, което подчерта желанието на групировката да избегне допълнително изостряне на напрежението със своя южен съсед. Събитията обаче са пряко предизвикателство за групировката, която все още се възстановява от тежък, продължаващ от години конфликт в съседна Сирия, при който са убити и ранени хиляди нейни бойци при сражения редом до силите на президента Башар Асад. Хизбула, която е част от крехко правителство на националното единство, борещо се и без това да се справи със сериозна икономическа и финансова криза, не желае да създава впечатление, че тласка страната към нова разрушителна война с Израел, но може да се чувства притисната да отговори на усещаните израелски провокации. При инцидента първият дрон, очевидно невъоръжен, се разби върху покрива на сграда в Бейрут, в която се намира медийното представителство на Хизбула, и нанесе щети на помещенията на групировката. Групировката многократно е предупреждавала Израел да спре почти всекидневните си нарушения на ливанското въздушно пространство, но засега проявява сдържаност въпреки поредицата израелски нападения срещу Хизбула в Сирия. Евентуални ответни действия обаче заплашват да разпалят нежелан конфликт с Израел, който групировката наистина по-скоро би предпочела да избегне. БТА", "date": "2019.08.28", "title": "Войната на дроновете"}
{"url": "https://clubz.bg/87117-razlqto_na_pytq_maslo_zatrudni_trafika_v_centyra_na_sofiq", "text": "Цистерна разля масло на пътното платно и затрудни движението в центъра на София в сряда сутринта. Временно проблеми с преминаването имаше в района на кръстовището \"Сточна гара\", участък от бул. ”Данаил Николаев” и ул. ”Резбарска”. На място са изпратени екипи на дирекция Аварийна помощ и превенция, съобщават от Столичната община. Направена е организация и градският транспорт се движи, но е затруднено преминаването на автомобили. Стигна се до няколко ПТП-та преди реакцията на Столична община и полицията. Ситуацията вече е овладяна.", "date": "2019.08.28", "title": "Разлято на пътя масло затрудни трафика в центъра на София"}
{"url": "https://clubz.bg/87130-cska_sofiq_moli_jordanka_fandykova_za_sydejstvie", "text": "ЦСКА-София отправи молба към Йорданка Фандъкова в официално съобщение за \"съдействие за синхронизирането на процедури между отделните институции и по-бързото издаване на \"ВИЗА ЗА ПРОЕКТИРАНЕ\" от главния архитект\". Фандъкова: Манипулация е, че Столична община пречи за стадион \"Българска армия\" Става въпрос за изграждането на нов стадион \"Българска армия\" на мястото на настоящия, след като столичната кметица заяви вчера, че няма пречки това да се случи и че общината е дала съгласие, стига да не се излиза от рамките на сегашното съоръжение. ЦСКА-София взе още един нов футболист, поредният, който идва като свободен агент - австралиецът с хърватски корени Томи Юрич. За последно нападателят е играл в швейцарския \"Люцерн\". Той е на 28 г. и има хърватски паспорт, което означава, че няма да заеме квота за чужденец. ЦСКА-София взе защитник от трета дивизия на Франция На Юрич се разчита да подсили яловата атака на \"червените\", където да се конкурира с Али Соу. Той е минал медицински преглед и е подписал личния си договор.  Национал е в тима на \"кенгурата\". Една от звездите в лятната селекция на ЦСКА-София напусна клуба ЦСКА-София взе защитник от трета дивизия на Франция Една от звездите в лятната селекция на ЦСКА-София напусна клуба", "date": "2019.08.28", "title": "ЦСКА-София моли Йорданка Фандъкова за съдействие"}
{"url": "https://clubz.bg/87091-artistyt_kogoto_vsichki_poznavat_no_nikoj_ne_znae_koj_e_snimkivideo", "text": "Той попада в списъка с най-разпознаваемите британци, където са още имената на членовете на кралското семейство, Уилям Шекспир, Чарли Чаплин, Дейвид Бекъм, \"Бийтълс\", Адел...  Негови произведения вдигат цената на имот, върху който се появят, със стотици хиляди, да не кажем милиони в която си изберете валута.  Негови послания - в текст или на картинка, или и двете, сигурно се срещат и във вашия дом. Или поне в този на приятел - картичка, снимка, стикер за стена, магнит на хладилника. Той е първото име, което хората се сещат на ключова дума \"графити\". Всички го познават като Banksy.  Но никой не знае кой е той... Самоличността на най-известния \"уличен\" художник Banksy е една от неразкритите мистерии на края на 20 и началото на 21 век. Спекулациите не са една и две. Най-разпространената в последно време е тази, че артистът всъщност не е художник, а... музикант. Преди няколко години шотландският разследващ журналист Крейг Уилямс публикува статия, че зад шедьоврите на уличното изкуство къде ли не по света стои ръката на Робърт дел Ная или 3D от бандата \"Massive Attack\". Сред \"масивните\" аргументи на автора първи е този, че Робърт като тийнейджър - според най-официалната му биография, е рисувал графити. И то не къде да е - а в Бристол, Англия, откъдето е и Banksy (въпреки че той официална биография си няма...) Останалата част на разследването на шотландеца, тръгнал по дирята на артиста, е изследване на времето, в което се появяват рисунки на Banksy и lв същия момент има събитията на групата. Получава много съвпадения... Това, което се знае със сигурност, е че Banksy - макар и със скрита самоличност, в свои изяви неведнъж е говорил за приятелството си 3D, споделял е, че музикантът дори влияе на творчеството му. Малко след статията на шотландския журналист, в свое интервю, популярният диджей Голди в разговор за гения на графитите пък без да иска споменана име... Точно докато говори за Banksy, диджеят изпуска репликата: \"Много уважавам Роб... той е брилянтен художник и смятам, че преобърна света на изкуството\". не спомена нищо повече, а водещият – хип-хоп артистът Скрубиъс Пип – не зададе никакви допълнителни въпроси. Две личности са свързвани с Banksy в миналото –  Робърт дел Ная и Робин Кънингам. Това е друга, по-стара версия за самоличността на уличния артист. Кънингам също е от Бристол. Друга версия пък гласи, че Banksy е събирателен образ - група от улични художници, обединени под името и вероятно с един \"тартор\"... Само преди два месеца сайтът Lad Bible дори съобщи, че е открито видео от 2003 г., в което млад мъж, представящ се за Banksy - макар и \"дегизиран\" с шапка и с покрито лице, дава интервю за ITV по време на изложба в Лондон.  , заявява той пред Крег Гордън, който вече е пенсионер. Записът намира репортер на ITV в Бристол,, ровещ за самоличността на художника... Записът е направен 3 години преди големият световен пробив на Banksy с негови графити в Лос Андежил, САЩ.      А дали видеото наистина ни казва нещо повече или всъщност задълбочава мистерията около артиста... Има ли значение, всъщност?  Banksy през 2010 г. продуцира филм, посветен на... уличното изкуство. \"Да излезеш от магазина за подаръци\" - \"Exit Through The Gift Shop\" - е разказ за графитите, в лентата се появява друг емблематичен представител на тази гилдия - като мистър Брейнуош... В документарната лента се появява и самият режисьор. Дегизиран, разбира се... Ето и трейлър на филма:         Banksy и посланията му са политически, освен красиви. Той дори открива свой хотел на палестинска територия, известен с \"най-лошата гледка\". Тя, разбира се, е към стената във Витлеем, разделяща палестинската и израелската територия...  Интериорът е дело на художника. И не можете да отидете спонтанно. Не за друго, просто няма места от днес за утре. И за вдруги ден - също. Banksy - след младите си години, когато постоянно внимава да не го сгащи полицията \"на местопрестъплението\", докато рисува, в началото на новия век решава да премине на нова методика за рисуване, вместо това \"на място\". Първо, защото картините изискват време, а когато се криеш, за да не те хванат - вероятността да не можеш да довършиш започнатото е твърде голяма. Затова прави макети на проектите си, а после бързо с помощта на шаблоните и спрейове прехвърля шедьовъра на стена. Според една от разпространените версии идеята за \"бързи\" графити му хрумва, докато се крие от органите на реда под покривало... Тази година Banksy - илюстрирайки но своя си начин ръстът на случаи на наръгани хора, артистът подани на хип-хоп изпълнителя от Великобритания Stormzy защитна жилетка - като онези срещу куршуми или ножове. Жилетката е със знамето на Обединеното кралство, а изпълнителят излезе с нея по време на изданието на фестивала Grastonbury... Ето и някои от най-популярните рисунки и послания по света, от артиста, когото всички познават. Но никой не знае кой е той: И още много, много, много... ", "date": "2019.08.28", "title": "Артистът, когото всички познават, но никой не знае кой е (СНИМКИ+ВИДЕО)"}
