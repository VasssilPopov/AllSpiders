{"url": "http://clubz.bg/68430-apple_shte_minava_na_oled_displei", "text": "Американската компания Apple най-после се отказва от течнокристалните дисплеи и минава на органични светодиоди, съобщи Engadget. Компанията е сред малкото, които още ползваха по-старата технология за екрани. Тази година те ще пуснат своя първи смартфон с OLED дисплей, а догодина ще прекратят напълно производството на модели с LCD - освен ако не разширят продуктовата си линия. Компанията в Купертино планира да работи с няколко партньора, макар основен вероятно ще бъде LG Display. Може ли LED екраните да изместят прожекторите в киносалоните? Новината се оказа тежък удар за Japan Display - съвместното предприятие на Hitachi, Toshiba и Sony за LCD-та, които произвеждаха и екраните на всички iPhone-и досега. Техните акции се сринаха и компанията е сериозно застрашена. Тя е на загуба през последните 4 години. Но японците не смятат да се предават и планират да стартират свои производствени линии за OLED дисплеи, които видно избутват стария стандарт от пазара. Какво означава това за екраните? LCD и OLED са коренно различни технологии - първата разчита на светлина зад екрана, докато при втората диодите излъчват своя собствена. Това позволява OLED екраните да са с много по-висок контраст и много по-истинско черно. Основният им недостатък е в по-високата цена, но тя бързо се стопи през последните години. И ако през 2015 г. най-добрите LCD екрани можеха да се сравняват с OLED по качество на картината, сега изостават. Технологията вероятно скоро ще бъде само бюджетен вариант за производителите.", "date": "2018.05.29", "title": "Apple ще минава на OLED дисплеи"}
{"url": "http://clubz.bg/68436-evrodoklad_samo_442_ot_mestata_za_kypane_v_bylgariq_sa_s_otlichno_kachestvo", "text": "Австрия, Кипър, Гърция, Люксембург и Малта са страните с най-добри водоеми за къпане. Това сочи годишният доклад на Европейската агенция за околна среда (ЕАОС) и Европейската комисия, цитиран от ДПА. Според документа, публикуван преди летния сезон на отпуските, в тези пет страни водните басейни с отлично качество на водата за къпане представляват над 95 процента. Данните в доклада се основават на проверки на качеството на водата в близо 22 000 речни, морски и езерни обекти в Европа през 2017 година, включително Швейцария и Албания, които не са част от ЕС. Качеството на водата за къпане в Европа се подобри през последните години, отбелязват Европейската комисия и ЕАОС. В 30-те страни, обхванати от проучването 85 процента от местата за къпане са получили отлична оценка, което е лек спад спрямо 2016 година. Това се дължи главно на летните дъждове, които са се отразили на резултатите от тестовете.  Спрямо 2013 година обаче делът на отличните водоеми се е повишил с 3 процента.  Според доклада всички обхванати места за къпане в Австрия, Белгия, Хърватия, Кипър, Гърция, Латвия, Люксембург, Малта, Румъния, Словения и Швейцария покриват минималните стандарти за качество. Около 1.4 процента или 306 водоема са били с лошо качество на водите за къпане, което представлява риск от болести като диария. През 2016 година броят им е бил 316. Страните с най-много на брой водни обекти за къпане, които не отговарят на стандартите на ЕС през 2017 година са Франция (80), Италия (79) и Испания (38).  Страните с най-висок дял на водите за къпане, които не отговарят на стандартите на ЕС, са Естония (7.4 процента), Ирландия (4.9 процента) и Великобритания (3.3 процента). Направени са изследвания за два типа бактерии: ешерихия коли и чревни ентерококи. Основни причинители на замърсявания за водите са били канализации и отпадъци от животновъдна и земеделска дейност. Наводненията и обилните валежи могат да увеличат замърсяването в реки, езера и морета и да предизвикат преливане на канализации, се посочва в доклада.", "date": "2018.05.29", "title": "Евродоклад: Само 44.2% от местата за къпане в България са с отлично качество "}
{"url": "http://clubz.bg/68444-siniqt_lyubimec_roman_prohazka_shte_igrae_v_shampiona_na_chehiq", "text": "Роман Прохазка, един от най-добрите футболисти на \"Левски\" в последните години, вече е футболист на чешкия шампион \"Виктория\" (Пилзен), съобщи клубът на официалния си сайт. Договорът на словака е за 3 години. Той отива в тим, който ще играе в групите на Шампионската лига. \"Левски\", който не направи реален опит да задържи Прохазка, няма да получи нищо за 29-годишния халф, тъй като контрактът му изтече. Роман получи много емоционално изпращане на \"Герена\" след баража за Лига Европа срещу \"Черно море\". Имаше сълзи в очите му, а и някои запалянковци също не ги сдържаха. Те скандираха \"Остани\". В информацията на \"Виктория\" пише, че Прохазка е универсален футболист, който може да играе на няколко поста и на него се разчита да подсили сериозно тима. Първенецът на Чехия е направил връзка с Прохазка още през зимата. Играчът е цитиран да казва, че очаква с нетърпение новото предизвикателство и е щастлив, че ще играе в тим с високи амбиции.", "date": "2018.05.29", "title": "\"Синият\" любимец Роман Прохазка ще играе в шампиона на Чехия"}
{"url": "http://clubz.bg/68437-borisov_vodi_petima_ministri_v_moskva", "text": "Ден преди премиерът Бойко Борисов да отлети за Москва за среща с президента на Русия Владимир Путин, правителствената пресслужба съобщи за събитието. За което разбрахме най-напред от Кремъл - преди пет дни, когато президентът Румен Радев се срещна с Путин в Сочи. Официалното съобщение за започващото утре посещение на Борисов гласи: След Путин и руският министър-председател Дмитрий Медведев обяви, че се очаква посещение на Борисов. Москва очаква Бойко Борисов Борисов е бил в Русия досега само два пъти - веднъж като главен секретар на МВР и веднъж като кмет на София по покана на тогавашния кмет на Москва Лужков. Последното му посещение е в края на далечната вече 2005 г. Посещението на Борисов съвпада с предприетите от третия му кабинет стъпки към рестарт на проекта за АЕЦ \"Белене\", който първият кабинет на Борисов спря през 2012 г. Който и инвеститор да се заеме с реализацията му, строителството ще бъде извършено от руската \"Атомстройекспорт\", дъщерно дружество на \"Росатом\", собственик на проекта за втора атомна.", "date": "2018.05.29", "title": "Борисов води петима министри в Москва"}
{"url": "http://clubz.bg/68445-turciq_iska_da_proverim_i_predadem_gyulenisti_ot_14_organizacii", "text": "Турция е поискала от България съдействие за проверка на 14 организации у нас - търговски представителства и училища, в които има съмнения, че работят привърженици на Фетхуллах Гюлен, или членове на ФЕТО, както Анкара нарича организацията на живеещия от близо 20 години в САЩ ислямски проповедник. Това стана ясно след среща между вътрешните министри на двете страни - Валентин Радев и Сюлейман Сойлу. Гюлен и привържениците му са посочени от турските власти като организатор и изпълнители на неуспешния опит за преврат в Турция през юли 2016 г. България, за разлика от Гърция и други балкански страни, предава незабавно на турските власти - при поискване, хора, посочени от тях за гюленисти.  Двамата министри разговаряха в Одрин, където, в рамките на българското европредседателство, се проведе конференция на тема \"Гранична сигурност и сътрудничество\". В нея участваха вътрешните министри на България и Турция, председателството на Европейската комисия в Анкара, българският посланик в Турция Надежда Нейнски и високопоставени служители на ФРОНТЕКС. Сигурността на границата и мигрантската вълна бяха темите, на които акцентира турският министър. Сойлу обяви, че външната европейска граница се пази надеждно и допълни: Валентин Радев похвали турските си колеги и допълни: \"Ние постоянно, където сме в Европа подчертаваме важността на тези отношения. На първо място между нашите лидери на двете държави, между премиера на Република България и президента на Република Турция и всички надолу, преди всичко дипломация, политика, добри съседски отношения и след това много добра работа на граничните власти\".", "date": "2018.05.29", "title": "Турция иска да проверим и предадем гюленисти от 14 организации"}
{"url": "http://clubz.bg/68431-evroto_se_sriva_zaradi_krizata_v_italiq", "text": "Задълбочаващата се политическа криза в Италия предизвика най-големия спад на еврото за последните 11 месеца, предаде Ройтерс. Същевременно скочиха цените на правителствените краткосрочни заеми. Италия няма да има ново правителство, задават се избори Инвеститорите се опасяват, че нови избори, които сега изглеждат неизбежни в третата икономика в еврозоната, може да се превърнат в де факто референдум за членството на Италия в европейския валутен съюз и за ролята й в ЕС. Еврото спадна до 1.15 долара за първи път от почти година насам и с 0.8 на сто за ден. Акциите на борсата в Милано се сринаха с 2.6 на сто, след като вчера спадът бе 2.1%. Банковият индекс FTIT8300 падна с още 5 процента, след като преди това бе загубил 4 на сто от стойността си поради разпродажбата на държавни ценни книжа. Г-н Ножица ще прави новото италианско правителство Към несигурността в Италия се добавя и политическата криза в Испания, отбелязва Ройтерс. На 1 юни ще има вот на недоверие срещу премиера Мариано Рахой. Същевременно доларът скочи спрямо всички основни световни валути с изключение на японската йена. Американската валута е в най-силния си месец от година и половина насам. Г-н Ножица ще прави новото италианско правителство", "date": "2018.05.29", "title": "Еврото се срива заради кризата в Италия"}
{"url": "http://clubz.bg/68439-lozan_panov_syvkuplenieto_mejdu_sydebnata_i_izpylnitelnata_vlast_e_neogranicheno_rech", "text": "Скъпи съмишленици в нашата битка за право и справдливост, Ще ви призная, че досега винаги отклонявах предложения да бъда номиниран за награди. Част от битката ми със суетата е да съзнавам, че това, което правя, е нормално. Затова съм там, където съм. Напълно разбираемо е, когато си заобиколен от управници, повечето от които са прегърнали властта, но са се отвърнали от Бог, нормалното да се отличава като изключение. Приех да бъда номиниран за тази награда заради Кристиан Таков. Свободен човек – достоен за възхищение. Случи ни се да живеем във време, в което цари мракът на апатията, породен от липсата на цел. А липсата на справедливост води до липса на цел. Името на Кристиан винаги ще пръска светлина в мрака на апатията. Защото мъдростта му ни показваше, че справедливостта не е само дума. Беше човек, свободен от оковите на користта, който никога не се страхуваше да заяви истината на висок глас. Според Кърт Вонегът светец е този, който се държи почтено в непочтеното общество. Кристиан беше нашият съвременен български светец. Изключителен борец за справедливост, който си тръгна, без никога да потърси отплата за това, което дава. А заслужаваше такава, но изглежда, че съдбата на Божите пратеници винаги е мъченическа. Когато преди 3 години на 135-годишнината от основаването на ВКС си позволих за първи път публично остро да разкритикувам законодателните промени, които минираха отново съдебната реформа, до мен беше Кристиан Таков. Днес ми се искаше да споделя с вас, че съм постигнал нещо... Целта ми беше да провокирам истински смислен професионален дебат, който да доведе до нови по-смели стъпки от страна на законодателя. Това не само че не се случи, но в перверзното разбиране на политическия ни елит за договорните отношения между граждани и държава и за законодателен процес, се стигна до един истински законодателен разврат. Това би казал и Кристиан. Резултатът е, че в правния ни мир съществуват вече норми, които са в крещящо противоречие с основни принципи на правото. Така държавата от закрилница на гражданите се превръща в тяхна мащеха. Искаше ми се днес да ви съобщя, че след като разобличих публично преди време на заседание на ВСС изпратения от министър-председателя SMS, съвкуплението между съдебната и изпълнителната власт се е ограничило... Вместо това трябва да ви кажа, че атаките към онези представители на съдебната власт, които отказват да се съвкуплят, станаха още по-жестоки.  Искаше ми се споделя с вас, че започнахме да се връщаме към приличието, но вместо това това ще трябва да ви споделя как ме посрещнаха преди заседание на пленума на ВСС - с окървавени агнешки главички. Защото щях да попитам главния прокурор ходил ли е в офиса на политически деец, за да се среща с крупен бизнесмен. Калин Калпакчиев: ВСС се провали с отказа да разследва „Янева-гейт” и „ЦУМ-гейт” Поведението спрямо мен на всички отговорни фактори в държавата в казуса ЦУМ-гейт, придружено с Пеевската пропаганда, бе много ясно послание към цялата магистратска общност: Искаше ми се да споделя с вас, че след скандала с гнилите ябълки в СГС - за законови нарушения в най-големия съд на страната, някой понесе отговорност. Но, уви - от шест инициирани от мен дисциплинарни производства срещу ръководния състав на съда същите завършиха с \"хепиенд\"... С изключение на самата Янева, която получи осъдителна присъда, но по друг казус. В една такава ситуация напълно разбираемо е необичайното поведение на колегата Милен Василев от Софийския апелативен съд, който при сблъсъка си с такава практика, избра да разлепи в коридорите на съда заявление, в което публично обвини председателката на САС в действия със „силен корупционен мирис“. Последващите събития доказаха, че колегата очевидно правилно е преценил, че няма смисъл да търси съдействието на компетентните органи. Опитах се да му покажа, че институциите работят, като предизвиках проверка, но се опасявам, че му показах точно обратното ( Искаше се ми се да ви разкажа и за ключовата роля на медиите в битката за право и справедливост, тъй като те са тези, които са призвани да разкриват, че в нощта не всички котки са черни. Но не мога, защото същите медии щедро отразиха новините за магистратите, участвали в скандала Яневагейт, които били \"изчистили имената си от моето набеждаване\". В същото време горко на всеки почтен съдия, който откаже да обслужи интересите на собственика на тези медии. Затова на фона на пропагандата почтеността вече изглежда като истински подвиг, а не като нормално човешко поведение. Искаше ми се да ви кажа, че България вече е свалена от европейската сцена на срама за лошо правосъдие. Но, уви, истината е съвсем друга. За сметка на това продължава безкрайното говорене за съдебна реформа, за да се отклонява вниманието от истинските проблеми. Дълбоко порочен е стремежът на политиците да овладеят върховете на съдебната система, тъй като добре съзнават, че независимата съдебна система е ключов фактор в борбата с корупцията. Години наред управлението на страната и на самата съдебна система се осъществява от компрометирани и нисколегитимни политици и висши съдебни съвети. Желанието на политиците да наложат зависими хора на най-високите етажи, всъщност цели да разтворят чадър над себе си и да отнемат тази възможност на своите противници. Само че съдебната система е така устроена, че не може да работи селективно – тя или работи, или не и това води до нейното блокиране. И накрая ще кажа, че много ми се искаше днес да мога да споделя с вас, че съм спрял злото. Но, уви, и това няма да е истина. Но в моментите, в които се изправям срещу него, винаги си спомням думите на един мъдрец, който доскоро беше сред нас. Кристиан казваше, че  Именно мерките, които се вземат срещу мен и семейството ми, ме карат да вярвам, че съм ограничавал злото. Лошото е, както казваше Кристиан, че за неговото ограничаване са необходими непрестанни, ежедневни усилия, които освен неблагодарни може да се окажат и опасни. Зная, че и в бъдеще ще плащам цена за усилията си да спирам злото, но въпреки това вярвам, че борбата за справедливост много си струва и всеки от нас трябва да е готов да плати за нея своята цена. Почивай в мир, приятелю, ние ще продължим да следваме пътя!\"", "date": "2018.05.29", "title": "Лозан Панов: Съвкуплението между съдебната и изпълнителната власт е неограничено (РЕЧ)"}
{"url": "http://clubz.bg/68441-pomoshtta_i_finansiraneto_na_nelegalni_imigranti_stava_prestyplenie_v_ungariq", "text": "Унгарското правителство ще представи в парламента нова версия на законопроекта, известен като \"Да спрем Сорос\", съобщи Ройтерс. Тя предвижда да се налагат криминални наказания на групи, които са обвинение, че подпомагат или финансират незаконни имигранти. Това каза висш представител на правителството. Законопроектът е част от кампанията на кабинета на Виктор Орбан срещу Джордж Сорос. \"Фидес\" се захваща с пакет от закони \"Да спрем Сорос\" Държавният секретар Чаба Домотор съобщи пред репортери, че предвидените промени ще бъдат огласени днес. Орбан е на власт от 2010 г., през април т. г. спечели трети мандат със сериозно мнозинство като разчиташе на подкрепата на малките населени места. Той непрекъснато увеличава властта си като контролът му над медиите расте.  Унгарският премиер използва образа на Сорос като плашило през последните месеци, обвинявайки го, че се опитва да ислямизира Европа и иска да подкопае християнските ценности на Унгария. Правителството на \"Фидес\" започна кампания срещу финансирани от милиардера образователни и неправителствени организации. \"Отворено общество\" вече обяви, че напуска Будапеща. Въпреки натиска Централноевропейският университет засега остава в Унгария. Сорос напуска Унгария заради \"все по-репресивната среда\" \"Това ще е правната рамка, а съдилищата ще решават как ще квалифицират определени активности\", допълни Домотор. Сорос напуска Унгария заради \"все по-репресивната среда\"", "date": "2018.05.29", "title": "Помощта и финансирането на нелегални имигранти става престъпление в Унгария"}
{"url": "http://clubz.bg/68443-rumen_radev_nqkoj_tegli_karucata_kym_avtokraciq", "text": "Това са само няколко акцента от интервюто на държавния глава Румен Радев, дадено за Българската телеграфна агенция (БТА) и посветено на отношенията му с \"Дондуков\" 1, на визитата в Русия и българските енергийни амбиции. Публикуваме цялото интервю без съкращения. Първо, искам да ви благодаря за това интервю. Считам, че Българската телеграфна агенция има огромен информационен потенциал и интервю като това е крачка този потенциал да се разгръща по-нататък. Виждаме, че това посещение, и това трябва да го отчитаме, е след десет години без диалог на най-високо равнище. За това време бяха загробени три стратегически енергийни проекти, а с тях и възможността България да се превърне в енергиен център на Балканите. Знаем, че има проблеми в отношенията между Европейския съюз и Русия. Те са напрегнати. В този контекст русофобската реторика на определени български политици не допринася за развитието на диалога с Москва, към който диалог между другото се стремят все повече, и то влиятелни, европейски държави. От друга страна, аз тръгнах за тази среща и за тези разговори с ясното съзнание за силната обремененост от тези тежки и разрушителни политически декларации, включително и от сегашното мнозинство, което, нека не забравяме, обяви в свой доклад Русия за заплаха миналата година. А всичко това влияе на нашите отношения. Да споменавам ли изобщо и за опитите за пренаписване на историята, на освободителната война, към която Русия е особено чувствителна. Русия, според мен обаче, също трябва да извърви своя път към думите на видния руски учен акад. Дмитрий Лихачов, че България като люлка на славянската цивилизация е дала духовното начало на Русия. Русия също трябва да уважава нашата история и културни достижения. Ето в това тежко наследство мисля, че тази визита беше важна крачка за възстановяване на доверието и за изграждане на отношения на основата на равноправие и взаимно уважение. Определено мисля, че Русия също е готова и има воля в тази посока. Аз мисля, че можем да говорим за пренебрежително отношение, ако да речем, бяхме провели един формален 20-минутен разговор, в присъствието на филолози и историци да си говорим само за азбуката и за Руско-турската освободителна война. Срещата беше три часа и то в присъствието на най-влиятелните министри - на енергетиката, на икономиката, на промишлеността и търговията. Щеше да бъде, може би пренебрежително, ако след формалните срещи президентът Путин беше казал \"довиждане\" и се беше обърнал. Напротив, той ме покани за среща наистина на четири очи, без преводачи, без асистенти, която продължи около 40 минути. Така че, въпросът тук по-скоро е към правителството, което неофициално търси контакти с Москва, а официално я обяви за заплаха и то съвсем неотдавна. Що се отнася до връщането с празни ръце. Тук категорично не съм съгласен, защото знаете, че договорите са в прерогатива на правителството. Но както видяхме през годините, то не им придава особено голямо значение. Както ги подписа, така се отмята от тях. Аз пак казвам - този въпрос е към правителството. Наистина правителството се ангажира с конкретните резултати, с конкретните договори и това е неговата работа. Но отмятането от тези договори струваше пари и на България, и на Русия. И при цялата тази, виждате, много трудна ситуация, която се създаде през годините, беше много важно да се възстанови доверието. Това беше и моята основна цел. Виждате, че аз наистина пожелавам на правителството да оползотвори това доверие, което се изгради. И включително и до днес не престават опитите на говорители, на депутати, на мнозинството по всякакъв възможен начин да се омаловажи моята визита. Аз няма да постъпя като тях. Напротив, бих се радвал правителствената делегация, водена от премиера Борисов, да конкретизира сътрудничеството, защото това е в интерес и на двете държави, в интерес и на Европа. Между другото, в тези разговори поставих много ясно областите, където България много трудно може да отстъпи. Например лицензиите за производство на въоръжение от нашия военнопромишлен комплекс. Не можем да допуснем друга държава отвън да ни разрешава къде и как да изнасяме оръжие, произведено в България. Повдигнах важни въпроси, касаещи облекчени условия и по-добри цени на доставка на руски енергийни ресурси. По-добри условия за присъствие на български бизнес на руския пазар. И руската страна демонстрира наистина една откритост и готовност за конструктивно обсъждане на тези въпроси и наистина получаване на едни по-добри условия за България. И аз силно се надявам българското правителство да продължи работата в тази насока и да постигне конкретни резултати. Това е все едно да си зададем въпроса \"Северен поток 2\" отдалечава ли Германия от Европейския съюз и НАТО. Не, разбира се. Мисля, че е крайно време да преодолеем тази идеологизация и мога да кажа дори истеризация в отношението си към Русия и да престанем да губим, докато другите печелят и се настаняват на пазарите ни, които ние отстъпихме сами. Виждате, че там беше и президентът Макрон, там беше и канцлерът Меркел. А предстои в началото на юни визита на президента Путин в Австрия. Нека погледнем и статистиката. Франция е в конкуренция с Германия кой да бъде най-големият инвеститор в Русия от европейските държави. Нека видим огромния стокообмен, който имат. А къде сме ние? Нека си зададем този въпрос. Мисля, че и двете ще станат реалност. Но, първо, газовият хъб \"Балкан\" е рожба на кризисен пиар след скандалния провал на проекта \"Южен поток\". За да има хъб обаче, трябва да има газ. А газ няма. Между другото това е един рационален проект - газовият хъб, и той трябва да бъде подкрепен. Но точно липсата на газ рискува този многомилионен проект да гълта пари за разработка и строежи, без да е ясно точно как и с какво ще функционира този проект. Както виждаме, газ към момента няма за този хъб. Предстои спиране на трансбалканския газопровод, единствения към нас през Украйна и от нас към нашите съседи. \"Южен поток\" е загробен. Добив, оказа се, че няма да можем да имаме собствен. Втората тръба на \"Турски поток\" започна своето изграждане, но е неясно накъде ще продължи - през Гърция за Италия или към нас. Това означава, че в средносрочна перспектива газовият хъб, и то с ограничен капацитет на интерконекторите, които едва сега ще започнат да се изграждат, газовият хъб може само да спомогне за диверсификацията на нашето собствено снабдяване с газ - и то твърде условно. Ако искаме наистина да удовлетворим нашите големи амбиции да бъдем страна, която разпределя, продава, доставя газ, това означава, че трябва отнякъде да има газопровод с капацитет. Най-вероятно, ако успеем да се преборим, това е втората тръба на \"Турски поток\". Но това означава допълнителна зависимост от още една страна транзитьор, това означава по-голяма цена и по-голям риск за доставките. Определено ще спомогне и това е изключително благоприятен момент за нашата правителствена делегация, която точно след това решение отива в Москва. И тук е мястото вече за едни прагматични преговори и отстояване на нашите интереси. Но за да може да отстояваме нашите интереси, крайно време е да имаме енергийна стратегия в средносрочен и дългосрочен план, която да извърши дълбок анализ и която да постави ясни цели и да даде отговор на тези въпроси. Защо Меркел беше в Русия и настояваше за \"Северен поток\"? Защото много ясно знае, че бъдещето е на държави с конкурентоспособна икономика, а това означава достъп до евтина енергия и сигурност на доставките. Нещо повече - виждате, че сега всички държави се борят да получават повече газ, да могат да го разпределят, продават и транзитират за други държави. Това означава големи такси, значителни приходи, сигурност и влияние. И затова аз много се надявам, че Европа, и времето идва най-сетне да постави на принципна позиция този въпрос, че когато говорим за енергийна сигурност и енергийна ефективност, най-добре е тези тръби да влизат директно в държави от Европейския съюз. Между другото, все повече гласове се чуват и в Европа, и в Русия, че това е най-силният и прагматичен начин. И за мен е недопустимо да има тук един двоен стандарт към отделни държави. Не само по отношение на храните, но и по отношение на енергетиката. Защо \"Северен поток 2\" да може, а \"Южен поток\" да не може. Защо може едни държави съвсем свободно и открито да получават огромни приходи от транзит на газ, а други държави да трябва да завоалират своите намерения със сложни формулировки точно за тези си амбиции. Вярвам, че усложнената геостратегическа обстановка, средата за сигурност и амбициите на Европа за конкурентоспособност на икономиката ще дават импулси за в бъдеще и на двата проекта - и на газовия хъб, и на проекта за пряка доставка на руски газ през Черно море за България и оттам за следващите страни от Европа. Зависи изцяло от правителството. Виждате, че политиците от мнозинството, които съвсем доскоро парадираха със спирането на проекта, сега парадират с неговото възобновяване. Според мен атомната електроцентрала \"Белене\" трябва да бъде построена, но при ясна правна рамка, без финансово обвързване и с минимален финансов риск за държавата, при доказана целесъобразност и много важно - при надеждни механизми за контрол на ядрения риск.  Използвахте много точна дума - поразмиха. Скандалът с ЧЕЗ извади на повърхността много тревожни въпроси, които аз зададох между другото още в избухването на този скандал. Кой стои реално зад тази сделка и кой даде политически гаранции. Защото без тях на всички ни е ясно, че тя няма как изобщо да тръгне. Защо службите не сработиха и чий интерес отстояха? И най-важният въпрос - какви са финансовите схеми и откъде ще дойдат парите? И до ден днешен няма отговор на нито един от тези въпроси. Въпреки усилията на председателя, парламентарната комисия според мен бе използвана по-скоро тактически, за да може да се канализира общественото напрежение, възмущението и в крайна сметка скандалът да се размие и потуши. Но въпросите остават. И съм убеден, че ако говорим за защита на държавния интерес, трябва да бъде установена истината и трябва да се потърси отговорност от определени хора. За мен случаят ЧЕЗ е открит. Много е трудно да дам еднозначна оценка на едно такова мащабно събитие, защото то може да се оцени със система от критерии. Те могат да бъдат най-различни - определяне на приоритети, организация, усилия, конкретика, реални резултати. Мисля, че българското правителство определи актуални за региони и за Европа приоритети. Министър Павлова и администрацията работят така, че да има нужната организация за тези събития. България показа, че може да администрира процесите от европейския дневен ред. Що се касае до конкретиката, според мен има разминаване между фанфарния тон и реалните резултати, които преминаха изцяло в сферата на обещанията. Страните от Западните Балкани не получиха ясна перспектива за присъединяване, но за сметка на това ние занимаваме хората с фотосесия от посрещания, изпращания, колко европейски лидери ще седнат на една маса, и много важно как точно ще се ръкуват, и което се превръща едва ли не в основен критерий за успеха на председателството. Мисля, че прекалената употреба на европейското председателство за политически PR някак си погасява европейската симпатия на българите. Защото виждате, че хората говорят в крайна сметка повече за проблемите покрай трафика и за менюто на официалната вечеря. Ако трябва да обобщя това европейско председателство, смятам, че ако със същата страст, с която българското правителство се хвърли да работи за просперитета на народите от Западните Балкани, ако със същата страст правителството се хвърли да работи за собствения си народ, тогава ни очаква едно по-добро бъдеще. Стига, разбира се, ефективността да бъде на доста по-високо ниво от тази демонстрирана за Западните Балкани. Както видяхме, конкретни резултати, освен добри намерения, няма. Ако сравним с Декларацията от Солун през 2003 г., присъединяването се замени с перспектива. Това е наистина многозначително, трябва да изчакаме, трябва време - дали наистина ще има развитие със спора за името между Македония и Гърция, но това ще стане ясно; ще получи ли Македония покана за членство в НАТО на Срещата на върха през юли месец; ще влязат ли обещаните 10 млрд. европомощ за инфраструктурни проекти в основни европейски финансови документи или ще останат да висят? Така че, реалните резултати са далеч от намеренията и обещанията. Според мен това е част от стратегията на правителството и аз непоканен не ходя никъде. Но на откриването на европейското председателство на 11 януари аз ясно формулирах своите виждания за една социална, достъпна за своите граждани Европа. Вместо това, гражданите получават снимки от Моста на влюбените. Затова казвам, че точно тази стратегия всъщност превърна европейското председателство в операция по политическа реклама. Вие виждате, че диалог няма. Срещата между Европейския съюз и Турция бе договорена с чужд канцлер, без да бъде уведомен българският президент, при положение, че се кани президент на съседна държава. Българският президент не беше поканен на Срещата на върха на нашето европредседателство. Българският президент научава за визитата на нашия премиер в Русия от чужди държавници. Но що се отнася до каруцата, считам, че някой тегли каруцата към автокрация, а аз съм убеден застъпник на демокрацията.  Аз съм говорил неведнъж по тези въпроси. Но това е обсебването на всички институции, не само институции, медии и т. н. Първо, присъединяването към еврозоната е стратегическа цел на България. Това присъединяване ще ни гарантира България да бъде в ядрото на европейските интеграционни процеси. Трябва обаче да сме наясно кога, при какви условия, на каква цена ние ще можем да станем част от тези единни европейски процеси. Знаете ли, когато се срещнем с лидерите и на Чехия, и на Полша, аз задавам такива въпроси: защо при една много по-мощна и устойчива икономика и социална система те не подават молба за членство. Получавам интересни отговори, които си струва да анализираме и да погледнем този проблем от всички възможни страни. Както всички знаехме, ние сме отличници, написали своето \"домашно\", покрили всички числови критерии и едва ли не от нашата воля и вътрешен консенсус и решение зависеше кога ще поведем борба за влизане в т. нар. чакалня за еврозоната. И даже поехме ангажимент, вътрешно наше обещание това да се случи до края на европредседателството. Последните новини от Брюксел обаче показват, че и това няма да стане. Причините са до болка познати и аз не искам тук отново да ги коментирам. Но това, което явно породи смут в България, това е настояването на нашите европейски партньори и на Европейската централна банка, на Европейската комисия влизането в чакалнята да бъде обвързано с влизането в Банковия съюз. А това вече влече след себе си много по-сериозни условия. Това означава истински, реален мониторинг на нашата банкова система. Също така трябва да направим анализ и оценка на риска за присъединяването на нашата крехка икономика и неустойчива социална система към еврозоната. Трябва да имаме ясен национален план, който да ни гарантира стабилност и на икономиката, и на нашата социална система, и в процеса на присъединяването и след него. Така че, явно тук ще трябва тепърва да пишем по-задълбочено домашно. Мисля, че Президентството има най-висока легитимност, защото президентът се избира с пряк вот, но той няма реални действени инструменти. Въпреки това, методичното погазване на мнението и позициите на президента според мен води до натрупване на обществено неудовлетворение, което рано или късно властта ще усети. По отношение на Консултативния съвет за национална сигурност мисля, че за проведените досега заседания съм поставял важни въпроси: за националната сигурност, за отбраната и сигурността, за укрепване на суверенитета - да речем дори чрез необходимост от усъвършенстване на Закона за вероизповеданията. Нещо, което очаквам да се случи от миналата година, но то така и не се случва. Вече изпълнението на поетите ангажименти, на постигнатия консенсус лежи на съвестта на тези, които са поели ангажимент да ги изпълняват. Но въпреки това, мисля, че тук се повдигат важни за обществото ни теми, които чакат своето решение. Нещо повече - излизат от анонимност позиции на политици, на политически партии. А това винаги е добре за демокрацията. Да, за корупцията наистина България говори много и прави малко. Що се отнася до новия орган, то показателно е, че самият закон - започнаха ремонтите по него, още преди да бъде обнародван. И аз съм сигурен, че този процес ще продължава по ремонтиране на този закон. Но моето мнение за органа е известно - за новия създаден мегаорган за борба с корупцията. И то не толкова за това, че той е абсолютно подвластен на мнозинството в парламента, най-вече за това, че неговите правомощия и структура и инструментариум са насочени повече към борба с корупцията в миналото, отколкото да има ефективни инструменти за разкриване, пресичане, предотвратяване и разследване на корупционни схеми сега, в наши дни, и гарант, разбира се, и в бъдеще да се процедира по този начин. Аз мисля, че такива проучвания показват само растящото неудовлетворение в нашето общество от политическата класа и риска от политически проекти, които ще търсят да се внедрят в този вакуум. Но бих подкрепил, бих приветствал политически субекти, които са насочени към решаване на проблемите на обществото и които срещат неговото разбиране и подкрепа.", "date": "2018.05.29", "title": "Румен Радев: Някой тегли каруцата към автокрация"}
{"url": "http://clubz.bg/68440-novi_razkritiq_za_korupciq_za_svetovnoto_prez_2022_g_v_katar", "text": "Поредни разкрития за купен вот за домакинството на световното по футбол след четири години в Катар ще бъдат направени в четвъртък в Лондон от фондацията \"Спортен интегритет\", пише британският в. \"Сън\". Емирството спечели мондиала преди 8 лета и оттогава постоянно излизат информации за корупция. Според фондацията процедурата по гласуването е \"абсолютно нелигитимна\". Разследването твърди, че тогавашният човек от управителното тяло на ФИФА, аржентинецът Хулио Грондона, е получил около 4,8 милиона долара по своя банкова сметка в Швейцария. Сумата е преведена точно преди вота. Също така се пише, че Катар е платил $66 млн. дълг, натрупан от Аржентинската футболна асоциация. Нещата са много по-мащабни, стига да е истина, че Катарските аеролинии са \"инжектирали\" с 1,5 милиарда долара френската компания \"Еърбъс\" след преговори между емира на Катар, тогавашният президент Никола Саркози и Мишел Платини. И в този случай преводът е осъществен в дните преди определянето на домакините на мондиалите в Русия и Катар. В схемата бил и президентът на Футболната асоциация на Тайланд Ворави Макуди, който издействал два милиона тона природен газ за страната си в друга голяма сделка. Според \"Спортен интегритет\" корупцията за последните две световни първенства била най-голямата по размери при подобни кампании.  През последните години Катар и всички замесени постоянно отричаха обвиненията, начело с ФИФА. Подобни обвинения имаше и за Русия, но въпреки това страната не загуби домакинството си. Емирството прави стадиони, каквито досега не са виждани, като обещава, че те ще бъдат с климатични инсталации. Заради голямата горещина през лятото световното за първи път ще се играе през декември, което тотално ще обърка клубните първенства и турнири по цял свят. Президентът на ФИФА Джани Инфантино лансира идея на това световно да участват рекорден брой финалисти - 48, което е с цели 16 повече спрямо настоящия формат.", "date": "2018.05.29", "title": "Нови разкрития за корупция за световното през 2022 г. в Катар"}
{"url": "http://clubz.bg/68416-41_mlrd_evro_godishno_za_naredenoto_ot_putin_udyljavane_na_jivota", "text": "4.1 милиарда евро годишно ще трябва да отделя от бюджета си Русия, за да бъде удължен животът на населението, пише в. „Ведомости“, цитиран от БТА. Според нов указ от този месец на президента Владимир Путин до 2024 г. средната продължителност на живота в Русия трябва да достигне 78 г. За целта властите трябва всяка година да вдигат средствата за здравеопазване с 15 на сто, т.е. да отпускат годишно по още 300 милиарда рубли (4,1 милиарда евро) за тази сфера. Но само ако БВП расте с 4 процента годишно, както предвижда указът, а консумацията на алкохол в Русия спадне с 40 на сто. В \"народната република\" на Путин: живот втора класа Очакваната продължителност на живота във Федерацията през 2017 г. бе 72 години и 7 месеца. Хората в новите членки на ЕС живееха още през 2015 г. с 4 години и 7 месеца, а мъжете - с 6 години и 1 месец повече от мъжете в Русия. (В България средната продължителност на живота при мъжете е 71.2 години, а при жените - 78.2 години. Бел.р.) Стандартизираният коефициент на смъртност в Русия все още е по-висок, отколкото в Европа. Мъжете от Федерацията живеят средно с 10 години по-малко от жените, селяните – с 2 години по-малко от градското население, детската смъртност надхвърля двойно европейските показатели. Според експерти впрочем планираното повишаване на качеството и достъпността на медицинската помощ ще увеличи продължителността на живота в Русия с 2 години и половина. Още толкова се чакат от програмата за развитие на здравословния начин на живот, най-вече чрез намалена употреба на алкохол и тютюн. Така мъжете в страната ще живеят вече средно 74 години, а жените - 81, добавя \"Ведомости\".", "date": "2018.05.29", "title": "4.1 млрд. евро годишно за нареденото от Путин удължаване на живота"}
{"url": "http://clubz.bg/68433-nad_edna_treta_ot_bylgarite_imat_prosrocheni_zadyljeniq_za_ipoteki_i_smetki", "text": "През 2016 г. 10,4 на сто от населението на Европейския съюз имат просрочени заеми заради ипотеки, наеми или сметки за комунални услуги и някои по-големи покупки. Обикновено ги изплащат на месечни вноски. С други думи всеки десети човек в ЕС закъснява с плащанията на дълговете си, сочат данни на Евростат. Процентът намалява значително, когато става дума само за ипотеки и плащания за наеми - средно за ЕС е 3,5 на сто. Хората, които имат непълнолетни деца, много по-често изпадат в подобна ситуация - 4,8 на сто от тях, в сравнение с гражданите на ЕС, чиито деца не живеят при тях- 2,3 на сто. Процентът на просрочени плащания е с големи разлики между отделните страни. \"Шампион\" е Гърция - там близо половината от населението  (47,9 на сто) има неизплатени дългове за ипотеки, наеми, комунални услуги и покупки. Близо една трета от българите са в тази ситуация - 34,2 на сто. Следват Кипър - с 26,6 на сто, Хърватия - с 26,4 на сто. На другия полюс са половината от държавите членки на ЕС. В 14 от тях под 10 на сто от населението има просрочени задължения. Най-стриктни са в Холандия - само 5% имат дългове, Чехия - 4,4 на сто и Германия - 4,2 на сто. Гърция пак е начело с най-много просрочени задължения, когато статистиката се ограничи само до ипотеки и наеми. 15,3 на сто от гърците дължат значими суми от този характер, сочат данните за 2016 г. Този процент е с пъти по-висок в сравнение с останалите държави членки на ЕС. Следват Кипър - с 8,6 на сто, Испания и Франция - с 5,2 на сто, Унгария - 5,1%, Финландия - 4,9 на сто и Италия - 4,2 на сто. В другия край на скалата са седем страни от ЕС - Естония с 1,8 на сто, Германия с 1,6 на сто, Ирландия и Литва - с по 1,4 на сто, Хърватия и Полша - с по 1,3 на сто и Румъния - с 0,9 на сто. Все пак, уточняват от Евростат, тези ниски проценти може да се дължат и на относително малкия процент от населението в тези държави, които имат ипотека или плащат наеми по пазарни цени - т. е. те или вече имат собствено жилище и са си изплатили ипотеката, или не плащат наем по пазарни цени. В сравнение с 2008 г. процентът от населението, което закъснява с изплащането на ипотеката си или наема, през 2016 г. е нараснал три пъти за Гърция - от 5,5 на сто до 15,3 на сто, увеличил се е над два пъти в Кипър - от 3,4 на сто до 8,6 на сто. Ръст на длъжниците има и в Полша - от 0,6 на сто на 1,3 на сто, както и в Люксембург - от 1,1 на сто до 2,7 на сто. Интересното е, че с малко над 2 на сто просрочени дългове българите са сред сравнително дисциплинираните платци, когато става дума за жилища. Това е така и защото България е сред страните с най-голям процент собствени жилища в ЕС. От друга страна като вземе ипотика за имот, българинът е много по-внимателен към плащанията, за да не се раздели с него принудително, отколкото към задълженията си към \"Топлофикация\" например.", "date": "2018.05.29", "title": "Над една трета от българите имат просрочени задължения за ипотеки и сметки"}
{"url": "http://clubz.bg/68429-meraki_dali_novoto_hygge_shte_vi_napravi_po_shtastlivi", "text": "След датското хюге (hygge) - концепцията, която проповядва как да живеем щастливо като се радваме на малките неща, още няколко идеи за самопомощ, взети назаем от ритуали и концепции на различни народи се опитаха да спечелят популярност, но без същия успех. - шведската дума, която описва философията на живот в умереност се приближи до датския си събрат, но не постигна същия успех. Останалите като   и  са отдавна забравени, пише \"Гардиън\". Сега обаче се задава нов кандидат за слава - откъм Гърция. \"Минаха няколко месеца откакто открихме нова дума от чужд език, която не се превежда директно, описва начин на живот, който въпреки че е желан, не е възможен да бъде следван, и която ние произнасяхме упорито погрешно, докато влезе в ежедневна употреба, но не и преди да продаде милиони симпатични черги в процеса на налагането си\", пише иронично изданието за новия тренд в търсенето на щастието.  Ако все още не сте чували за  може би сте го виждали без да го осъзнавате. Според обяснението на значението на думата, което дават от \"Гардиън\" това е да правиш нещо с любов, грижа и желание - но освен това е фестивал в Сейнт Албанс, името на няколко салона за красота във Великобритания, половин дузина гръцки ресторанти пак там, датска марка за лайфстайл и продукти за лицето, а вече и модна линия за дрехи от \"Амазон\". Идеята, обяснява Хари Гросби, старши дизайнер на облекло във Fashion Private Brands на \"Амазон\" е за колекция от 90 парчета, която е така създадена, че дрехите да са много прости. Когато се облечеш с дрехите на спестяваш около 16 минути, времето, което е нужно средно на една жена да се облече всяка сутрин. Това е време, което може да се използва за нещо друго - като например да си направиш  закуска и т. н. Знаете ли какво е hygge? Д-р Мирто Хадзимичали, преподавателка в Кеймбридж, не е убедена в това: \"Чудя се дали са избрали турска дума, защото тя има малко по-различно значение\". Според нея на турски думата означава \"грижа и дори хоби\". В гръцкия, в който е навлязла от турския език, е по-трудна за превод. Там тя вече означава горе-долу \"да изпитваш удоволствие от работата си, да правиш нещата с радост, с внимание към детайлите\". В българския език   има още допълнителни нюанси. Все пак  поне е лесна за произнасяне, заключават от \"Гардиън\".", "date": "2018.05.29", "title": "Мераки: дали новото hygge ще ви направи по-щастливи"}
{"url": "http://clubz.bg/68446-levski_lukojl_e_shampion_po_basketbol", "text": "\"Левски Лукойл\" е шампион на България по баскетбол прри мъжете. \"Сините\" спечелиха финалната серия срещу \"Балкан\" (Ботевград) с 3:1 победи. Днес тимът на Константин Папазов-Тити измъкна 86:85 в четвъртия мач в Ботевград. Краят бе изключително драматичен - в последните секунди двама играчи на домакините пропуснаха под коша на \"Левски Лукойл\", така титлата отива в София. Грозни сцени: финалът \"Левски-Лукойл\" - \"Балкан\" прекратен заради агитка Серията започна с успех за \"Балкан\" в зала \"Универсиада\", но отборът на Тити Папазов направи обрат с три поредни победи. Двубой №2 в столицата бе помрачен заради хулиганските прояви на част от публиката на \"Левски Лукойл\" - срещата бе прекъсната и доиграна на следващия ден. \"Балкан\" сезира Международната баскетболна федерация за расизъм След това спорът се пренесе в Ботевград. В неделя Тити и компания надделяха убедително, а днес имаха и спортен шанс. Последният мач бе най-качественият. Водачеството в резултата се сменяваше постоянно. Имаше грешки от голямото напрежение, но и хубави изпълнения. За най-полезен играч във финалите беше избран националът Божидар Аврамов от \"Левски Лукойл\", който днес реализира 18 точки и отново, както в неделя, има основна заслуга за триумфа. Задава се хегемония на \"Левски Лукойл\" в българския баскетбол. Така, както години наред доминираше \"Лукойл Академик\". Петролната компания стана основен спонсор на \"сините\" през зимата. Не всички запалянковци на \"Левски Лукойл\" припознават този отбор като \"Левски\", независимо че и днес тимът се радваше на солидна подкрепа. Причината за това не е в \"Лукойл\", а във факта, че Тити Папазов изостави автентичния клуб и създаде нов - \"Левски 2014\". \"Другият\" \"син\" тим е още жив.  Отборът беше награден с шампионската купа и златните медали в залата в Ботевград и я отпразнува с агитката си. \"Балкан\" сезира Международната баскетболна федерация за расизъм", "date": "2018.05.29", "title": "\"Левски Лукойл\" е шампион по баскетбол"}
{"url": "http://clubz.bg/68434-gavra_s_vapcarov_v_chalgata_bez_video", "text": "Чалгата посегна към класиката в българската поезия. „Прощално“ на Никола Вапцаров – едно от най-красивите любовни послания – бе употребено във вулгарния контекст на песента „Табу“. Това е едно от предсмъртните стихотворения на поета, написани през юли 1942 г. в килия на Дирекция на столичната полиция. Посветено е на съпругата му Бойка. Вапцаров е бил задържан като участник в подривна група срещу немските войски в България, поетът и останалите организирали снабдяването на съпротивата с оръжие, документи и квартири. Часове след написването на „Прощално“ Вапцаров е бил екзекутиран. Двадесет години след разстрела му Бойка разказва пред радио „София“ как пазела стихотворенията на мъжа си в скривалище под въглищата в мазето. Криела ги завити в платно, поставени в порцеланово гърне, а него – в тенекия със сирене. Трагичното съдържание и историята на „Прощално“ са заличени в „Табу“ с ориенталски ритъм, а видеото е със сюжет, подходящ за телевизионните канали след полунощ със забавления за възрастни. Нито това, нито останалите стихотворения на Вапцаров днес са табу както за чалгата, така и за всеки друг, който пожелае да ги използва в музикално или друго произведение. Авторските права върху творбите на поета изтекоха преди 7 години, когато се навършиха 70 години от смъртта му. Попфолкът може да звучи и с лириката на Ботев, и на Яворов, и на Смирненски. Не е незаконно, въпросът е защо.", "date": "2018.05.29", "title": "Гавра с Вапцаров в чалгата (без ВИДЕО)"}
{"url": "http://clubz.bg/68435-pacientite_s_belodrobni_zabolqvaniq_na_protest", "text": "Десетки пациенти с тежки белодробни заболявания излязоха на протест в София днес, съобщи БНТ.  В България трансплантации на бял дроб не се осъществяват, поради което страната ни е имала доскоро договор с една-единствена клиника в Австрия - \"Евротрансплант\". Той обаче е изтекъл и клиниката не приема български пациенти вече повече от година. Според пациентите заради подобни откази вече трима българи са починали. Протестиращите, които бяха първо пред столичната църква \"Св. Неделя\", искат обяснение от институциите защо се е стигнало до тази ситуация. 16 българи чакат за белодробна трансплантация, а поддържането на здравето им през това време е скъпо и мъчително. Ако не се предприемат спешни мерки, те няма да дочакат своя нов бял дроб, обясни пред \"Дарик\" организаторът на недоволството и председател на „Асоциация пулмонална хипертония“ Тодор Мангъров. \n\t  \n\t„Трансплантация на бял дроб в България не може да бъде извършена поради ред причини. Все още български клиники тази манипулация не могат да я правят. За да се направи трансплантация на бял дроб на български пациент е необходимо българският пациент да отиде и да бъде обгрижен, само че в клиника в Европа“, посочи той. \n\t  \n\t„За да могат тези трансплантации да се осъществят, конкретно за клиниката във Виена, българският пациент трябваше да бъде вкаран в листата за чакащи, която е към фондация „Евротрансплант“, което е обединение от седем държави, които се намират в Централна Европа, и по този начин, ако евентуално се появи подходящ донор, българският пациент получава своя нов бял дроб, от който има необходимост. Това обаче прекъсна преди година и половина“, каза още Мангъров. . Единственият шанс за тях е да емигрират“, допълни той. Да дадем нов бял дроб на Елисавета Директорката на Изпълнителната агенция по трансплантации д-р Марияна Симеонова обясни: Защо обаче договорът е оставен да изтече и не е бил подновен навреме, не е ясно. ", "date": "2018.05.29", "title": "Пациентите с белодробни заболявания на протест"}
{"url": "http://clubz.bg/68427-krim_gotvi_lechenie_bez_vizi_za_chujdencite", "text": "Властите в Крим предлагат да се въведе безвизов режим за чужденци, пожелали да се лекуват в Русия, най-вече по санаториуми и курорти. Идеята бе огласена от Сергей Стрелбицки от администрацията на регионалния премиер Сергей Аксьонов. Принадлежащият на Украйна полуостров бе анексиран от Русия през 2014 г. Руснаците предпочитат на море в Турция пред Крим Според Стрелбицки идеята е чуждестранните пациенти да прекарват в Русия 30 дни без документи за влизане, а после при нужда да получават т. нар. медицински визи по опростена процедура. Това щяло да подкрепи отрасъла и да спомогне \"да прекършим санкционния режим“. Според изданието руските министерства на здравеопазването и на външните работи вече разработват специален визов режим за чужденци, пристигащи за лечение в Русия. Туроператорите засега оценяват като скромен броя на чуждите клиенти на санаториумите. Експерти обаче смятат медицинския туризъм в Русия за перспективен отрасъл като цяло и припомнят, че страната разполага с клиники, съпоставими с европейските.", "date": "2018.05.29", "title": "Крим готви лечение без визи за чужденците"}
{"url": "http://clubz.bg/68417-edin_sydiq_gleda_65_dela_mesechno_drug_124", "text": "39% ръст са отбелязали новопостъпилите дела в натоварения Софийски апелативен съд за последната година. САС гледа повече от половината от всичките апелативни дела в страната, а гражданските и търговските съдии работят при натовареност 15,49 дела месечно, като има техни колеги с по 6-8 дела. За сравнение в Апелативния спецсъд един магистрат гледа 3 броя дела месечно, а във Военно-апелативния - 1,24 бр. Това стана ясно днес на годишния доклад на Комисия \"Съдебна карта и натовареност\" на съдийската колегия, изнесен от Даниела Марчева. Председателят на ВКС Лозан Панов нарече изнесеното от доклада \"крещяща несправедливост спрямо останалите колеги\" и напомни, че от ВСС се очакват, ако трябва и непопулярни мерки, но те обаче се бавят от години. Освен това той доуточни, че дори от споменатата натовареност на военните съдии - (някъде над едно дело месечно), всъщност реално  Другото са административни провинения на военнослужещи. В апелативния спецсъд са 1,5 пъти по-малко натоварени от колегите си в другите апелации, а във Вонно-апелативния съд - 4 пъти. Постъпленията на дела във военните съдилища са намалели с 25% през 2017 г. в сравнение с 2016 и с 30% спрямо 2015 г. Много малък е процентът на казусите от общ характер – едва 20%. 80% са частни наказателни дела. По брой постъпления военните съдии са 3 пъти по-малко натоварени от техните колеги от същото ниво - окръжните съдилища. При наличната свръхнатоварност от всички 79 896 дела в окръжните съдилища през 2017 г. в срок до 3 месеца са решени 79%, което от ВСС отчетоха като  След СГС най-натоварените окръжни съдилища са ОС- Пловдив, Варна и Спецсъдът. В Софийски градски съд обаче въпреки работещите над 160 магистрати на щат натовареността в някои отделения е над 2,5 пъти повече от средната за страната. Гражданските и търговските съдии гледат по 22,5 броя дела месечно при 8,64 за останалите им колеги от същото ниво. При наказателните съдии разликата е \"само\" 2 пъти - 14,64 бр. месечно, докато останалите от това ниво в страната гледат средно над 8 дела месечно. При Специализирания наказателен съд има нещо друго любопитно: Само 5% от гледаните в \"любимия\" на Цацаров и мнозинството от ГЕРБ съд са   Останалите 95% са за частен наказателен характер, т.е. - мерки за неотклонение, произнасяния по СРС, отстранявания от длъжност. При така оформената \"статистика\" излиза, че натовареността на СпНС се е увеличила с цели 47% през м.г. заради промяната на подсъдността, която \"иззе\" високата корупция от СГС и я прати там. Реално средната натовареност на магистрат е 1,44 месечно за 549 959 броя граждански дела е гледала най-ниската инстанция - районните съдилища през 2017 г. Междувременно през годината са постъпили нови 475 134. 72% от тях са граждански, а тенденцията се запазва постъпленията да растат с по 11-12 на сто всяка година. Наказателните пък дори са намалели с 6 % спрямо 2016 г.  Въпреки огромния брой дела, и тук съдиите са за похвала със сроковете, защото 85% са свършените в 3-месечен срок с постановн краен акт, по-точно - 401 329 дела. Даниела Марчева изтъкна най-големите проблеми - лоши битови условия, недостиг на зали, проблеми с призоваването, промени в съдебните състави, недостиг на експерти и съдебни служители, неизготвяне на експертизи в срок. От всичките граждански дела цели 57% са заповедни производства и 33% от тях, т.е. - 122 713 са разгледани в СРС. Натовареността по щат ! Тя се увеличава непрекъснато в последните години, като през 2016 г. е била 59,34. Административните съдилища също са получили с 14% повече дела спрямо 2016 г., като скачат първоинстанционните – жалбите срещу подзаконови административни актове. Адмирации излиза, че заслужават и административните съдии, които са приключили 79% - колкото и предишните години - в разумния срок, а след инстанционен контрол се запазва тенденцията: 68% от решенията са потвърдени, което е показател за качеството на правораздаването. ВСС ще предложи мерки и 3 различни концепции, които ще бъдат обсъдени на срещи със съдиите из цялата страна, стана ясно от думите на Даниела Марчева, която е председател на комисията по съдебна карта. Първо съветът ще предложи на Народното събрание да се изменят парвилата за местната подсъдност, защото в СГС от гигантския общ брой дела, огромен процент са за застрахователни обезщетения. От 1437 броя 702 - или 49% са т. нар. , касаещи застрахователни събития. И то от цялата страна! В САС от въззивните граждански 2167 дела, 670 са именно такива. Другата седмица в НС ще бъде изслушани предложенията на съдийската колегия за изменения на ГПК. Мисли се да се въведе и система за централизирано разпределение на заповедните дела. Сега 30% от тях са били разгледани в СРС. Председателят на ВАС Георги Чолаков изрази насежда, че предстои промяна и на АПК, където ще се даде възможност определен вид първоинстанционни дела да бъдат разпръснати до всички административни съдилища. Умува се за увеличение на щатната численост на най-натоварените съдилища и дори за чисто нова съдебна сграда Все пак във ВСС днес бе отчетено, че според  За финал, освен другите мерки Лозан Панов предложи да се организират срещи с излъчени от съдиите техни представители, които да разкажат на ВСС проблемите от първо лице.", "date": "2018.05.29", "title": "Един съдия гледа 65 дела месечно, друг - 1,24"}
{"url": "http://clubz.bg/68424-prirodata_ne_tyrpi_vakuum_fashizmyt_go_privetstva_s_radost_otkys", "text": "Обществото ни би отхвърлило всеки опит за възраждане на фашизма, нали? Във \"Фашизъм: Предупреждение\" първата жена - държавен секретар на САЩ, Мадлин Олбрайт, поставя под съмнение това предположение, основавайки се на личните си преживявания като дете в разкъсваната от война Европа и внушителния си професионален опит като дипломат. Тя съставя фактологични портрети на съвременни лидери като Тръмп, Путин, Ким Чен Ун, Ердоган, които пренебрегват демократичните институции и спекулират със страховете на собствения си народ – тактики, присъщи още на фашистите през 20-те и 30-те години на миналия век.  Фашизмът днес представлява много по-сериозна заплаха за международния мир от когато и да било след края на Втората световна война. Стремежът към демокрация, завладял света след падането на Берлинската стена, е утихнал. В много държави икономическите, технологичните и културните фактори отслабват политическия център и водят до възхода на крайнодесни и крайнолеви формации.  \"Фашизъм: Предупреждение\" е книга, актуална за всички времена. Написана с мъдрост и тревога от човек, който не само е изучавал историята, но е участвал в създаването й, тя ни призовава да научим уроците си и да осмислим поуките, за да не повторим трагичните грешки от миналото.  Mадлин Олбрайт е шейсет и четвъртият държавен секретар на САЩ в периода 1997–2001 г. Бележитата ѝ кариера включва и постове в Капитолия, в Съвета за национална сигурност и като постоянен представител на САЩ към ООН. Тя живее в Джорджтаун, окръг Колумбия, и Вирджиния. \"Фашизъм: Предупреждение\" излиза на български на 31 май 2018 г. благодарение на  . Публикуваме и кратък откъс от книгата:   Мнозина в Съединените щати са склонни да превъзнасят годините след края на Втората световна война. Те си представят период на небесносиня невинност, когато всички са единодушни, че Америка е велика и всяко семейство има надежден човек, който го изхранва, най-модерните уреди, деца, които са над средното ниво, и гледа на живота през розови очила. Всъщност Студената война беше период на непрестанна тревога, когато към незабравената сянка на фашизма се присъедини друг облак. В тийнейджърските ми години поради ядрени опити в зъбите на бебетата беше открит радиоактивният елемент стронций 90 в количество петдесет пъти над нормата. Във всяко градче имаше служител от гражданската отбрана, който убеждаваше хората да си построят бомбоубежища в задния двор и да се запасят с консервирани храни, игри „Монопол“ и цигари. На децата в големите градове раздаваха метални плочки, гравирани с имената им, за да ги разпознаят, ако се случи най-лошото. Когато пораснах, тръгнах по стъпките на баща си и станах университетски преподавател. Една от специалностите ми беше Източна Европа, където държавите бяха изоставени като сателити, обикалящи около тоталитарно слънце, и масово се смяташе, че там никога не се случва нищо интересно и никога няма да се промени нищо важно. Мечтата на Маркс за работнически рай се изроди в оруелски кошмар, конформизмът стана най-ценната стока, доносници слухтяха на всеки ъгъл, цели държави живееха зад бодлива тел и правителства настояваха, че долу е горе и че черното е бяло. И после дойде промяната, при това с изумителна бързина. През юни 1989 десетгодишните искания на пристанищните работници и вдъхновението на един папа, роден във Вадовице, донесоха демократично управление на Полша. През октомври същата година Унгария стана демократична република, а в началото на ноември беше съборена Берлинската стена. В онези вълшебни дни телевизиите всяка сутрин предаваха новини за събития, които толкова отдавна изглеждаха невъзможни. Все още си представям решителните моменти на Нежната революция в моята родина Чехословакия, наричана така, защото победи без широко разпространеното разбиване на глави и изстрели на оръжия. Беше един мразовит следобед в края на ноември. На историческия Вацлавски площад в Прага тълпа от триста хиляди души радостно дрънчеше с ключове, за да имитира камбанен звън, който възвестява края на комунистическия режим. На балкон над насъбралото се множество стоеше Вацлав Хавел, доблестният драматург, който шест месеца по-рано беше политически затворник, а пет седмици по-късно положи клетва като президент на свободна Чехословакия. В онзи момент аз бях една от многото, които мислеха, че демокрацията е издържала с отличие най-трудния си изпит. Някога могъщият СССР, отслабен от икономическа немощ, се строши като изпусната ваза върху каменен под, освобождавайки Украйна, Кавказ, Прибалтийските републики и Централна Азия. Надпреварата в ядреното въоръжаване утихна, без да ни взриви на парчета. В Далечния изток Южна Корея, Филипините и Индонезия отхвърлиха дългогодишни диктатори. На запад латиноамериканските военни управници дадоха път на свободно избрани президенти. В Африка освобождаването на Нелсън Мандела – още един затворник, станал президент – роди надежди за възраждане в региона. В целия свят държавите, които се окичиха с етикета „демократични“, се увеличиха от трийсет и пет на повече от сто. През януари 1991 г. Джордж Хърбърт Уокър Буш заяви пред Конгреса, че „краят на Студената война е победа за цялото човечество ... и водачеството на Америка спомогна за осъществяването му“. От другата страна на океана Хавел добави: „Европа се опитва да създаде исторически нов ред чрез процеса на обединение ... Европа, в която повече никой с власт няма да потиска друг с по-малко власт, и където вече няма да е възможно спорове да се решават със сила“.  Днес, повече от четвърт век по-късно, трябва да се запитаме какво се случва с тази вдъхновяваща визия и защо сякаш някак избледнява, вместо да се изяснява? Защо според американската неправителствена организация „Фрийдъм Хаус“ сега демокрацията е „под атака и в отстъпление“? Защо толкова много хора на власт искат да подкопаят общественото доверие в изборите, съдебната система, медиите и – по фундаменталния въпрос за бъдещето на Земята – науката? Защо се допусна такова опасно разделение между богати и бедни, град и село, образовани и необразовани? Защо Съединените щати – поне временно – се отказаха от водачеството си в световните дела? И защо, вече във второто десетилетие на ХХI век, отново говорим за фашизъм? * * * Откровено казано, едната от причините е Доналд Тръмп. Ако мислим за фашизма като рана от миналото, която почти е заздравяла, то вкарването на Тръмп в Белия дом беше като разкъсване на превръзката и разчовъркване на коричката. За политическата класа във Вашингтон – републиканци, демократи и независими – избирането на Тръмп за главнокомандващ е толкова стряскащо, че би накарало някой комик от стар ням филм да хване шапката си с две ръце, да я нахлузи над ушите си, да подскочи във въздуха и да падне по гръб. Съединените щати са имали слаби президенти и преди. Всъщност не сме имали други, но никога не сме имали президент – поне в съвременната епоха – чиито изказвания и действия да са в такъв разрез с демократичните идеали. Още в ранните етапи на предизборната си кампания и веднага щом влезе в Овалния кабинет, Доналд Тръмп говореше възмутително за институциите и принципите, които съставляват основата на отвореното правителство. Той систематично принизява политическия диалог в Съединените щати, показва удивително пренебрежение към фактите, клевети предшествениците си, заплашва да „заключи“ политическите си опоненти, напада членове на собствената си администрация, нарича водещи журналисти „врага на американския народ“, разпространява лъжи за почтеността на американския изборен процес, без да мисли, пропагандира националистически и търговски политики, клевети имигрантите и страните, от които те идват, и подхранва параноично тесногръдие и фанатизъм срещу една от най-широко разпространените религии в света.  Задачата да си международен водач е постоянна и никога не приключва. . Настоящият проблем е дали Америка може да продължи да демонстрира този вид водачество с президент, който, изглежда, не придава толкова голяма тежест на международното сътрудничество и демократичните ценности. Отговорът има значение, защото въпреки че природата не търпи вакуум, фашизмът го приветства с радост.", "date": "2018.05.29", "title": "\"Природата не търпи вакуум, фашизмът го приветства с радост\" (ОТКЪС)"}
{"url": "http://clubz.bg/68426-belgijskata_prokuratura_nareche_teroristichen_akt_ubijstvata_v_liej_video", "text": "Белгийската прокуратура разследва убийството на двама полицаи и на случаен минувач в град Лиеж като терористичен акт, предаде Reuters. Според прокурор нападателят е атакувал отзад двамата полицейски служители с нож, взел е пистолета на един от тях и ги е застрелял. Убил е и млад мъж, стоящ в наблизо паркирана кола и е избягал в училище, където е бил ликвидиран при последвалата стрелба, при която още няколко полицейски служители са били ранени. Тази сутрин BBC съобщи, че мъж е убил двама полицаи в източния белгийски град Лиеж. Нападателят бил неутрализиран след стрелбата и ситуацията вече е под контрол, съобщи полицията. Белгийският в. съобщава за убит минувач, но властите все ще не са потвърдили тази информация. Според непотвърдени сведения заподозреният взел жена за заложник. Все още не е ясно дали тя е пострадала. Не се знае и какво е състоянието на стрелеца. Според свидител на стрелбата, цитиран от \"Соар\", мъжът е взел оръжието на един от полицаите по време на рутинна проверка близо до кафене в центъра на града. След това е открил огън. Видеоклипове и снимки в социалните мрежи показват как пешеходци в района на централния булевард \"Д'Авроа\" бягат от мястото на инцидента. Районът е отцепен. Засега не е ясно и какви са мотивите за смъртоносната атака. Властите не са съобщили дали става дума за терористичен акт. Според телевизия RTBF се работи и по тази версия. Свидетели съобщават пред местни медии, че нападателят е крещял \"Аллах Акбар\" (от арабски - Бог е велик).", "date": "2018.05.29", "title": "Белгийската прокуратура нарече \"терористичен акт\" убийствата в Лиеж (ВИДЕО)"}
{"url": "http://clubz.bg/68415-emisari_spasqvat_sreshtata_kim_trymp", "text": "Северна Корея прати свои висши представители в САЩ и Сингапур, предаде Ройтерс. Това е поредният знак, че срещата между Доналд Тръмп и Ким Чен ун все пак може би ще се състои. Ким Йон Чхол – зам-шефът на ЦК на Корейската трудова партия (КТП), трябва да отлети за САЩ от Пекин, където разговаря с китайски представители. Това съобщи южнокорейската агенция Йонхап, като цитира анонимени източник. Ким твърдо решен да се срещне с Тръмп Ким Чхан Сон, който де факто е шеф на кабинета на Ким Чен Ун, пък отлетя за Сингапур през Пекин още вчера, съобщи японската телевизия НХК. За Сингапур пътува и екип за подготовка, който да се срещне със севернокорейците, обявиха от Белия дом. Представители на САЩ, сред които оперативният зам.-шеф на администрацията Джо Хейгин, заминаха вчера за Сингапур от американската военновъздушна база „Йокота“ в Япония, допълва НХК. Съобщенията са знак, че подготовката за срещата, първоначално насрочена за 12 юни, е в ход. Миналата седмица Тръмп я отмени, но след ден заяви, че е премислил. Представители на Пхенян и Вашингтон обсъждат подробностите. Попитан от журналисти на летището в Пекин дали отива в Сингапур за преговори с американците, Ким Чхан Сон отговори, че \"отива там да си играе\". Това става ясно от кадри на НХК. Няма да има среща между Тръмп и Ким Ново 20. Пак ще има среща Тръмп-Ким Според Йонхап на аерогарата в китайската столица е бил забелязан и Чхое Кан Ир – представител на севернокорейското външно министерство, отговарящ за Северна Америка. Медията не съобщава дали той ще придружава Ким Йон Чхол. Ако посещението бъде потвърдено, Ким Йон Чхол ще бъде най-висшият чиновник от КНДР, който ще се срещне с американски представители след срещата на маршал Джо Мьон Рок с президента Бил Клинтън в Белия дом през 2000 г. Ким Йон Чхол, който е бивш шеф на военното разузнаване, е основна фигура в настоящото размразяване в отношенията между двете Кореи, както и на КНДР със САЩ. Той бе заедно с Ким Чен Ун на двете му срещи с южнокорейския президент Мун Дже Ин през април и май и прие американския държавен секретар Майк Помпео при посещението му в Пхенян по-рано този месец. САЩ и Южна Корея вкараха Ким Йон Чхол в черен списък заради подкрепата му на ядрената и ракетната програми на Северна Корея през 2010 и 2016 г. Заради наложените му санкции той няма право да посещава по нормалния начин Съединените щати. Всяка негова визита там означава, че е получил визово облекчение. Когато бе висш шеф на разузнаването, Ким Йон Чхол бе обвинен от Сеул в подготовката на смъртоносни атаки среу южнокорейски боен кораб и остров през 2010 г. Американските служби пък го свързаха с кибератаката срещу филмовата компания \"Сони пикчърс\" през 2014 г. Пхенян отрича всички тези обвинения. Няма да има среща между Тръмп и Ким Ново 20. Пак ще има среща Тръмп-Ким", "date": "2018.05.29", "title": "Емисари спасяват срещата Ким-Тръмп"}
{"url": "http://clubz.bg/68410-nie_shte_syrbame_poparata_sled_lyjite_na_audi_porshe_bmv_i_sie", "text": "От 31 май Хамбург въвежда частична забрана за движение на по-старите дизелови автомобили и камиони, които не отговарят на стандарта Евро-6. Те вече няма да могат да се движат в определени участъци от две основни пътни артерии в квартала Алтона-Север. Не е изключено и други градове да последват примера на Хамбург. Германският административен съд преди това обяви, че забраните за движение на по-старите дизелови автомобили са правомерни. С това стана ясно и друго: че законовите изисквания за чистота на въздуха се ползват с приоритет пред правата на автомобилистите. Това мнение споделя и Еврокомисията (ЕК). Тя заведе дела в Европейския съд срещу шест страни-членки, сред които и Германия, заради прекалено замърсения въздух в много градове. ЕК се позова на европейските горни граници за замърсяване на въздуха с азотни оксиди, които са обвързващи за всички страни-членки на ЕС от 2010 година насам. Германия все още не изпълнява тези изисквания. Съдържанието на азотни оксиди във въздуха на 70 германски града все още е над допустимите норми. Все още електромобилите са екзотична рядкост по германските пътища. Те не са достатъчно привлекателни за купувачите. В Германия няма достатъчно колонки за зареждане на електромобили, а токът е толкова скъп, че не си заслужава човек да си купи подобно превозно средство. Федералното правителство дълго се задоволяваше с това да отправя безплодни апели, вместо да насърчи финансово пробива на електромобилите. Твърде късно бяха въведени бонуси и данъчни облекчения, които обаче не могат да компенсират недостатъците на подобна покупка. Никой така и не се осмели да въведе мерки за ограничаването на лавинообразно нарастващия автомобилен транспорт в Германия. Пък и защо да го прави? Не беше ли автомобилната индустрия тази, която обеща, че свободната мобилност на гражданите няма да е в ущърб на климата и чистотата на въздуха в градовете? В продължение на дълги години политиците сляпо се доверяваха на обещанията на автомобилните босове. Дизеловите автомобили се смятаха за едва ли не „екологично чисти“, защото изразходват по-малко гориво и не изхвърлят в атмосферата толкова много въглероден двуокис като бензиновите. Автомобилната индустрия обеща освен това и \"чисти двигатели\", които отделят по-малко азотни оксиди. Това обаче се оказа чиста лъжа. Защото дизеловите автомобили изпълняваха предписаните норми само в лабораторни условия, но не и по шосетата. Междувременно почти всички германски автомобилопроизводители са засегнати от огромния скандал, наречен „дизелгейт“. През март БМВ изтегли дизеловите си модели от пета и седма серия. В началото на май го последва и АУДИ. След това концернът Порше трябваше да признае, че е вградил нелегален софтуер, който да манипулира нивото на отработените вредни газове. Сега и концернът Даймлер е принуден да отговаря на обвиненията, които му бяха отправени от Федералната служба за автомобилен транспорт /КВА/. \"Просто невероятно е колко много доверие проигра германската автомобилна индустрия във връзка с дизеловия скандал\", заяви наскоро канцлерката Меркел пред Бундестага. Навярно и тя е вече доста по-скептично настроена към автомобилните концерни. Техните босове обаче е сега няма защо да се опасяват от някакви политически последствия. Не и при Меркел. Ангела Меркел реагира като родител, чиито деца са се провинили неволно. Тя ги мъмри, но не спира да ги обича и защитава. Автомобилната индустрия дава хляб на 800 000 души в Германия и осигурява близо една пета от целия германски износ. Градовете и окръзите, в които се произвеждат автомобили, са сред най-заможните в страната. Политиката желае това да си остане така. Губещи в цялата история се оказват гражданите, които дишат замърсен въздух, както и потребителите, които са си купили дизелови автомобили, без да знаят, че вече няма да могат да ги карат навсякъде. И данъкоплатците ще се окажат опарени, ако искът на ЕК бъде одобрен и Германия бъде принудена да плаща глоби. Ангела Меркел явно е против преоборудването на старите дизелови автомобили, така че те да отговарят на европейските норми. Близките отношения между германските канцлери и автомобилната индустрия не са нещо ново. Още Герхард Шрьодер, който беше в надзорния съвет на Фолксваген преди да стане канцлер през 1998 година, беше наричан \"Автомобилния канцлер\". И Ангела Меркел заслужава тази титла. Тя винаги е била против забраната за движение на дизеловите автомобили. Ако въпреки това някои градове въведат такава забрана, това ще бъде против нейната воля. С други думи тя ще откаже да поеме политическата отговорност за подобна мярка – а това е плесница в лицето за милиони германски граждани. Близо 60% от всички продадени автомобили с марка Ауди, Фолксваген, Мерцедес или БМВ в периода между 2011 и 2015 година, са били с дизелов двигател. Днес дизеловите автомобили създават три четвърти от всички емисии на азотен окис в Германия. За разлика от ХДС и ХСС, германските социалдемократи настояват автомобилопроизводителите да бъдат задължени да преоборудват дизеловите двигатели. Има експертизи, които доказват, че това е възможно и икономически разумно, твърди социалдемократката Свеня Шулце, която е министърка на околната среда. Обвинението от Брюксел за мръсния въздух показва, че ЕК не е доволна от досега предприетите мерки. Според социалдемократите, трябва да бъде постигнат по-бърз напредък. Канцлерката, министърът на транспорта, който е от ХСС, а и автомобилната индустрия продължават да протакат.", "date": "2018.05.29", "title": "Ние ще сърбаме попарата след лъжите на Ауди, Порше, БМВ и сие"}
{"url": "http://clubz.bg/68421-nad_polovin_milion_bylgari_rabotqt_v_strani_ot_es", "text": "Повече от половин милион българи на възраст 20-64 г. живеят и се трудят в други страни-членки на ЕС, показват данни от анализ на Евростат за трудоспособните европейци в тази възрастова категория, които през 2017 г. са живели в страна на ЕС, различна от тяхната родина. Според анализа около 4 процента от гражданите на ЕС, са пребивавали през миналата година в страна, различна от тяхното гражданство, като в Словения 8 от всеки 10 словенци е бил на трудов договор в друга страна от ЕС. Драматичното изтичане на мозъци от България спира реформирането на системата Свободното движение на работници е основен принцип на Договора за функционирането на Европейския съюз. Гражданите на ЕС имат право да търсят работа в друга страна от ЕС, да работят там, да живеят там, като се ползват с равно третиране на гражданите по отношение на достъпа до заетост, условията на труд и всички други социални предимства и данъчни задължения. Терминал 2 е изход за още 200 000 души Според данни на НСИ през миналата година населението у нас на възраст 20-64 г. е наброявало около 4.5 милиона души. Анализът на Евростат отчита, че около 12 процента са били българите в тази възрастова група, които са пребивавали през 2017 г. в друга страна-членка на ЕС, което означава, че близо 550 хиляди българи са живели и работили извън пределите на родината си през миналата година. Този брой се е увеличил повече от два пъти за последните 10 години, тъй като през 2007 г. извън страната са били около 5 процента от трудоспособните българи (около 220 000), докато през 2017 г. процентът е нараснал до 12%, или повече от 550 хиляди българи, живеещи и работещи извън пределите на страната ни. Според анализа на Евростат около 30 на сто от българите, живеещи извън пределите на страната ни през м.г. са били с висше образование или почти всеки трети наш сънародник, пребиваващ в друга страна на ЕС, е бил висшист. Освен това около 70 процента от българите, живеещи в друга страна на ЕС, са били трудово заети, или всеки 7 от 10 пребиваващи в чужбина наши сънародници, е работел в някоя друга страна на ЕС. Заради \"Брекзит\" все по-вече британци стават германски граждани Близо 4 процента от населението на ЕС, което е 510 млн. души през 2017 г., или около 20 милиона, са пребивавали в страна, различна от тяхната родина, показва анализът на Евростат. Най-висок дял от граждани на една страна, пребивавали в друга страна на ЕС, е регистриран при румънците - близо 20 на сто от гражданите на северната ни съседка на възраст 20-64 г. са живели и са се трудили в различна страна от Румъния. Следващите страни с висок процент трудоспособни граждани, пребиваващи в друга страна на ЕС, са били: Литва, Хърватия и Португалия - по 14 процента, Латвия - 13 процента, България - 12 процента и др. Източноевропейски страни към емигрантите си: Елате си обратно! Най-нисък дял на трудова мобилност е регистриран сред гражданите на Германия и Великобритания - по около 1 процента, както и в Швеция и Франция - и двете по 1,3 на сто. Въпреки ниския дял на мобилност, французите имат най-висок дял на висшисти, работещи в страна, различна от Франция - близо 63 на сто са били висшисти. Терминал 2 е изход за още 200 000 души Заради \"Брекзит\" все по-вече британци стават германски граждани Източноевропейски страни към емигрантите си: Елате си обратно!", "date": "2018.05.29", "title": "Над половин милион българи работят в страни от ЕС"}
{"url": "http://clubz.bg/68412-policai_v_madrid_rabotqt_za_bylgarski_mafiot", "text": "Така е озаглавена статия на авторитетния испански всекидневник „Ел Мундо“. Повече от година Звеното за борба със специализираната и силова престъпност към Националната полиция разследва заподозрени в корупция общински пазители на реда, действащи в сговор с един от клановете в Мадрид, контролиращ живота в баровете. Най-малко двама агенти работят незаконно за групировка, свързана с българската мафия. И по-точно за Бейхан Ремзи Рафи, известен като Иво Българина. Този човек, който е български гражданин, е стар познайник на полицията. В миналото той е бил обвиняван в контрол на питейни заведения чрез мафиотски похвати и заради предполагаемо участие в други престъпни банди. Става дума за Клана на българите, разбит преди години за опит за контрол на нощния живот в Мадрид, както и случая \"Ребротрошачите\" с наказателни акции на едноименната банда, включващи незаконно задържане и осакатяване на хора. Гранични полицаи \"пропуснали\" бежанци срещу подкуп от 700 лв. Иво, започнал някога като портиер на дискотека, създал по-късно своя фирма на име Apolo Checking. Днес той притежава бара The Host в мадридския район Монклоа-Аравака. И именно там двамата разследвани полицаи работят през уикендите. Те получават пари, като в замяна вършат услуги, състоящи се предимно в спиране на рутинни инспекции на заведението. Така те спасяват Иво от конфликт с кметството в испанската столица. По време на разследването са събрани различни доказателства за тесните връзки между полицейските служители, Иво Българина и неговия адвокат Роберто Родригес Касас. Преди години юристът е бил арестуван да опит за създаване на банка в Панама с цел пране на пари. Свидетели разкрили, че освен че получавали пари от Иво Българина, общинските полицаи пътували за негова и на съучастниците му сметка. В замяна те осигурявали полицейска защита на групата и предотвратявали проверки в бара. Пазителите на реда дори работили от време на време като портиери – нещо, което законът изрично забранява поради несъвместимост със задълженията ми. Единият от разследваните полицаи, който е със звание сержант, спрял най-малко пет проверки. При всичките случаи той не позволил на проверяващите да влязат в заведението, като им показвал полицейската си карта. И ги убеждавал да подпишат документ, че всичко в заведението е наред. Така Иво Българина се разминавал със солени глоби. Той можел да бъде строго санкциониран, тъй като барът има капацитет за 300 души, но било съвсем нормално в петък и събота вечер там да се намират едновременно между 500 и 700 младежи. Което било твърде опасно. Иво Българина всъщност е етнически турчин – според едни източници от Айтоско, според други от Балчик. Той е бил арестуван неведнъж, но така и не е бил осъден. За него и Клана на българите се носят легенди в Мадрид. Те обаче винаги намират начин да се отърват от правосъдието. За тях работят най-добрите адвокати, за което получават и солидни суми, споделиха пред Клуб Z испански полицейски източници. Нерядко обаче на тази банда се приписват и деяния, които тя не е извършвала. Но с нея се свързва почти всяко престъпление, дело на българи не само в Мадрид, но и в други части на Испания. Преди две години някои испански издания писаха, че \"Ребротрошачите\" на Иво са по следите на българката Гошка, спечелила рекордните 68 милиона евро на тото. Вече две години обаче със сънародничката ни не се е случило нищо опасно. В момента Иво е разследван и по друго обвинение – за укриване на доходи на дискотеката. Става дума за сума в размер на 1 милион евро.", "date": "2018.05.29", "title": "Полицаи в Мадрид работят за български мафиот"}
{"url": "http://clubz.bg/68408-makron_za_skandala_s_erdogan_svobodata_na_pechata_nqma_cena", "text": "Френският президент Еманюел Макрон нарече напълно неприемливо изтеглянето от вестникарски будки на плакати на списание \"Поан\", на чиято корица турският президент Ердоган е представен като диктатор, защото тези плакати не се харесват на противниците на свободата, предаде Франс прес. Списание \"Поан\" вчера осъди кампанията на тормоз срещу последния му брой, заради чиято корица в южна Франция бяха отправени заплахи. В петък в предградие на Авиньон продавач на вестници бе принуден след заплахи от група турци да изтегли от фасадата на вестникарската будка плаката с корицата на списанието, на която има снимка на Ердоган със заглавие \"Диктаторът. Докъде ще стигне Ердоган\"? В събота плакатът бе върнат, но в неделя той бе покрит с плакати в подкрепа на Ердоган, посочва АФП.", "date": "2018.05.29", "title": "Макрон за скандала с Ердоган: Свободата на печата няма цена"}
{"url": "http://clubz.bg/68405-kak_se_jivee_v_zona_na_bojni_dejstviq_v_ukrajna", "text": "Имам силен акцент. Когато казвам здрасти, хората ме питат откъде съм. От Украйна, отговарям аз. От източната част, която не е контролирана от правителството. Т. нар. Донецка народна република (ДНР), откъдето тъкмо се завърнах след тримесечно посещение. Неизменно следващите въпроси са: Това показва, че медийното отразяване е неуспешно. Ние пишем за нещата подробно, когато те са нови и вълнуващи, и ги зарязваме, щом станат скучни. Над 50 000 руснаци се бият в Донбас срещу украинската армия Войната в Украйна стана скучна. И аз отговарям: Отскоро насилието започна да ескалира, но светът едва го забелязва. Това се случва от време на време, без да донесе някаква промяна. След това иде нов период на въздържание. Тъй като битките са толкова ритуални, предсказуеми и тихи, цивилният живот се завръща край фронтовата линия, където войната и мирът съжителстват странно и трудно. Видях училище, работещо само на 150 метра от фронта. Автобуси докарват там децата по тесен път през минни полета. Чух, че друго училище е било обстрелвано със снаряди по-рано през този месец. Прозорците били изпотрошени, докато вътре имало 370 деца. Четири дни по-късно били поставени стъкла и занятията били подновени. Войната си е война, но трябва да се ходи на училище. Видях хора на риболов и пикник близо до линията на фронта, които правят кратки прекъсвания, ако започне обстрел – ако \"стане шумно\", както казват те. 10 000 души – роби в ГУЛАГ в Донбас Един човек, с когото се запознах, живее в банята си, тъй като това е единствената част от къщата му, оцеляла от бомбардировките, които бяха най-интензивни в началото на войната – през 2014 и 2015 г. Друг човек възстановява къщата си на километър и половина от летището в Донецк, където и днес постоянно избухват сражения. Домът му е бил улучен пет пъти, но основите са наред и собственикът е оптимист. Когато разказвам тези случки, хората ме питат дали още имам семейство там. Да, семейството ми остана в Донецк. Как се живее там? Трудно е за обяснение. Но се опитвам: Но животът е тежък по други причини. Територията, която иска да се отцепи от Украйна, е с площта на щата Ню Йорк, с близо 4 милиона жители, изправени пред невъзможен избор. Държани за заложници от опортюнистични сепаратистки власти, те са същевременно третирани като хора извън закона от украинското правителство, като сепаратисти и нелоялни граждани, чието прегрешение е само в това, че са взети за заложници. Дори когато си напускат мястото, както направих аз, ги следват обвиненията в предателство и колаборационизъм. В резултат тези хора имат проблеми с получаването на пенсии, с пътуването до „континентална“ Украйна и обратно,с поучаването на паспорти, да работят или да гласуват. Затворени в квазидържава, превърната в гето, те се разкъсват между неясните и репресивни закони на двете страни. Войната в Източна Украйна е по-разрушителна, отколкото предполагате  Един от роднините ми има малък бизнес в Донецк и изпитва трудности. Украинското правителство наложи икономическа блокада на местния бизнес, който се отчита единствено пред Министерството на финансите на сепаратистката република. Шефът на това министерство е известен не с истинското си, а с бойното си име – Ташкент. На всеки два месеца баба ми трябва да пътува до контролираните от правителството територии, за да си вземе пенсията. Пътуването не е приятно. Прекарвате цял ден в чакане на влудяващо бавни опашки на редица контролни пунктове. Хората се тълпят на тесен път, пресичащ минно поле. Поради липса на санитарни възли те използват като тоалетни крайпътните храсти и понякога стават жертва на мини. Можете да избегнете това, ако пътувате с трафикант, който подкупва бюрократите на пунктовете, за да си спестите опашките. Но това струва цяла месечна пенсия. Изборът е ваш. Мой приятел имаше баба, която не си получаваше пенсията, тъй като бе твърде стара за изтощителното пътуване. Наскоро тя почина. Смъртният акт, издаден от сепаратистките власти, няма законова сила и няма механизъм за издаването на украински документ за хората, живеещи в неконтролираните от правителството територии. Когато приятелят ми потърси помощ от съда, съдията поиска доказателство – трима очевидци на смъртта на баба му или видеозапис от погребението. Това е сюрреалистичният живот в тази война. Доста скоро идва последният въпрос. Кого подкрепят местните хора – сепаратистите или правителството? Отговорът ми е разочароващ за всички: Изборът ни в реалния живот има малко общо с политиката. Хората избират да останат в зоната на бойните действия по редица причини – работа, имот, възраст, болест, сантиментална привързаност към дома. Липсата на подкрепа от държавата и поставяното навсякъде клеймо на човек, напуснал родното си място, също правят трудно преместването. Тези, които остават, се надяват, че нещо някак си ще се промени. Но надеждата постепенно преминава в отчаяние и фатализъм. Конфликтът е в политически застой, при който всеки изглежда по-доволен от статуквото, отколкото т някакво предложено решение. Всички с изключение на хората, които трябва да платят цената. Наскоро един деликатен събеседник, който се опитваше да води подобен разговор, ми сподели следното заключение: Единственото, което можех да му кажа, бе: 10 000 души – роби в ГУЛАГ в Донбас Войната в Източна Украйна е по-разрушителна, отколкото предполагате ", "date": "2018.05.29", "title": "Как се живее в зона на бойни действия в Украйна"}
{"url": "http://clubz.bg/68432-ako_v_uchilishte_se_prepodava_nostalgiq_po_komunizma_skoro_komunizmyt_shte_pochuka_na_vratata", "text": "Така бившият премиер Иван Костов започна речта си по време на конференцията \"Секторът на отбраната на Република България - мъчителен преход от посткомунистически към евроатлантически модел на развитие\". Форумът бе организиран от Атлантическия съвет, Съюза на офицерите от резерва \"Атлантик\" и Центъра за изследване на националната сигурност и отбрана - БАН. По думите на бившия премиер у нас преходът е мъчителен, защото не само този сектор, а и цялото българско общество, политическата прослойка и цели държавни институции не са направили своя окончателен избор между два съвсем различни свята - този на западната цивилизация, ЕС и НАТО и този на Москва.  По думите му от неясно отношение към отбраната страдат и други европейски страни, някои от които са с големи отбранителни способности. Костов сподели, че провалите на конкретните проекти за превъоръжаване на армията - за закупуване на нов самолет и за нови кораби - се дължат най-вече на липса на способност за планиране, на възлагане и управление на сложни проекти, изискващи голям финансов ресурс. По думите му Министерството на отбраната е нереформирано, а военните проекти не са просто поредният търг, който да достави определена стока. Иван Костов отбеляза, че на управлението му липсват и капацитет, и стратегия за разумна и управляваема среда на инвестиция в сектора и припомни, че в историята на България досега превъоръжаване се е правило на база дългогодишни разчети, държавна инвестиция и кредитиране. Друга причина за провалите в управлението на големи проекти е корупцията, смята още бившият министър-председател. Според него, ако има нещо особено важно, борбата с което да е задача и отговорност на Министерството на отбраната, това е битката с хибридната агресия. Защото,  За последното Костов си послужи с пример от историята - за падането на Константинопол, което се случва именно заради разколебаване на защитниците му.  Според Костов тези цели не се крият, но реакцията от страна на НАТО и ЕС е позакъсняла и е дошла в момент, в който вече са били нанесени щети. В подкрепа на тезата на Костов за хибридната агресия се изказа и бившият военен министър Бойко Ноев. Той заяви, че \"хибридната война е едно много добро средство, тя пести от самолета и танка\". По-късно по време на дискусията Костов даде и друг пример как се обработва обществено мнение, когато става въпрос за сблъсъка между Запад и Москва. И примерът бе с медийните реакции на резултатите от разследването за сваления в Донбас малайзийски пътнически самолет. Международното разследване установи, че това е станало с руска ракета, доставена на територията на Украйна от Русия.  Внесена от Русия ракета е свалила малайзийския самолет Той разказа как в международното изследване, зад което стоят именити международни прокурори и хора, заставащи с имената си, до момента е установена отговорността на Русия за случая и остава да бъдат разкрити само лицата, пряко замесени в атаката. ", "date": "2018.05.29", "title": "\"Ако в училище се преподава носталгия по комунизма, скоро комунизмът ще почука на вратата\""}
{"url": "http://clubz.bg/68409-nakyde_vyrvi_evropa", "text": "Производството на енергия в Европа спада постоянно, защото старите конвенционални източници на енергия са изчерпани, а много от новите енергийни технологии все още не се приемат. От 2003 до 2013 г. производството на първична енергия в ЕС намаля с 15 процента, но заради успешното пестене на енергия и бавния икономически растеж потреблението ѝ също се сви почти толкова – с 12 процента. Съществува несъответствие между видовете енергия, произвеждани в Европа, и тези, които тя консумира. От енергията, която ЕС произвежда, ядрената енергия възлиза на 29 процента, въглищата – на 20 процента, природният газ – на 17 процента, а биомасата и отпадъците – на 15 процента. Суровият петрол представлява само 9 процента от производството9, но 37 процента от потреблението на енергия в ЕС. Природният газ възлиза на 23 процента от потреблението, въглищата – на 17 процента, ядрената енергия – на 12 процента, хидроенергията – на 5 процента и възобновяемата енергия – на 7 процента. Енергийният микс се различава значително в отделните страни. Някои страни зависят в голяма степен от ядрената енергия, която генерира по-голямата част от електроенергията във Франция, почти половината в Белгия и Швеция, около една трета в България и Чехия, докато много други страни изобщо нямат ядрена енергия. За сравнение: Полша разчита предимно на въглища, от които се произвежда над половината от електроенергията ѝ, а електроенергията в Италия зависи 90 процента от природния газ. Дания е лидер в областта на възобновяемата енергия, като добива една пета от електроенергията си от вятъра. През последните десетилетия вносът на петрол в Европа функционира гладко, докато вносът на природен газ е проблемен, защото до голяма степен се доставя само от четири страни (Русия, Норвегия, Алжир и Катар) и предимно чрез тръбопроводи. Руският „Газпром“ доставя 39 процента от вноса на природен газ в ЕС за 2013 г., докато норвежкият „Статойл“ остава втори – 30 процента. Втечненият природен газ (LNG) осигурява стабилен дял от около една десета от вноса на газ в Европа от 2010 г. насам, като Катар е основният доставчик. Преди вносът на втечнен природен газ да нарасне значително, Европа не разполагаше с реален пазар на природен газ, което водеше до голямо разминаване на цените в отделните европейски страни. От 2014 г. европейските енергийни цени варират до голяма степен в зависимост от глобалните колебания на цените за енергия. Сигурността на доставките е сериозен проблем, защото Европа нееднократно се е сблъсквала с прекъсвания на енергийния внос. През 1973 г. Организацията на арабските страни – износителки на петрол (ОПЕК), намали доставките на петрол за Великобритания и Холандия – основните преразпределителни центрове за петрол в Европа, и цените нарастват рязко. През януари 2006 и 2009 г. руският „Газпром“ ограничи транзита на газ през Украйна, което засегна 16 европейски страни. Няколко от тези държави – например България – не разполагаха с алтернативни доставки, запаси или други свръзки. Друго притеснение за Европа е по-високата цена на енергията ѝ в сравнение с разходите в САЩ. Европейската комисия отбелязва: Природният газ в момента струва двойно по-скъпо в Европа спрямо САЩ. И все пак европейските цени на газа са паднали рязко заедно със световните цени. Тези сектори от европейската промишленост, които са силно зависими от газа, постепенно местят фабриките си към Северна Америка. Сред най-засегнатите са индустриите, произвеждащи стомана и химикали и използващи природен газ като суровина и източник на енергия. Енергийният сектор се характеризира с дълги цикли, като един източник на гориво се разширява за сметка на друг. Днес възобновяемите източници на енергия, като слънчевата и вятърната енергия, бавно заменят въглеродните горива. Многократно – през 1880-те, след Първата световна война, след Втората световна война и в края на 1970-те години – хората са се страхували, че световният петрол ще свърши. Но след това обикновено са следвали едно или две десетилетия на ниски цени на енергийните източници, което е довеждало до нуждата от енергийна ефективност и иновации, често постигани най-успешно от малки, нови, частни предприятия. Причината за неефективното производство и търговия с енергия в Европа е, че повечето европейски страни са национализирали сектора след Втората световна война. Консолидирайки своите фрагментирани енергийни компании, те са ги превърнали в почти пълен монополист върху даден вид енергия. Национализацията е родила British Coal и British Gas във Великобритания, Gas de France, Electricité de France и Total във Франция, ENEL за електричество и ENI за нефт и газ в Италия. Пазарът на петрол обаче продължава да бъде доминиран от „седемте сестри“ – големите частни петролни компании Exxon, Gulf Oil, Chevron, Mobile, Texaco, British Petroleum и Shell, които са успели да отблъснат повечето заплахи от национализация. Големите национални енергийни компании представляват мощна лобистка сила в сектора днес. Електрическите мрежи и тръбопроводите се смятат за естествени монополи в Европа, а стандартната теория учи, че естествените монополи трябва да се регулират, за да не се допускат високи монополни цени. Като се имат предвид всеобхватните наредби, държавната собственост на електрическите компании изглежда като нещо нормално и дори желателно. Както и в редица други сфери избирането на Маргарет Тачър за министър-председател на Великобритания през 1979 г. доведе до промяна. Тачър постави под въпрос държавните монополи и призова за тяхното разделяне и приватизиране. Тя определи Централния борд по генериране на електроенергия като основен център на неефективност и на скъпоструващи конфликти с неговите синдикати. Правителството на Тачър раздели производството на електроенергия в три различни конкуриращи се фирми и позволи на независими енергийни компании да се конкурират на свободния пазар. Постепенно, една след друга, европейските страни възприеха елементи от новия британски модел. В Германия дерегулацията на пазара на електроенергия се проведе през 1998 година. Най-големите енергийни конгломерати в страната – RWE и E.ON, бяха принудени да се откажат от своите активи в бившата Германска демократична република, за да им се попречи да доминират германския пазар на енергия. В резултат на това други компании излязоха на пазара на енергия, например шведската Vattenfall, която в момента произвежда 13 процента от електроенергията на Германия. В една или друга степен повечето страни са извършили приватизация в енергийния сектор, но обикновено само на миноритарни дялове от своите национални компании. В много европейски страни продължава да доминира един-единствен национален първенец, по конкретно във Франция и Италия, а в Германия и Скандинавия се състезават няколко големи компании. Източна Европа въодушевено възприе британския пример и в много страни разпределителната мрежа е изцяло частна, а добивът също е най-вече в частни ръце. През последното десетилетие американската енергийна индустрия премина през бързи промени, а няколко нови техноло гии излязоха на преден план. След години на спад в периода 2008–2014 г. производството на петрол в САЩ нарасна със 72 процента, което отново превърна САЩ в най-големия производител на течни горива в света, надминавайки Саудитска Арабия и Русия както в областта на производството, така и на запасите. Успоредно с това производството на природен газ в САЩ нарасна с 28 процента, вследствие на което страната започна изцяло да задоволява нуждите си от природен газ. Изобилието от природен газ доведе до понижаване на вътрешните цени в САЩ, които станаха само малка част от предишното си ниво. Новите технологии в енергетиката дойдоха вследствие на новите информационни технологии. Бързата обработка на огромни количества данни засили възможностите за успешни геофизични изследвания. Хоризонталното сондиране разшири добива в резервите на съществуващите находища. Хидравличното разбиване (фракинг) отвори големи обеми от нетрадиционен нефт и газ. Сондирането може да се извършва по-дълбоко, отколкото преди, не на последно място и в морето. Изведнъж потенциалните глобални запаси от природен газ се увеличиха от три до пет пъти. В същото време започнаха да се разработват възобновяемите енергийни източници, а техните производствени разходи паднаха бързо, което направи слънчевата и вятърната енергия конкурентоспособни. Малки и средни нови компании станаха двигател на новите технологии. Те прекроиха енергийния сектор, което доведе до появата на различни търговски и обслужващи дружества. Малки стартиращи компании в Калифорния и Китай застанаха на предните линии в преработването на слънчева енергия. Малки американски компании станаха пионери в хидравличното разбиване. Датската компания Vestas стана световен лидер в използването на вятърна енергия. Катар в Персийския залив застана начело на производството на втечнен природен газ. Европа, за разлика от тези тенденции, не е променила кой знае колко енергийната си политика след еврокризата. До 2016 г. в нито една европейска страна не беше започнало производството на шистов газ, а няколко страни, като Франция, България и Чехия, забраниха производството му на тяхна територия, позовавайки се на грижата за околната среда. Преди световната финансова криза Германия и Испания бяха световни лидери в преработването на слънчева енергия поради силно субсидираните „зелени тарифи“, но кризата направи тези субсидии непосилни. Вместо това САЩ и Китай се издигнаха като новите лидери в преработването на слънчева енергия. През първото десетилетие на XX в. Дания с нейната звездна компания Vestas беше световен лидер в преработването на вятърна енергия, но в продължение на няколко години този тип производство като цяло остана назад и не можа да стане конкурентно – Vestas почти фалира, макар че после се възстанови. Изглеждаше сигурно, че като чиста технология производството на ядрената енергия отново ще се разшири в Европа, но през март 2011 г. се случи голямата авария в атомната електроцентрала „Фукушима“ в Япония. Два месеца по-късно германският канцлер Ангела Меркел заяви, че до 2022 г. Германия ще затвори всичките си ядрени централи. Поемайки разходи от десетки милиарди евро, комуналните услуги в Германия се оказаха с намаляла наполовина пазарна капитализация и оттогава трябваше да се лишат от други генериращи мощности, за да изплатят дълговете си. Само революцията с втечнения газ (LNG) имаше голямо и положително въздействие и върху Европа, осигурявайки изгоден алтернативен източник на природен газ. LNG превърна природния газ в стока и направи Европа по-малко зависима от газопроводите на „Газпром“. Доставките на втечнен природен газ, най-вече от Катар, нарастваха бързо, достигайки приблизително една десета от вноса на природен газ в Европа, но след това се стабилизираха. И все пак LNG направи пазара по-конкурентен, а цените на LNG поставят таван за цените на газопроводните системи в Европа. Дори и така обаче тези цени остават три пъти по-високи от американските поради високите разходи за втечняване, транспорт и регазификация на природния газ. Развитието на европейския енергиен пазар е продължителна битка. Големите компании за електроенергия и газ формират консервативен съюз, защитавайки своята вертикална интеграция и своите национални или регионални монополи. Техните опоненти са потребителите и европейските институции, които търсят отворени, конкурентни пазари в полза на икономическата ефективност. Позициите на европейските правителства варират, но големите енергийни компании като цяло имат по-големи шансове да спечелят подкрепата на своите правителства. \n\tЕвропейската комисия води битката за формиране на общенергиен пазар в Европа. От 1996 до 2009 г. ЕС прие три различни „енергийни пакета“ за развитие на пазарите на газ и електроенергия. Идеята беше монополните мрежи да се трансформират в отворени пазари. Очакваше се вертикално интегрираните компании, които произвеждат, транспортират, съхраняват и разпределят газ или електричество, да бъдат принудени да разделят тези дейности. Първият енергиен пакет на ЕС от 1996 г. положи основите на един конкурентен вътрешен енергиен пазар. Ценообразуването трябваше да стане обективно, прозрачно и недискриминиращо, но все още да е предмет на регулация на национално ниво. През 2003 г. бе приет вторият подобен енергиен пакет. Той отиде по-далеч, като определи срокове за либерализацията на пазарите на електроенергия и газ: до юли 2004 г. за промишлените клиенти и до юли 2007 г. за домакинствата. Той също така възложи да се създадат независими регулаторни органи и настоя за недискриминиращ достъп на трети страни до преносната и разпределителната мрежа. За съжаление обаче, нито един от тези два пакета не постигна значителен ефект. През 2007 г. Европейската комисия реагира, като предложи трети енергиен пакет, който беше много по-мащабен в своите искания за разделяне на енергийните компании и отваряне на пазарите. През юли 2009 г. Европейският парламент и Съветът на ЕС приеха този пакет, който трябваше да се реализира от януари 2015 година. Приемането му бе продиктувано от орязаните доставки на газ от страна на Русия за шестнайсет европейски страни в продължение на две седмици през януари 2009 година. Третият енергиен пакет направи задължително разделянето на доставката и производството, от една страна, и преносните мрежи, от друга, като предложи три алтернативни модела, от които страните – членки на ЕС, да могат да избират. Първият и най-строг модел призова за пълно отделяне на собствеността: разделяне на производството и преноса между фирми с различни собственици. Вторият модел позволи на енергийните дружества да запазят собствеността върху преносните мрежи, но трябваше да прехвърлят изпълнението на независим системен оператор. Третият модел предложи среден път, позволяващ енергийните дружества да запазят собствеността върху своите мрежи за пренос, но тези независими оператори да бъдат правно независими акционерни дружества. Тези правила щяха да се прилагат и за чуждестранните компании, опериращи в страни от ЕС, по-специално за „Газпром“ – големия доставчик на газ, който е собственик на газопроводите в няколко европейски страни. За да бъде гарантиран един добре функциониращ вътрешен енергиен пазар с ефективна регулаторна рамка, ЕС създаде Агенция за сътрудничество между енергийните регулатори, която да наблюдава и да координира регулирането на енергията на вътрешния енергиен пазар. Енергията трябваше да тече свободно, без териториални ограничения. Регулаторите обаче останаха национални. Третият енергиен пакет насърчи изграждането на съоръжения за втечнен природен газ, множество междусистемни газопроводи, както и големи складови съоръжения. За някои правителства в ЕС обаче, като се започне от България и се стигне до Франция, все още предстои да приложат третия енергиен пакет. Третият енергиен пакет имаше реален положителен ефект. Недостатъкът му обаче е, че той избягва въпроса за отношението държавна срещу частната собственост на енергийните компании, което всъщност е израз на съпротивата на големите държавни компании. Собствеността на подземните активи и правото на ползване на природните ресурси са оставени на националното законодателство. Иновациите и техническото развитие също се игнорират.", "date": "2018.05.29", "title": "Накъде върви Европа? "}
{"url": "http://clubz.bg/68414-biznesyt_smuten_ot_ideqta_dans_da_vnedrqva_agenti_v_chastni_firmi", "text": "Шефът на Асоциацията на индустриалния капитал в България (АИКБ) Васил Велев възрази днес срещу готвените промени, които предвиждат ДАНС да получи право да внедрява агенти под прикритие в частни фирми, без знанието на собствениците. Сега, за да може да се вкара агент от българското контраразузнаване на прикритие, е задължително ръководството на фирма или ведомство да бъдат уведомени и да има съгласието им. ДАНС октопод? Най-добре градинари ДАНСъри в мрака Според него дори предлаганите изменения да не бъдат приети, тяхното обсъждане плаши и прогонва потенциални инвеститори. Бившият министър на вътрешните работи Емануил Йорданов смята, че промените не са кой знае колко големи и няма да доведат до никакви проблеми. Той бе категоричен, че подобни закони трябва да се изготвят от специалисти със съответната квалификация. Съгласно подготвените промени в правилника за прилагане на закона за агенцията, ДАНС ще вкарва агенти на прикритие в министерства и други институции, както и във фирми и фондации, без да уведомява ръководствата им. Служители на агенцията ще могат да бъдат внедрявани сред адвокати, счетоводители, одитори, нотариуси, архитекти, частни съдебни изпълнители, зъболекари, лекари, артисти и др.  \n\tДАНС мотивира искането за разширяване на правомощията си с: \"динамично променящата се среда за сигурност и породената от тази промяна необходимост за своевременно и адекватно противодействие на посегателства, насочени срещу националната сигурност\". ДАНСъри в мрака", "date": "2018.05.29", "title": "Бизнесът смутен от идеята ДАНС да внедрява агенти в частни фирми"}
{"url": "http://clubz.bg/68418-bsp_prashta_vota_v_galiche_na_prokuraturata", "text": "Жалби в прокуратурата внася днес левицата с твърдения за \"злоупотреби на проведените частични местни избори\". Става въпрос за печално известния кметски вот в печално известното село Галиче, където в неделя след балотаж бе избран кандидатът на ГЕРБ Страхил Стоянов. На номинирания от БСП Веселин Тушинов не му достигнаха 26 гласа.  За кандидата на ГЕРБ гласуваха 497 души, за БСП - 471. На първия тур преднината беше за Веселин Тушанов.  Всичко започна още на първия тур, когато социалистите разпространиха протокол от гласуването тогава, попълнен часове преди края на изборния ден, но със записан в него час 20.20 ч. Това нарушение бе констатирано от ОИК, но според комисията то нямало влияние върху крайния резултат от вота. От левицата дори оповестиха и че председателят на избирателната комисия, където е бил открит въпросният протокол, е баща на народен избраник от ГЕРБ. Депутатът е Красен Кръстев, а бащата - Георги Кръстев Георгиев. Социалистите веднага дадоха заявка, че ще искат касиране на изборния резултат заради множеството, според тях, нарушения.  БСП: Ценко Чоков е звънял и е управлявал изборите в Галиче от затвора Още в началото на гласуването в неделя червеният кандидат Тушинов качи клипове в социалните мрежи с избиратели, които по думите му не са от Галиче, но гласуват. От Общинската избирателна комисия обаче отхвърлиха жалбата на социалистите за гласували лица без право като неоснователна. Наследникът на Ценко Чоков в Галиче - от ГЕРБ От левицата обаче продължиха с разкритията. Според тях бившият дългогодишен кмет на Галиче Ценко Чоков се е обаждал от затвора на хора от селото, за да упражнява натиск по време на изборния ден.  Напрежение и взаимни обвинения на балотажа в Галиче До частични кметски избори в Галиче се стигна след ареста на бившия вече дългогодишен кмет Ценко Чоков. Той вече получи присъда на първа инстанция за отвличане, побой и палеж на кола. Наследникът на Ценко Чоков в Галиче - от ГЕРБ Напрежение и взаимни обвинения на балотажа в Галиче", "date": "2018.05.29", "title": "БСП праща вота в Галиче на прокуратурата"}
{"url": "http://clubz.bg/68420-mareshki_shte_spira_prevyoryjavaneto_na_armiqta", "text": "Акциите на лидера на \"Воля\" Веселин Марешки срещу членството на България в НАТО и развитието на армията стават все по-систематични. След като неотдавна обяви, че ще иска референдум за излизане на България от Алианса - нещо, което е невъзможно по закон, днес Марешки ще поиска Народното събрание да наложи \" Марешки поиска референдум за излизане от НАТО Новата идея е насочена срещу проектите за модернизация на армията, внесени от Министерския съвет миналата седмица в парламента, за изтребители и сухопътна техника. А именно -  \" “ и  Третият проект - за модернизация на военноморските сили и закупуване на кораби, все още не е готов, но също е част от стратегията за превъоръжаване. Общата стойност на проектите до момента е 3.3 млрд. лева, разссрочени за няколко години. Новата акция кореспондира с изказвания на Марешки от последните седмици - как \"Русия може да ни защитава\", а \"НАТО ни ограбва\". Не стана ясно с кое точно ни \"ограбва\". Лидерът на \"Воля\" бе и на парада в Москва в Деня на победата - 9 май. Къде е Марешки? На Червения площад Марешки, кажи им го в очите, ако имаш воля!* Къде е Марешки? На Червения площад Марешки, кажи им го в очите, ако имаш воля!*", "date": "2018.05.29", "title": "Марешки ще спира превъоръжаването на армията"}
{"url": "http://clubz.bg/68411-kubrat_pulev_sreshtu_dilian_uajt_v_sofiq_prez_avgust", "text": "Следващият мач на Кубрат Пулев - срещу ямаеца с британски паспорт Дилиън Уайт, може да се проведе в България през август, обяви боксьорът в официалния си фейсбук профил. Двубоят бе насрочен от IBF (Международната боксова федерация) по-рано тази година, но двамата дълго не можеха да се споразумеят. През миналата седмица имаше търг за правата върху срещата. Победителят ще е официален претендент на IBF срещу Антъни Джошуа. Вече има и вероятна дата за двубоя - 18 август. За домакин на елиминационната битка се спряга не само \"Арена Армеец\", в която Кубрат Пулев събра 15 000 зрители през декември 2016 г., а и стадион \"Васил Левски\", където събитието би могло да събере повече от 30 000 души. Дилиън Уайт е на 30 години. Висок е 198 см. Той има 23 победи и една загуба като професионалист. Тя е от Джошуа на 12 декември 2015 г. За последно се би на 24 март и спечели с нокаут в шестия рунд срещу Лукас Браун. Пулев доскоро лекуваше контузия. Той трябваше да излезе срещу Антъни Джошуа в края на миналата година, но получи травма и мачът в Кардиф пропадна.", "date": "2018.05.29", "title": "Кубрат Пулев срещу Дилиан Уайт в София през август"}
{"url": "http://clubz.bg/68406-lekarite_na_skripal_ne_vqrvahme_che_shte_ojiveqt_ne_znaem_kakvi_shte_sa_posledicite", "text": "Лекарите, лекували бившия шпионин и дъщеря му, дадоха голямо интервю пред Би Би Си. Шефката на медицинските сестри Лорна Уилкинсън разказа, че лекарите били крайно уплашени от възможното разрастване мащаба на инцидента. Освен това медици от болницата в Солсбъри се страхували и се питали дали някой от тях няма да пострада от нервнопаралитичното вещество. По думите на завеждащия интензивното отделение Дънкън Мюри, за лечението на семейство Скрипал са били повикани спеиалисти от военната лаборатория на Министерството на отбраната. Лекуващите лекари на бившия руски шпионин Сергей Скрипал и дъщеря му не могат да направят дългосрочни прогнози за здравето им. Скрипал: Шокиращо е, че ни нападнаха с нервнопаралитичен агент (ИЗЯВЛЕНИЕ, ВИДЕО) На въпрос какви ще са дългосрочните последици от отравянето за здравето на бащата и дъщерята, медицинският директор на болницата Кристин Бланчард отвърна, че прогнозата е неясна. Скрипал - бивш полковник от руското военно разузнаване, издал десетки руски агенти на Великобритания, бе намерен заедно с дъщеря му Юлия в безсъзнание на пейка в южния английски град Солсбъри на 4 март. Атаката срещу него доведе до най-големия дипломатически скандал след Втората световна война - 29 държави изгониха около 160 руски дипломати, шпиони под прикритие. Лондон е напълно уверен, че всичко е дело на Москва. Кремъл отрича участие в покушението срещу Скрипал. \n\t ", "date": "2018.05.29", "title": "Лекарите на Скрипал: Не вярвахме, че ще оживеят, не знаем какви ще са последиците"}
{"url": "http://clubz.bg/68438-vlastta_si_vdiga_nov_komanden_centyr", "text": "Властта планира да построи нов Министерски съвет-център, в който да обедини голяма част от държавната администрация. За идеята се разбра, след като на заседание на Висшия съдебен съвет днес представляващият ВСС Боян Магдалинчев заяви, че неофициално се знае за идеята за нов правителствен комплекс. Магдалинчев направи коментара си в момент, в който се разискваше пренатовареността на съда. Новият държавен комплекс ще е на площ 30-35 декара, \"някъде в района между бул. \"Г. М. Димитров\" и \"Черни връх\".  По всяка вероятност реализацията на идеята ще започне догодина, тъй като в бюджет 2018 не са предвидени подобни средства за проект и капиталови разходи. Концепцията за втори градски център на София, който да измести правителствената сграда от центъра, за първи път беше лансирана при кабинета на тройната коалиция, управляван от Сергей Станишев. Тогава - през пролетта на 2009 г., дори бе обявен конкурс за нов градски център, в който участваха и студиата на двама световноизвестни архитекти - сър Норман Фостър и Заха Хадид, но журито предпочете проекта на французина Доминик Перо. За целта беше отреден терен от 264 декара, до колелото на 4-ти километър, на мястото на бившите казарми, а амбициите бяха за българското европредседателство, т.е. властта да управлява от командния си център на 6-и километър. Но с идването на новите управляващи - първия кабинет на Бойко Борисов, идеята остана нереализирана. Не е ясно откъде ще се намерят средства за подобно грандиозно строителство. По времето на Станишев също не се говореше за суми, първоначалните планове на правителството бяха това да се осъществи чрез публично-частно партньорство.", "date": "2018.05.29", "title": "Властта си вдига нов команден център"}
{"url": "http://clubz.bg/68413-vlastta_oshte_umuva_kolko_procenta_meso_da_ima_v_kolbasite", "text": "Властта все още умува над процентите месо, които ще задължи производителите да влагат в колбасите, както и над количеството мляко в млечните продукти. Проектонаредба, която подготвя Министерството на земеделието и храните, ще въведе задължителни норми за минималното съдържание на месо в колбасите и каймата, на мляко в сирене и кашкавал. За спазването им ще следи Българската агенция за безопасност на храните. В шоколада има 6 ядки по-малко! На крак, европейци презрени! Съществуващите към момента стандарти - \"Стара планина\" и БДС, не са задължителни. Според стандарта \"Стара планина\" в кренвиршите трябва да има поне 80% месо, а в каймата - поне 95%. заяви в сутрешния блок на Нова телевизия Атанас Урджанов, председател на Управителния съвет на Асоциацията на месопреработвателите в България. По думите му за производството на колбасите се използват лед и вода, а соята също е разрешена.  По думите му обаче засега не може да се каже точно колко процента месо ще е задължително да има във всеки месен продукт. Той даде пример с Великобритания, където наденицата съдържа минимум 32% свинско месо, а ако на етикета е написано съдържание на телешко месо, то трябва да бъде не по-малко от 30% телешко месо.  Проверката за спазването на нормите, които ще станат задължителни, ще се прави първо чрез документацията на производителите, тъй като за всеки продукт трябва да има разработена техническа документация, в която трябва да е упоменато количеството на всички съставки, които се съдържат в продукта. В тези документи трябва да е предложен и метод за анализ, по който тези съставки се установяват, обясни д-р Димитър Димитров.  Публикации отпреди ден съобщиха, че за кренвиршите ще е записано да съдържат поне 50% месо. Минималният праг може да бъде вдигнат и на 70 на сто. Подобни ще се изискванията за наденица и други колбаси, но за каймата минималната съдържание на месо ще е по-високо - поне 70-80%. За млечните производения ще се запише, че се приготвят от поне 5 литра мляко - макар че за килограм сирене са необходими 7 литра. Още не е решено дали ще има изисквания и за безалкохолни напитки, шоколади и др.  Наскоро от министерството на земеделието пуснаха за обществено обсъждане промени в наредба, които забраняват на един и същи производител да прави истинско сирене и кашкавал и имитиращи продукти с палмово масло. Сиренето от палма ще може да се продава само пакетирано.", "date": "2018.05.29", "title": "Властта още умува колко процента месо да има в колбасите"}
{"url": "http://clubz.bg/68407-germanski_ministyr_svobodata_v_rusiq_umira", "text": "Предлагаме ви с незначителни съкращения мнението на уважавания и до днес политик Герхарт Баум. Тогавашната източна политика трудно може да се сравни с днешната обстановка. На нас се удаде да сложим край на студената война, което ще рече признаване на границите и на ГДР. В онези времена това разтърси обществото ни из основи. Днес политиката спрямо Русия е поляризираща, но навремето този процес беше още по-обострен. На улицата хората ме заплюваха. Твърдеше се, че Германия кляка и се предава на комунистите. Ние бяхме длъжни да се променяме и да признаем фактите от войната, но в Германия имаше силни реваншистки течения. Мисля, че госпожа Меркел се държа добре. Тя има значителен принос за постигането на Споразумението от Минск. Тя има особено отношение към Путин, но не се поддаде на изкушението да подмени трансатлантическите отношения с нова ос с Москва. Важна стъпка според мен е разполагането на сини каски на ООН в Донбас. Основното обаче е да стабилизираме Украйна, тъй като едно е ясно:   В неговите очи страната е дразнител. Изненадан съм, че постоянно се настоява за повече диалог. Зигмар Габриел  ) почти непрестанно беше в Русия. Това, което ме безпокои, е пълното отвръщане на руското ръководство от Запада. То върви по свой път с всичките си действия, които засягат и нас: дезинформация или опити за разделението на Европа чрез финансиране на френската дясна популистка Марин льо Пен. Навън руското правителство демонстрира агресивност, която сега е овладяна, а вътре в страната – потисничество. Наред с това при контактите ми с представители на гражданското общество в Русия установих, че свободата бавно умира – късче по късче. Не знам как се е формирала подобна оценка. Да погледнем само един факт – все повече се затруднява допускането на кандидати до избори. Все по-проблематични са и условията, в които работят неправителствени организации. «Мемориал» е в много трудно положение. Когато преди две години държах реч в центъра «Елцин» в Екатеринбург, организацията «Мемориал» беше глобена с 13 000 евро, защото и тя била изпращала покани за участие в мероприятието. Причината? Не се била обозначила като чуждестранен агент. Все повече политическите противници се окачествяват като престъпници. Антитерористичният закон е инструмент, който се прилага спрямо противници. Това, което непрестанно чувам от мои събеседници е, че са подложени на произвол. Изведнъж днес нещо е позволено, а утре отново е под възбрана. Донякъде я има в глобалната мрежа. Но свободата на изразяване на мнение е жалка и все повече ограничавана. През 90-те години на миналия век видях мъж на Червения площад, който крещеше:  Опитайте днес да изкрещите:   Под заплаха са хора, които публично изразяват несъгласие с режима. Това е абсолютно типично за много държави по света. Шест години бях пълномощник на германското правителство по човешките права към ООН и обиколих много държави. Навсякъде едно и също. Повдигаш въпроса, насреща ти казват: «Не е така». Примерно в Иран ми казаха, че преследваните не били противници на режима, всички били наркодилъри. Всичко се отрича, но все пак остава някакво впечатление. Значи трябва да се повдигат въпроси. Нашата конституция ни задължава в цял свят да се застъпване за човешки права. Не можем да водим външна политика, която занемарява човешките права. Някои неща са по-успешни, когато не стават публично достояние. Осбождаването на политически затворници функционира по-добре, когато не придобива гласност. Така беше в случая с Михаил Ходорковски, за чието освобождаване спомогна Ханс-Дитрих Геншер. Но ние бихме загубили достойнството си, ако неглежираме това, което се случва в Русия. Общество, лишено от свобода на изразяване на мнение, е агресивно. Него можете да подведете. Кой знае за какво още ще бъде подведено руското общество. Не върви да сочиш с пръст други, за да релативираш собсвената си неправда. Упрекът, че човешките права били инструментализирани, идва от онези, които не обичат да им напомнят за спазването им. Те дискредитират човешките права като инструмент за вмешателство отвън, защото искат да задържат властта си. Аз не искам да съм настойник на други държави, но се боря за свободата на всеки и го правя навсякъде, също и в Германия. У нас се боря срещу тенденцията за превръщане на  страната в полицейска държава. Но ние живеем в свободна страна, където можем да говорим открито. Това е разликата.", "date": "2018.05.29", "title": "Германски министър: Свободата в Русия умира"}
{"url": "http://clubz.bg/68419-kabinetyt_vdigna_broq_na_bolnichnite_legla_v_zdravnata_karta", "text": "Болничните легла в националната здравна карта са увеличени със 608 спрямо първоначалното предложение, съобщи здравният министър Кирил Ананиев, след като правителството одобри картата на днешното си заседание. В мандатите на Бойко Борисов това е четвърта карта, макар и не всички да стигнаха до МС. Приетият от предишния кабинет документ, предложен от здравния министър Петър Москов, беше отменен от съда. В днешната са заложени 33 421 легла спрямо 32 873 в първоначалното предложение. Според Ананиев така всъщност пресметнати при 70% заетост леглата са били с 13 повече от предвидените в картата на Москов. Според изготвен анализ, през 2017 г. за осъществяване на медицинските дейности в 28-те административни области са били необходими общо 24 723 легла - което означава, че одобреният проект на национална здравна карта предвижда с 8698 повече легла за активно лечение, за които НЗОК ще сключва договори с болниците. Още при подготовката си, която тече от пролетта насам, картата предизвика бурни реакции сред пациентските организации и лекарското съсловие. Проектът отчита около 5800 излишни легла в болниците, за които НЗОК няма да заплаща, ако предложенията бъдат одобрени. Най-голямото намаление е предвидено за хирургичните легла  - с 2500 по-малко от досегашните. С 2000 по-малко ще са терапевтичните, а със 700 - в гинекологията. Българският лекарски съюз (БЛС) поиска с писмо до премиера, здравния министър и председателя на здравната комисия в 44-ото НС документът да бъде преработен, за да се гарантира достъпна болнична помощ във всички областни градове. От здравното министерство обясниха, че картата е съставена на база на данните от статистиката за отчетената м.г. дейност на болниците по специалности, но от БЛС обясниха, че тази дейност е била лимитирана от бюджета. В България функционират малко 345 болнични заведения, от които 321 болници с 49 589 легла, една трета от които частни, по данни на статистиката от м.г. Любопитното е, че въпреки намалението на лекари, специалисти и медицински сестри, броят на болничните легла продължава да расте. Още преди няколко години Световната банка предупреди в доклад за свръхконцентрацията на болнични легла в София, Пловдив и още няколко големи градове и прекомерното им разрастване. Според зам.-министъра на здравеопазването Бойко Пенков на места в страната има огромен резерв от легла с идеята ако се появи инвеститор, да може да усвои тези легла. Според д-р Венцислав Грозев, председател на БЛС, новата здравна карта ощетява някои региони в страната.", "date": "2018.05.29", "title": "Кабинетът вдигна броя на болничните легла в здравната карта"}
{"url": "http://clubz.bg/68423-teodor_ushev_hladnokryvno_za_svetlin_rusev", "text": "Много се изговори за Св. Русев. Някои го харесват, други – не. Безумно е да се дискутира творчеството на един художник – единствените критерии са \"харесва ми-не ми харесва\" и колко струва на пазара. Дотук за художника Св. Русев. Почина Светлин Русев Аз не съм имал директно взимане-даване с него, слава богу не ми се е налагало да завися от системата. Искам само да кажа, че не – той не е единственият виновник за състоянието на изкуството в България. Той беше Франкенщайн, създаден от прословутата българска сервилност към силните на деня, удряне на глава в земята пред властимащия и подмазвачество, желание да се отъркаш в \"големия човек\", да бъдеш „най-добрия“ му приятел. И съответно оплюване, предателство и скачане на всеки, изпаднал в беда, изгубил влиянието си вече бивш колос. Той просто беше изключително умен и комбинативен, за да се възползва максимално от стремежа у българина да благоговейничи. И да изгради своя собствена система от зависими хора, култ към личността си. Квадрат 500: Магнум Опус на Светлин Русев Да, той контролираше всичко – от несъществуващия български (съвсем съзнателно) пазар на изкуството, до псевдоколекционерите, които замотаваше в сладки приказки, купувайки „велики“ художници за петцифрени суми, чиято реална цена всъщност гравитира малко под тази на средна класа занаятчия от сайта saatchiart.com. Неговата система важеше до Калотина и обратно. Назначаваше и махаше директори на галерии, контролираше държавните фондове за откупки – само на верни нему хора! Лансираше послушните му ученици. Но да си сложим ръка на сърцето – кой на негово място не би го правил? Когато имаш цялата власт, то можеш да правиш каквото пожелаеш с нея. Същевременно, нямаше как да изнесеш и една скица навън, без да минеш без комисията за опазване на наследството и организацията \"Хемус\". Системата беше заключена! Светлин Русев показа \"няколкостотин години затвор“ Но в момента, когато загуби мощта си – през 1987-89-а, когато всички слагачи се отдръпнаха от него, се видя, че не Св. Русев е бил виновен, ами че просто толкова си можем. И че в България няма нито един художник, който да може да продаде работа в сериозна колекция навън освен Недко Солаков. Че той просто е бил удобното оправдание за бездарност и липса на характер. Той не беше Вернер Тюбке, не беше Йон Сбарчиу и след него не остана нито \"лайпцигската школа\", нито \"школата от Клуж-Напока\". Останаха десетки представители на \"сръчната пластична депресия\" - стил в българското изобразително изкуство, характерен с това, че няма и наченка на мисъл, концепция или анализ в произведенията на авторите. Има една неистова борба с боите и платното, докато му извадят душата и то издъхне на пода в ателието им. Въпросът \"Имате ли бяла боя?\" в магазина на СБХ на \"Оборище\" беше като \"Пуснаха ли банани?\" в показния магазин на \"Раковска\". Нямаше. Имаше само за избрани, а българската боя жълтееше и не покриваше. Ако си приятел с Иванка, можеше да ти смотае някоя умбра от вносните и да ти я даде под тезгяха, но само ако Св. Русев е в червения си период… Десетки кадърни художници бяха затрити, защото се осмеляваха да правят неща, които той не обичаше. Едни се вслушваха в съветите му, откупуваха работите им… и се затриха като художници. Други му теглеха една майна и се затваряха в ателиетата си – кои да рисуват, кои да пият до безпаметност и да псуват (нямаше и Фейсбук да изокаш на воля!). Но в изкуството е така – или си художник, или се продаваш… Мисля, че той ще липсва повече на тези, които се оправдаваха с него за безхарактерността си, отколкото на приятелите му, които наистина останаха с него в последните години. Аз искам само да му благодаря за един негов жест. По разкази на очевидци, на изпита по живопис, когато кандидатствах в Академията (специалност „плакат“), той бил начело на комисията (той беше начело на всички комисии). Влязъл, огледал, взел моята работа и я сложил първа. Така влязох в Академията и загубих 5 години от живота си в най-мракобесническото и задръстено учебно заведение по изкуствата в света. Благодарение на него, без да го познавам. Почивай в мир, Светлине! Ако на поклонението в сряда дойде и Иван Вукадинов – то тогава всичко ти е било простено. Ако ли не – има една негова картина във въпросния \"музей\", в един тъмен ъгъл, новото крило. Идете я вижте! графичен дизайнер, плакатист и аниматор, неговият филм \"Сляпата Вайша\" получи номинация за \"Оскар\" миналата година. Квадрат 500: Магнум Опус на Светлин Русев Светлин Русев показа \"няколкостотин години затвор“", "date": "2018.05.29", "title": "Теодор Ушев хладнокръвно за Светлин Русев"}
{"url": "http://clubz.bg/68422-artistichnite_i_politicheski_donosi_na_nedko_solakov", "text": "Всеки, който се интересува от съвременно изкуство, е виждал   „Строго секретно“ на Недко Солаков. Тази арт инсталация от април 1990 г. има уникално място в историята на съвременното българско изкуство и в историята на разкриването на досиетата на Държавна сигурност. Днес, 27 години след представянето на „Строго секретно“, дойде време да погледнем и към грозната истина зад нашумялото у нас и по света произведение на изкуството.   Уникалността ( ) в този случай е съвсем истинска и идва от няколко посоки: Недко Солаков е първият и един от (без)крайно малкото агенти на ДС  , който призна сам и доброволно за тайното си сътрудничество с репресивната комунистическа структура. Само той намери начин да превърне „срамната си тайна“ в произведение на изкуството, с което се гордее ( ), а и да изкара пари* от греха си. Солаков е най-талантливият и най-влиятелен по света съвременен български художник  Работата „Строго секретно“, показвана на много места по света, понастоящем е собственост на музея „Ван Абе“ в Айндховен, който я откупува   след показването ѝ на „Документа“ в Касел през 2007 г. За широката публика тази история започва през април 1990 г., само няколко месеца след свалянето на Тодор Живков. Тогава художникът показва инсталацията „Строго секретно“ – шкафче с чекмедже, която съдържа писмени признания за  . Художникът твърди, че през 1978 г., когато е вербуван за сътрудник, е бил много млад  , наивен, вярвал е абсолютно в социализма и дори бил горд, че са го поканили да дава тайни сведения за колегите си. Солаков твърди, че близо пет години по-късно, през лятото на 1983 г. вече се чувствал некомфортно от връзката си с ДС, престанал да се смята за българския Джеймс Бонд и помолил да не го използват повече. Но все още вярвал в социализма. Разочарованието от социализма и чувството за вина започват да се събуждат у художника още в средата на 80-те години, заедно с появата на гласността и перестройката. Още през 1988-а прави две картини, които могат да се възприемат като опит за признание и критика към режима – „Покаяние“ и „Гризящата ме съвест“, и инсталацията от октомври 1989-а „Поглед на Запад“. Инсталацията представлява далекоглед, инсталиран на покрива на „Шипка“ 6 като част от изложбата „Земя и небе“, с табелка „Поглед на Запад“. През него се вижда червената петолъчка на Партийния дом. На 23 октомври в Дневника на изложбата е отбелязано, че табелката е изчезнала, а зрител е добавил ръкописно: Първата работа, която започва да прави Недко Солаков след промените, по собствените му думи е „Строго секретно“. През април 1990 г. тя е изложена в новото крило на СУ в изложбата „Край на цитата“. Ето част от текст за работата, излязъл 1990 г. в „Култура“: Два месеца по-късно, на конгреса на СБХ, справедливо или не, но вече с усещането за изкупена вина, покаялият се Солаков се кандидатира за председател на СБХ, но го избират за зам.-председател и започва скандалът с агентурното му минало, заради който подава оставка… и се отдава изцяло на кариерата си, разчистил сметките си със социализма веднъж завинаги. В момента Недко Солаков подготвя за участието си в „Арт Базел“ огромна работа, която се нарича   „I Miss Socialism“  Това беше видимата и досега част от  тази „строго секретна“ история, а сега да надникнем и в досието на агент Чавдар  , който е убеден, че от дейността му никой не пострадал, но това не е съвсем сигурно. Според картоните в Дело № 49721 на агент „Чавдар“, Недко Солаков е вербуван на 13 януари 1978 г. от ОР   Друмев   и втори път – месец по-късно   от Мисайлов, който е основният ръководител на агента чак до последния документ в досието – сведение от 30 март 1981-а. Вторият интересен документ в папката е от 16 февруари 1990 г., когато експертна комисия, назначена от началника на ОУ на МВР-Габрово, предлага да бъдат унижожени над 60 дела на секретни сътрудници   с аргументацията, че нямат „научно-историческа, справочна или оперативна стойност“, която придава някакъв законообразен вид на престъпното унищожение. Предложението е прието, има и протокол, че решението е изпълнено. В протокола сред унищожените дела е описано и това на Чавдар – със 74 листа. Само че досието с този номер не е унищожено и съдържа по-малко от 74 листа. Служителите от читалнята на Комисията по досиетата не дадоха пред „Площад Славейков“ друго обяснение за тези противоречия, освен  . В списъка на лицата, „протичащи по делото“   са предимно студенти   в Художествената академия. Агент „Чавдар“ може да е бил вербуван през януари или февруари 1978 г., започва да праща писмените си донесения два месеца по-рано. Първото му сведение   представлява нещо като характеристика от онези, които навремето пишеха в ОФ по различни поводи. Обектът е описан като  . И тук положителните страни свършват и идва това, от което се интересуват опреративните работници: Следващият абзац е подчертан от служител на ДС: Още един подчертан абзац: ОР Мисайлов е озаглавил това сведение „Относно прояви на антисъветизъм от студент“. Благодарение на него, в полезрението на ДС влизат трима студенти, които в най-лекия случай ще бъдат следени и проучвани поне докато завършат, а и след това могат да се сблъскат с незнайни проблеми и неприятности, без изобщо да разберат откъде им е дошло. Но Недко Солаков предполага, че никой не пострадал от неговата дейност, защото вече 28 години никой не дошъл да му се оплаче. Отново през ноември 1977-а агент „Чавдар“ праща сведение от по-различен тип, каквито често се появяват в неговите донесения по искане на ДС. То е озаглавено „Относно Обща художествена изложба“ и се състои от мнения на негови състуденти за представянето на различни художници в ОХИ, както и за общите им впечатления от събитието. На някой по-млад читател вероятно ще му е трудно да си представи защо държавните служби за сигурност са проявявали толкова задълбочен и траен интерес към художествените вкусове и предпочитания на студенската младеж в тесните рамки на българското изобразитнелно изкуство от края на 70-те. С какво ли би допринесло за сигурността на България примерно сведението, че „болшинството от студентите в ХА не са харесали пейзажите на Н. Петков“? Ето още малко „строго секретна“ иформация от агент  „Чавдар“ с мнения на негови колеги: Тук вече виждаме как агентът не само донася какво мислят колегите му, но съобщава на органите и личната си художествена оценка за изложбата. Тук читателят може отново да се запита каква е оперативната полза за ДС от тази информация? Да не би по времето, когато председател на СБХ е Светлин Русев, Партията да е ръководела   с бойния си меч художествения живот? Дали това са донесения срещу творческите неуспехи на отделни творци, или срещу организаторите от СБХ? „Чавдар“ завършва с (раз)лично мнение, доста по-критично  , но вероятно справедливо  :", "date": "2018.05.29", "title": "Артистичните и политически доноси на Недко Солаков"}
{"url": "http://clubz.bg/68428-ep_izklyuchi_shoforite_ot_paketa_za_mobilnost", "text": "С 456 гласа \"за\", 147 \"против\" и 49 въздържали се Европейският парламент подкрепи предложените промени в правилата за командироването на работници в ЕС. За шофьорите в товарните превози обаче промените няма да бъдат прилагани, докато за тях бъде прието отделно законодателство, съобщи EU observer. Това стана, след като при посещението си в България на 17 май, за срещата на върха ЕС-Западни Балкани, Манфред Вебер, председател на групата на ЕНП, обеща, че десните евродепутати ще подкрепят предложенията на ГЕРБ и правителството на Борисов, които настояваха за промени в пакета. Българското правителство е против идеята, заложена в т.нар. Пакет за мобилност, за по-добро заплащане и почивка, свързани със защитата на правата на шофьорите на камиони. Засега от Пакета за мобилност отпадат изисквания шофьорите да се прибират до родното си място на всеки 3 седмици, след третия ден в страна от ЕС на шофьора да му се плаща по нормите за командировки на държавата, в която е влязъл; да не се спи в кабините на камионите, промени в правилата за шосейния каботаж, който на практика ще го премахне. Българските превозвачи определиха предложенията на френския президент Еманюел Макрон като протекционизъм, чиято цел е да изхвърли от пазара източноевропейските фирми. Промените в директивата за командированите работници предвиждат срокът на командироване да бъде съкратен наполовина - до една година, а след това изпратените в чужбина служители да получават заплащане като местните и да плащат същите осигуровки и данъци като тях. Предвижда се засилено сътрудничество при разследването на възможни измами с одобрените правила. Държавите в ЕС имат срок от две години да ги въведат в националното си законодателство. Московски обеща още преговори с Франция за превозвачите В дебата, предхождащ гласуването, евродепутатите се разделиха в оценките си за предложените промени в правилата за командироването на работници в Европейския съюз, познати и като Пакета за мобилност, но двете най-големи групи в Европарламента - на Европейската народна партия (ЕНП) и на социалистите и демократите, дадоха знащ, че ще ги подкрепят. Промените са в сърцевината на вътрешния пазар на ЕС, заяви еврокомисарката по заетостта Мариан Тейсен, цитирана от БТА. За да успее европейският проект, вътрешният пазар трябва да бъде справедлив. Промените не са протекционистични, а целят да се опази доверието на гражданите в единния пазар. Голямо мнозинство в Съвета на ЕС подкрепя предложенията, добави тя. Всички се наредиха зад превозвачите В последвалите становища на парламентарните групи   посочи, че промените ще облекчат пазара и работниците, а   определиха днешния ден като един от най-важните в този мандат на ЕП. И двете групи ще подкрепят промените, стана ясно от становищата им. \"Макрон, не разделяй Европа!\" (СНИМКИ)  (ЕКР) призоваха да се избегне разделението между Изток и Запад и създаването на правна несигурност.  Групата на АЛДЕ определи въпроса като чувствителен. Според  . Те попитаха дали ЕП иска да запази свободното движение на услуги - една от основните свободи в ЕС. Групата на  а това е довело до омраза и загуба на доверие. Групата \"Европа на свободата и пряката демокрация\" отбеляза, че досега е  . Групата  подкрепи предложението за еднакво заплащане срещу еднакъв труд на едно и също място, но настоя да се предвидят наказания за дружествата нарушители, както и новите правила да влизат в сила от първия ден на дейността зад граница. Борисов към комисаря по транспорта: \"Законът Макрон\" убива българския бранш Предложените нови правила предвиждат да се съкрати наполовина срокът, в който командированите работници могат да продължат да плащат осигуровките и данъците си в държавата, откъдето идват. След този срок те ще бъдат задължени да плащат данъци и осигуровки в приемащата държава, като същевременно добиват правото да получават същото заплащане, както местните им колеги. Мненията в страните от източната и западната част на ЕС са разнопосочни в оценките на предложените промени заради значителните разлики в данъчните и осигурителните ставки. БСП дела и документи: когато ЕС обсъжда пакета за превозвачите, България мълчи Докладчиците по преговорите от името на Европейския парламент отбелязаха, че дискусиите са отнели 27 месеца. Мечтах за това постижение, заяви Елизабет Морен-Шартие (ЕНП, Франция). По думите й полагането на законен труд срещу законно и равно заплащане на едно и също място осигурява справедливост и равенство. Тя допълни, че в случая се наблюдава невиждано сътрудничество в утвърждаването на промените между Европейската комисия, Съвета на ЕС и Европейския парламент. \"Макрон, не разделяй Европа!\" (СНИМКИ) Според нея промените ще доведат до премахването на различното заплащане за един и същи труд, особено в областта на строителството и земеделието. Всички се наредиха зад превозвачите \"Макрон, не разделяй Европа!\" (СНИМКИ) Борисов към комисаря по транспорта: \"Законът Макрон\" убива българския бранш БСП дела и документи: когато ЕС обсъжда пакета за превозвачите, България мълчи \"Макрон, не разделяй Европа!\" (СНИМКИ)", "date": "2018.05.29", "title": "ЕП изключи шофьорите от Пакета за мобилност"}
