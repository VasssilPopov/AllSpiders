{"url": "http://clubz.bg/70916-bylgarche_postrada_pri_razstrela_na_italianski_mafiot", "text": "10-годишният син на български имигранти беше тежко ранен при въоръжено нападение срещу криминално проявен мъж в Реджо Калабрия, предаде агенция АНСА, цитирана от бТВ. След спешна операция животът на момчето е извън опасност, но състоянието му остава сериозно. Вчера 39-годишният Джузепе Фабио Джофре дошъл във фермата си, където гледал крави и други животни. Заедно с него било и българчето, което, според информация на в.”Република” било от съседско семейство и било в добри отношения с мъжа. В този момент двама все още неустановени стрелци открили огън по тях с пушки тип „помпа”. Джофре починал на място, а детето било закарано в болница с огнестрелна рана в корема. Според медици момчето има големи шансове да се възстанови напълно. То е под полицейска закрила заедно с родителите си, защото се смята, че може да помогне със свидетелски показания за установяването на убийците. Разстреляният Джофре има дебело криминално досие. Преди няколко месеца в негов имот полицията намерила нелегално оръжие. Бил е залавян да краде добитък. Според „Република” той е един от „войниците” на раздирания от вътрешни борби клан Джофре, който от десетилетия има силни позиции в региона.", "date": "2018.07.22", "title": "Българче пострада при разстрела на италиански мафиот"}
{"url": "http://clubz.bg/70903-ruskata_shpionka_v_sasht_s_kontakti_na_visoko_ravnishte", "text": "Обвинената в шпионаж руска гражданка Мария Бутина е имала по-широки контакти на високо равнище във Вашингтон, отколкото бе известно по-рано. През 2015 година тя е участвала в две срещи между гостуващи руски представители и двама високопоставени служители на американската централна банка и министерството на финансите, съобщи Ройтерс. В срещите, разкрити от няколко души, запознати с тях, и от доклад на вашингтонски център за анализи, който ги е организирал, са участвали тогавашният вицепрезидентът на Управлението за федерален резерв (УФР) Стенли Фишeр и тогавашният заместник-министър на финансите, отговарящ за международната дейност, Нейтан Шийтс.  Руската гражданка Мария Бутина беше арестувана във Вашингтон на 15 юли. Обвинена е, че участва в заговор с цел да извърши действия в полза на чужда държава на американска територия. Тя отхвърля обвинениета, че е действала като руски агент. 29-годишна руска шпионка арестувана в САЩ Бутина пътувала до САЩ през април 2015 година с Александър Торшин, който тогава е заместник-ръководител на руската централна банка. Те участвали в отделни срещи с Фишер и Шийтс, посветени на руско-американските икономически отношения при управлението на администрацията на тогавашния президент Барак Обама. Двете срещи, които не са били обявени по-рано, разкриват широк кръг от изключително влиятелни връзки, които Бутина се стремяла да осъществи с американски политически лидери и лобистки групи. Срещите с Фишер и Шийтс са били организирани от Центъра за национални интереси, вашингтонски външнополитически анализаторски център, който често прокламира про-руски възгледи. Срещите са документирани в доклад на центъра, с който Ройтерс разполага. Документът очертава свързаните с Русия дейности на центъра от 2013 до 2015 година. Докладът определя срещите като даващи възможност водещи фигури от финансови институции в САЩ и Русия да разговарят. Мария Бутина е работила за Торшин, който има близки отношения с руския президент Владимир Путин, и му е превеждала на различни събития във Вашингтон.  В имейл до Ройтерс Фишер потвърди срещата с Торшин. Макар да не може да си спомни подробности, той отбелязва, че разговорът е бил за състоянието на руската икономика и новата роля на Торшин като заместник-управител на централната банка. ", "date": "2018.07.22", "title": "Руската шпионка в САЩ - с контакти на високо равнище"}
{"url": "http://clubz.bg/70909-erdogan_vodi_turciq_kym_propastta", "text": "Поне \"картофената криза\" като че ли е преодоляна, цените на картофите започнаха да падат. Доскоро един килограм картофи струваше седем лири - четири пъти повече, отколкото миналата година. Лукът, доматите и други основни хранителни продукти също поскъпнаха. Днес инфлацията определя делника на много турци, тя се усеща навсякъде: на пазара, на бензиностанцията, в наемите. \"Всичко става все по-скъпо. Вече много неща не мога да си позволя, за почивка изобщо да не говорим\", оплаква се клиентка на пазара в истанбулския квартал Шишли. Тук има всичко: артишоци, прясна мента, дини, грозде, смокини - все производство на фермерите в околността. Асортиментът е богат, но цените постоянно се променят. \"Много хранителни продукти междувременно вече струват двойно повече. Правителството е виновно, трябва най-после да вземе мерки\",  казва един мъж от съседния щанд. Всъщност турската икономика отбеляза ръст от 7,4% - по-висок, отколкото този на китайската икономика. Само че същевременно дефицитът в платежния баланс се повишава, от началото на годината турската лира е загубила над една пета от стойността си спрямо долара и еврото, а инфлацията достигна рекордно ниво, отбелязвайки 15%. Икономическото положение е по-лошо, отколкото от доста години насам. Наскоро рейтинговата агенция \"Фич\" отново понижи кредитния рейтинг на Турция - от BB+  на BB, т.е. редом с Гватемала и Коста Рика. Президентът Ердоган не се интересува от оценката на международните рейтингови агенции. След преизбирането му през юни той е по-силен откогато и да било - той е едновременно държавен, партиен и правителствен шеф и обещава на страната си славно бъдеще. \"Икономиката ни е на верен път, всеки може да види как инвестираме\", цитира наскоро думите му вестник \"Хюриет\". Турция скоро щяла да е \"една от десетте най-големи икономически сили в света\", заяви Ердоган след клетвата си като президент на страната. Още по време на предизборната борба той заяви, че паричната политика на Турция ще бъде контролирана занапред още по-строго. Вложителите се страхуват най-вече от това, че турската централна банка ще загуби независимостта си. Миналата седмица Ердоган издаде декрет, който му позволява еднолично да назначава шефа на банката, както и неговия заместник. \"Централната банка отдавна прави само онова, което иска Ердоган, точно както и всички други институции в тази страна. Нищо не се решава без неговото одобрение\", изтъква икономистът Атила Йешлада. Ако банката беше все още независима, щеше още преди четири години да вдигне лихвите, за да спре инфлацията, добавя той. Икономистите смятат, че повишаването на лихвения процент е важна мярка за стабилизиране на валутата - само че според собствената икономическа теория на Ердоган по-високите лихви са \"коренът на всяко зло\" и застрашават икономическия растеж. Президентът непрестанно настоява водещият лихвен процент да не се повишава. Склонността на Ердоган еднолично да взема всички решения внася дълбока несигурност на пазарите. Доверието трябва да възвърне новият финансов министър и държавен ковчежник - 40-годишният Берат Албайрак, който е зет на Ердоган. Той е следвал икономика в Истанбул и в САЩ, бил е енергиен министър в последния кабинет. Въпреки това е относително неопитен политик, комуто Ердоган дава сега ключова позиция. Главен съветник по икономическите въпроси досега беше бившият вицепремиер Мехмет Шимшек. Той минаваше за поддръжник на инвестициите и за човек, който все пак дръзва да се противопостави на Ердоган. Абайрак обещава бюджетна дисциплина, структурни реформи, независимост на централната банка и мерки срещу инфлацията. \"При нормални обстоятелства бих казал: дайте му време да докаже какво може\", казва анализаторът Атила Йешлада. \"Само че сега обстоятелствата са всичко друго, но не и нормални. Във времена като сегашните имаме нужда от опитни пилоти на кормилото.\" Според експерта, през четвъртото тримесечие на 2018 икономиката на Турция ще се свие, безработицата ще нарасне от 10 на 12 процента, лирата ще продължи да се обезценява и много средни предприятия в енергийния сектор, търговията на дребно и строителството ще фалират. \"Това няма да остане без последици и за Европа, защото много турски фирми са силно задлъжнели към европейските банки\", обобщава експертът.   ", "date": "2018.07.22", "title": "Ердоган води Турция към пропастта"}
{"url": "http://clubz.bg/70907-ucheni_mojem_da_qdem_i_bez_da_debeleem", "text": "Учени от университета в Абърдийн и Китайската академия на науките заключиха, че бозайници могат да поглъщат храни и да не трупат излишно телесно тегло, съобщи Сайънс алърт. Към тези изводи ги подтикнали резултатите от наблюдения върху мишки, чийто обмен на веществата бил уникален и позволявал на гризачите да консумират всичко, без да дебелеят. За да се изяснят особеностите на техния обмен на веществата, мишките следвали хранителен режим, включващ мазнини и захари. Тестването на тежките за гризачите диети показало, че . При това биохимичните процеси в мозъците на мишките останали на обичайното равнище. Учените смятат, че за бързото преработване на мазнините у мишките е виновна физическата активност. Някои гризачи, които я намалили, увеличили телесното си тегло. Наблюдения върху гризачи, чиято дажба съдържала въглехидрати, показали, че у някои бозайници захарта може да се преработва и извежда от организма без сериозни последствия, като увеличаване на телесното тегло или промяна на активността на отделни мозъчни зони.  Учените ще трябва да разберат кой биологичен механизъм позволява на гризачите бързо да преработват най-калоричните храни. Ако подобен механизъм може да бъде отключен или пренастроен в човешкия организъм, затлъстяването вече няма да е здравословен проблем. ", "date": "2018.07.22", "title": "Учени: Можем да ядем и без да дебелеем"}
{"url": "http://clubz.bg/70915-hanke_bylgariq_v_evrozonata_e_ravno_na_kriza_kato_gryckata", "text": "Въпросът Ви звучи малко сантиментално. Аз съм реалист и реалността за случващото се в света е, че много санкции се налагат в цял свят, не само от САЩ, но и от Европейския съюз и други страни. Всички политици изглежда обичат санкциите като предпочитаното оръжие в тази ожесточена \"мека\" война, водеща се в света. Мисля, че това е нещо много лошо, защото и санкциите, и митата възпрепятстват доброволната размяна и отнемат свободата на хората, унищожават свободата на търговията. Не мога да се сетя за нищо добро в това и съм категорично против санкциите срещу Русия, Иран, Северна Корея, Венецуела и много, много други страни, срещу които има санкции. Това е моята реалистична гледна точка по въпроса Ви. Мисля, че иска да започне да се занимава с дипломация, за да разреши някои различия, които американските политици имат с Русия. В подобни ситуации, имаме една американска поговорка, която гласи: \"Не можеш да стигнеш далеч, ако се чудиш кой кого пръв е ощипал\" и когато мислиш, че си установил кой е бил пръв го напляскваш и има някакво възмездие. В този по-общ контекст, издигайки въпросът кой кого пръв е ощипал на по-високо ниво, е налице същото – отмъщението е в устата на всички по цял свят в момента. Тръмп мисли, че той е наясно с изкуството на сделката и Путин също си мисли, че той е наясно с него и искат да се съберат и да го обсъдят. Мисля, че срещата беше много добра, много я подкрепях и преди, и след, а и подкрепям поканата към Путин за визита в Щатите, да посети Тръмп в Белия дом. Това Ви показва колко фанатичен е станал дискурсът. Считам, че това обвинение е смехотворно. Но сериозни американски политици го одобряват, това е политическа битка. Статуквото и елитът в САЩ искат да се смени режимът в Русия, искат да махнат Путин. Това искат елитът и повечето политици. Те наричат разговора на Тръмп с Путин измяна, наричат Путин бандит, гангстер и т.н. До такава омраза се е стигнало. Мисля, че това може да се разбере така и българите много добре ще разберат, противоречивите послания са двупосочни – от САЩ към Европейския съюз, но и от ЕС обратно към САЩ. Има смесени сигнали, но има и тайни споразумения. Има много фонов шум. Българите знаят, че политиците си противоречат и много често е трудно да разбереш какво всъщност става. Но не само Тръмп е такъв, същото идва и от европейците към САЩ. Така е. Със системата на валутния борд, българският лев е клонинг на еврото. Неофициално сте член на еврозоната. Мисля, че официалното присъединяване към еврозоната би било много лоша идея поради няколко причини. На първо място - проблемът с морална опасност. Ако влезете в еврозоната, ще се изправите пред морална опасност, с която се сблъска Гърция. България ще каже \"Вижте, можем да сме малко по-отпуснати по фискалното ни състояние в България, защото ако изпаднем в трудност, ЕС няма да направи нищо друго, освен да ни спаси\". Точно това си мислеха гърците. Гърция беше официално в еврозоната и харчеха пари като луди, гръцките политици не харчеха пари, а крадяха пари. Очевидно той не слушаше българите, защото мнозинството българи искат да запазят валутния борд. А и ако погледнете поведението на Борисов по въпроса, той е бил във всички крайности. Първо е за приемане на еврото, после не иска приемане на еврото, после ще чака за влизане в еврото, после е за. Той прави каквото в Брюксел му кажат да прави.  Българите няма да спечелят нищо, ще загубят силата на валутния борд и ще избегнат проблема с моралната опасност, която имаше Гърция. Ако влезете в еврозоната официално, ще бъдете точно като Гърция. Присъединяването към еврото няма да бъде магическо решение за всички останали проблеми в България, това са глупости, защото левът неофициално вече е в зоната. Нищо няма да се промени, освен, че България ще загуби много суверенитет, ще бъде в еврозоната официално, нещо, от което няма излизане. Затова казвам, че е като в песента на Eagles \"Hotel California\" – влезеш ли веднъж, няма излизане. Обичам тази песен. Случващото се е интересно, защото винаги има симетрия. Твърдят, че Путин и Русия се опитват да повлияят и са повлияли на американските избори. Това е сериозно нещо, всички го вярват. Това, което не казват, е че САЩ правят точно същото в Русия. Те се опитват да повлияят на изборите и това е част от случващото се с радио \"Свободна Европа\",  ръката се протяга на изток в търсене на влияние. И двете страни го правят, и затова казвам, че не може да се навлиза в сценарий от вида \"кой кого пръв ощипа\". Трябва да се вгледаме в реалността, а тя е, че има две големи имперски власти с много общи методи – Русия и САЩ. И двете са опитват да влияят на изборите по цял свят, включително в България.", "date": "2018.07.22", "title": "Ханке: България в еврозоната е равно на криза като гръцката"}
{"url": "http://clubz.bg/70913-kandidatyt_za_medijniq_biznes_na_peevski_ne_bih_se_zanimaval_s_neshto_pokvareno", "text": "Това заяви за предаването \"120 минути\" по бТВ Ярив Лърнър, изпълнителен директор на \"Ню Бояна филмс\" от 2014 г. През април в официално съобщение, той обяви, че има намерение да купи половината от вестникарския бизнес на депутата от ДПС Делян Пеевски. Пеевски продава 50% от вестниците си на \"Ню Имидж\" По думите му в интернет \"пропълзяват всякакви новини, но  Той е роден е в Израел, баща му е известният продуцент Ави Лърнър. Завършва американски университет в Лондон. Играе професионално волейбол и дори за кратко става треньор. Преди да стане продуцент, е бил каскадьор. Запален е по йогата, има няколко филма за източното учение и всеки август организира фестивал по йога и медитация с известни учители по йога от целия свят. След 7 години в България той вече има и български паспорт. \"Станах български гражданин, защото живея тук… и искам да гласувам – шегувам се\", каза Лърнър. Той обяви, че в българия вече се чувства у дома.", "date": "2018.07.22", "title": "Кандидатът за медийния бизнес на Пеевски: Не бих се занимавал с нещо покварено"}
{"url": "http://clubz.bg/70900-koi_sa_naj_bogatite_muzikanti", "text": "Американското списание \"Билборд\" класира най-скъпоплатените музиканти, като на първо място бе поставена ирландската група U2 (\"Ю Ту\"), съобщава Контактмюзик. През 2017 година приходите на бандата са били 54,4 милиона долара. Голяма част от спечелените пари от състава са дошли от гастролите в рамките на турнето \"Joshua Tree Tour\". Интересното в случая е, че по доходи за 2016 година, \"Ю Ту\" дори не попаднаха в топ-50. Къде зимуват U2? На върха естествено На второ място в класация е поставен кънтри певецът Гарт Брукс с 52,2 милиона долара, а трета е група \"Металика\" с 43, 2 милиона. В десетката влизат Бруно Марс (40,7 милиона), Ед Шийран (31,3 милиона), Лейди Гага (29,7 милиона), Били Джоел (29,2 милиона), \"Гънз ен роузис\" (27,6), Роджър Уотърс (27,2) и група \"Колдплей\" (26,5 милиона долара).", "date": "2018.07.22", "title": "Кои са най-богатите музиканти"}
{"url": "http://clubz.bg/70911-atentat_na_letishteto_v_kabul_pri_zavryshtaneto_na_viceprezident_izgnanik", "text": "Най-малко 11 души са убити, a 14 ранени при експлозията близо до летището на Кабул, която отекна малко след завръщането на първия вицепрезидент на Афганистан Абдул Рашид Достум, който се завърна в родината си след 14 месеца изгнание в Турция. Става въпрос за самоубийствен атентат. Това съобщи агенция Синхуа, цитирана от ТАСС. Линейка-бомба уби близо 100 души и рани над 150 в Кабул Сред убитите има цивилни и полицаи. Самият Достум не е пострадал. Атентаторът се е намирал сред поддръжници на Достум, който се били събрали при входа на летището. Той бил идентифициран от полицията, но задействал бомбата си преди да бъде обезвреден. Достум отиде в Турция през май 2017 г., малко преди да започнат съдебни действия срещу него по обвинение в отвличане и изтезание на политически опонент, отбелязва ДПА.", "date": "2018.07.22", "title": "Атентат на летището в Кабул при завръщането на вицепрезидент-изгнаник"}
{"url": "http://clubz.bg/70905-keniq_shte_se_sdobie_s_internet_ot_baloni", "text": "Компанията Loon, част от мегахолдинга Alphabet, започва първия проект за доставяне на интернет с балони в Кения, съобщи Ройтерс. От Google говорят за план за доставяне на интернет до отдалечени места в Африка от години, още преди създаването на холдинга-шапка. Досега множество специалисти изразяваха скептицизъм за проекта, а бавенето му не изглеждаше убедително. От Alphabet обаче обособиха проекта като самостоятелна компания - Loon - за да утвърдят възможността за комерсиализация, и започнаха първа стъпка в Кения в партньорство с местния операторTelkom Kenya.  Руснак иска да обиколи Земята с балон за по-малко от 13 дни (СНИМКИ) Балоните ще летят на 18 км височина - в стратосферата, а движението им ще се контролира с помощта на слънчева енергия и от въздушните потоци. Очаква се аеростатите да осигурят достъп до Световната мрежа на хората в труднодостъпните раойни в страната.  Първите балони излитат в началото на следващата година, но още сега започват тестове. Те ще осигуряват впечатляваща скорост за Африка - еквивалентна на 4G/LTE мрежите. Колко ще струва обаче на местните не е ясно. Интернетът дори в Северна Африка е сред най-скъпите в света.", "date": "2018.07.22", "title": "Кения ще се сдобие с интернет от... балони"}
{"url": "http://clubz.bg/70833-kak_reagirat_firmite_pri_povishavane_na_minimalnata_zaplata", "text": "В свое проучване от януари 2018 г. ЕЦБ изследва реакциите на фирмите от Централна и Източна Европа при повишаване на минималната работна заплата (МРЗ). Резултатите допринасят за академичния дебат върху ефектите от повишаване на МРЗ, тъй като други проучвания се концентрират най-вече върху една единствена стратегия за справяне с повишението, най-често съкращенията, докато изследването формулира комбинация от стратегии, прилагани от фирмите. Проучването е на база на отговорите на над 7400 компании от девет страни от Централна и Източна Европа (България, Естония, Унгария, Латвия, Литва, Полша, Румъния, Словенияи Словакия[1]). Емпиричната част от изследването анализира данни от допитване, направено в по-големия контекст на Мрежата за динамика на заплатите (The Wage Dynamics Network WDN)[2], проведено през 2014 г. от 25 национални централни банки, като е използван хармонизиран въпросник, обхващащ периода 2010-2013 г. Тези страни, които се присъединиха към ЕС през 2004 г. или след 2004 г., имат по-голям дял на нископлатените работници от други държави-членки на ЕС. Роботчета на минимална работна заплата Освен това те са отбелязали значително увеличение на минималната заплата през последните години и взимайки предвид нарастващо съотношение на минималната заплата към средната заплата, дават отлична възможност за анализ. За разлика от другите страни от ЕС ниските заплати са типични в тези девет държави-членки не само за нови участници на пазара на труда (като студенти), но и за всички възрастови групи, което прави ефектите на повишението значими за много по-голяма част от обществото. Резултатите сочат, че най-популярните стратегии за справяне с увеличените минимални заплати са съкращаване на други разходи (т.е. различни от тези за персонала), покачване на цените на продуктите и повишаване на производителността. Намаляването на заетостта е по-малко популярно и се проявява най-вече чрез възпирането от наемане на нови кадри, отколкото чрез директно съкращаване. Най-ниската заплата на учител става 920 лева Изследването също така дава доказателства за потенциалното разпространение на ефектите от повишаване на минималната заплата и във фирмите без наети на минимални заплати. Причината за това е, че нарастването на МРЗ определя не само долната част на разпределението на доходите, но и разходите за труд като цяло и това би могло да доведе до намаляване на броя на служителите или други корекции. Съществуват известни различия сред изследваните страни. Средният дял на служителите, които печелят минималната заплата в извадката варира значително по страни, сектори и професии. Институционалният механизъм за определяне на минималната работна заплата също се различава (ролята на синдикатите, например). „Плътността на профсъюзите“, определена като процент на заетите, които са членовете на синдикатите, е средно 17% в страните от Централна и Източна Европа, присъединили се след 2004 г., което е по-ниско от средното равнище от 35% за ЕС-15 (по-старите страни членки на ЕС). Покритието на колективните трудови договори, измерено като процента на заетите, обхванати от такива договори, е много по-ниско в страните от Централна и Източна Европа - средно 37% спрямо 72% в ЕС-15. В много от държавите от ЦИЕ националната минимална работна заплата е по-често срещана, тъй като тя се отнася и до работниците, за които не се прилага минимална заплата, договорена колективно по сектори. Който иска да взима заплата на МВР-министър, да страда Също така МРЗ служи като основа за определяне на заплатите като цяло в страните с ниско покритие на колективно договаряне. Минималната заплата в България обикновено е долна граница за колективно договорените заплати и има важна роля при определянето на минималния осигурителен праг, което означава, че промените в заплатите често се определят в отговор на МРЗ. При значително по-високия процент на заетите, получаващи минимална заплата и по-широкото им присъствие сред всички възрасти, както и ниското ниво на защита на работниците, може да се очаква, че повишенията на МРЗ биха имали по-голям ефект за страните от ЦИЕ, отколкото за другите страни от ЕС. Най-ниската заплата на учител става 920 лева Който иска да взима заплата на МВР-министър, да страда", "date": "2018.07.22", "title": "Как реагират фирмите при повишаване на минималната заплата"}
{"url": "http://clubz.bg/70881-kolko_vzemat_svetovnite_lideri", "text": "Новоизбраният президент на Мексико Андрес Мануел Лопез Обрадор (популярен и със своите инициали Амло) планира да намали с 60 на сто заплатата си, когато официално встъпи в длъжност през декември. Спечелилият изборите ляв кандидат ще получава около 5707 долара месечно, а никой друг държавен служител не може да взема повече от него. Той вече обяви, че президентската резиденция Лос Пиньос ще стане културен център. Мексиканският политик едва ли е първият лидер, който е обявявал, че намалява заплатата си, напомня Би Би Си. Това е популистки жест, който трябва да демонстрира, че лидерът на държавата не губи връзка с обикновените хора, като поставя дистанция между себе си и тях от една страна и елита, обяснява пред медията д-р Филип Кьокер от университета \"Лайбниц\" в Хановер, който е изследвал заплатите на президентите в Европа.  Все пак трябва да се има предвид, че към заплатата има много екстри понякога, така че е доста трудно да се разбере колко всъщност е доходът на даден държавен глава. Но все пак има чувствителни разлики в основните възнаграждения на лидерите по света, отбелязват от Би Би Си. Премиерът на Сингапур Лий Хсиен Лунг се смята, че е най-високоплатен - взема над 2 млн. долара на година. Тази сума е обвързана с най-високите заплати в частния сектор на страната. Британската премиерка Тереза Мей печели около 150 хил. британски лири (близо 197 хил. долара) - по-малко от германската канцлерка Ангела Меркел, която взема около 200 хил. британски лири (263 хил. долара). Твърди се, че китайският президент Си Дзинпин взема само 22 хил. долара годишно (16,600 британски лири). Уругваецът Хосе Мухика, който беше президент до 2015 г., беше известен като най-бедният държавен глава в света. Той даваше 90 на сто от месечната си заплата, която беше около 9850 долара.  Въпреки че много лидери се лишават от част от заплатите си, те продължават да се наслаждават на различни привилегии. Случаят с предишния уругвайския президент не е такъв - той караше стар фолксваген костенурка и живееше във ферма вместо в президентската резиденция.  Пак в Латинска Америка Ево Моралес, президентът на Боливия, намали заплатата си с около 1000 британски лири, или малко над 1300 долара, когато дойде на власт през 2005 г. В Боливия никой държавен служител не може да печели повече от държавния глава, така че заради това имаше намаляване на заплати в правителството. През 2015 г. тогавашната президентка на Бразилия Дилма Русеф заради икономическите проблеми на страната нареди масови съкращения и 10-процентно намаление на нейната собствена заплата, която беше около 90 хил. долара или 68 хил. британски лири годишно. Новоизбраният президент на Южна Африка Сирил Рамафоса обяви, че възнамерява да намали заплатата си наполовина, което означава, че около 100 хил. британски лири ще бъдат раздадени чрез фондацията на Нелсън Мандела. Бивш бизнесмен и един от най-богатите хора в страната Рамафоса има предполагаемо богатство от 400 млн. долара. Президентската заплата в Нигерия беше 70 хил. долара, или 53 хил. британски лири, преди Мохамед Бухари и неговият вицепрезидент да решат през 2015 г. да намалят възнагражденията си наполовина. През 2015 г. руският президент Владимир Путин също обяви, че той и администрацията му намаляват с 10 на сто възнагражденията си на фона на скок на цените и санкции от ЕС. Официално декларираният от Путин доход е 18, 73 млн. рубли или 226 444 британски лидери за 2017 г. Над половината идва от продажбата на имот край Москва. Неформално чрез подставени лица се смята, че руският президент е доста по-заможен и активите му са за милиарди. Путин си вдигна заплатата 2,65 пъти Сегашният словашки президент Андрей Кишка, който влезе в политиката вече богат, дарява цялата си заплата за благотворителност. През 2013 г. държавният глава на страната е вземал месечна заплата от над 9000 долара или 6800 британски лири. Това е най-високото възнаграждение в Централна и Източна Европа, поне според проучванията на д-р Кьокер. Доналд Тръмп върви по стъпките на предишни американски президенти като дарява заплатати си и получава само 1 долар годишно символично. Хърбърт Хувър и Джон Кенеди са правили същите жестове. Американските президенти печелят около 400 хил. долара годишно.", "date": "2018.07.22", "title": "Колко вземат световните лидери"}
{"url": "http://clubz.bg/70902-karantina_v_qmbolsko_izvedoha_dobrovolcite_s_policiq", "text": "Карантинна зона от 3 километра около огнищата на чума се въвежда от днес в Ямболско,  където трябва да продължи умъртвяването на животни заради заразата от чума. Протестиращи срещу умъртвяването се изтеглиха в съседното село.  Полицаи са извели от Шарково гражданите, които бяха блокирали пътя до последното оцеляло стадо, съобщава бТВ. Хората са в района на село Малко Шарково, като не е имало ексцесии и сблъсъци с местните. Отлагат временно евтаназията на доказано заразени с чума животни Преди 12 ч. известната с участието си в реалити формати Миглена Дерменджиева (Меги Дерм) опита да пробие полицейската блокада с мотив, че представлява неправителствена организация, но беше арестувана. Представители на медиите също не могат да стигнат до населеното място. Съдът отказа да спре заповедта за избиването на животни в Странджанско Според заповедта на агенцията по храните, която е с вчерашна дата, в Шарково не се допускат автомобили и хора, които нямат адресна регистрация в селото. Изключение се прави само за ветеринари, работници, ангажирани с дезинфекцията, полицаи, пожарникари, представители на властите и търговци, които зареждат магазините в селото. Съдът отказа да спре заповедта за избиването на животни в Странджанско", "date": "2018.07.22", "title": "Карантина в Ямболско, изведоха доброволците с полиция"}
{"url": "http://clubz.bg/70904-cvetanov_kym_bsp_otkyde_shte_dojdat_parite_za_mechtite", "text": "Вчера в Зала 3 на НДК, където се проведоха най-значимите срещи от европредседателството, БСП представи проекта си \"Визия за България\". Никой от БСП обаче не каза откъде ще дойдат парите за тези техни мечти. След управление на БСП винаги има хаос и дефицит поне 5%. Това заяви пред журналисти в Казанлък председателят на парламентарната група на ГЕРБ и заместник-председател на партията Цветан Цветанов, цитиран от партийния пресцентър. Според Цветанов  било \"много лесно да кажеш нещо популистко и добре звучащо, но е трудно впоследствие да изпълниш поетите обещания\". БСП вече не иска евро и плосък данък \"Затова политиката е за отговорни хора, които могат да изпълняват ангажиментите си към хората\", посочи той.  И допълни\" Цветанов благодари на БСП, че в петък са подкрепили позицията на премиера Борисов за мигрантите, която той отстоява още от Европейския съвет на 28 юни. Бе решено България да не подписва споразумения, в т.ч. двустранни, за прием на мигранти. Неизбежно Цветанов коментира и клипът, който ГЕРБ вчера разпространи и и обяви, че дава сериозни поводи за съмнение, че лидерът на левицата Корнелия Нинова е отговорна за провокациите в село Шарково. ГЕРБ обвинява Нинова с видео, че подклаждала бунта в Странджа Засегна и темата за предстоящите местни избори догодина. По думите на Цветанов кандидатите на ГЕРБ за кметове на много места вече са ясни. \"Няма как да не подкрепиш Галина Стоянова за още един мандат, тя е лицето на Казанлък\", подчерта той. По думите му по време на днешното откриване на реконструирани и рехабилитирани улици и междублокови пространства в Казанлък, лицата на много хора са сияели от щастие. \"Това е оценката за работата на ГЕРБ и правителството на Бойко Борисов\", завърши зам.-председателят на ГЕРБ. ГЕРБ обвинява Нинова с видео, че подклаждала бунта в Странджа", "date": "2018.07.22", "title": "Цветанов към БСП: Откъде ще дойдат парите за мечтите?"}
{"url": "http://clubz.bg/70912-hamiltyn_s_vpechatlqvashta_pobeda_na_formula_1_v_germaniq", "text": "Световният шампион във Формула 1 Люис Хамилтън постигна впечатляваща победа в днешното състезание за Гран При на Германия. Въпреки че стартира от 14-а позиция, пилотът на Мерцедес за пореден път показа изключителна борбеност, финиширайки първи на пистата \"Хокенхайм\". По този начин британецът постигна четвъртия си успех през сезона, който го изкачи и на лидерската позиция при пилотите, съобщава БГНЕС. Люис Хамилтън за 4-ти път е световен шампион във Формула 1 Втори завърши неговият съотборник Валтери Ботас, с което \"сребърните стрели\" записаха двойна победа днес. Последното място на почетната стълбичка бе за пилота на Ферари Кими Райконен. Лидерът в генералното класиране преди днешното състезание Себастиан Фетел пък отпадна злощастно малко преди края. Германецът, който стартира от полпозишън, се виждаше победител, когато в 52-ата обиколка загуби контрол над болида си при завой номер 13, вследствие на което излезе от пистата и се заби в предпазните заграждения. След днешния успех Люис Хамилтън вече води в битката за световната титла с актив от 188 точки, на 17 пред втория Фетел (171)", "date": "2018.07.22", "title": "Хамилтън с впечатляваща победа на Формула 1 в Германия"}
{"url": "http://clubz.bg/70895-katastrofa_zatvori_magistrala_trakiq_v_posoka_burgas_edin_zaginal", "text": "Магистрала \"Тракия\" в посока Бургас е затворена при километър 312, като се използва обходен маршрут, съобщиха от агенция \"Пътна инфраструктура\". Причината е катастрофа, при която е загинал шофьор на ТИР. ТИР-ът се е преобърнал в канавката край пътя, предприети са действия за освобождаване на платното. Ремонтите по \"Тракия\" спират за морето Превозните средства се отклоняват през през Зимница – пътен възел \"Петолъчката\" – през пътен възел \"Карнобат\" се връщат на аутобана. Шофьорите да се движат с повишено внимание и съобразена скорост по обходния маршрут, призовават от пътната агенция.", "date": "2018.07.22", "title": "Катастрофа затвори магистрала \"Тракия\" в посока Бургас, един загинал"}
{"url": "http://clubz.bg/70914-stadoto_na_baba_dora_veche_e_evtanazirano", "text": "Стадото на Тодорка Сакалиева – баба Дора, в село Шарково вече е умъртвено и животните са загробени. Това съобщи министърът на земеделието Румен Порожанов, предава бТВ. Стадото на баба Дора е било от около 140 животни, от които само половината били регистрирани. Еватаназирани са още две по-малко стада с по 15 животни, уточни Порожанов. Тази сутрин село Шарково беше отцепено. Блокадата започна от ранни зори. Полицаите изпълняваха заповед на Агенцията по храните, която забранява достъпа до Шарково в радиус от 3 километра. Карантина в Ямболско, изведоха доброволците с полиция Няколко часа по-късно стадото на баба Дора беше умъртвено. Още на 10 юли Агенцията по храните издаде заповед за евтаназията, която беше извършена едва днес. Тази сутрин хората, които защитаваха животните ѝ, бяха изведени от полицията, се опасяваха от подобни действия на ветеринарните власти. Около обед при демонстрантите се появи Миглена Дерменджева, известна защитничка на животни. Тя настоя да премине кордона, представяйки регистрацията на неправителствената си организация. Пререканията с полицията завършиха с ареста ѝ. Кризата с чумата в Странджа, провокира интереса на телевизия „Евронюз”. Майкъл Фиорентино е у нас, за да отрази случващото се в региона.", "date": "2018.07.22", "title": "Стадото на баба Дора вече е евтаназирано"}
{"url": "http://clubz.bg/70896-oshte_edin_zakonoproekt_na_valeri_simeonov_pod_vypros", "text": "Още една законодателна инициатива на вицепремиера Валери Симеонов, внесена в парламента от депутатите от НФСБ, среща критика от коалиционии партньори в лицето на ГЕРБ - в случая от Министерството на финансите. Става дума за промените в Закона за местните данъци и такси, с която да се въведе допълнителен годишен данък върху имоти в курортите от национално и местно значение, които биха могли да се ползват като туристически имоти под наем, но не са обявени за такива - или т.нар. \"апарт хотели\".  Проектът беше внесен в края на май от депутатите на Симеонов, а обявената цел е борба със сивата икономика в сектора, защото има случаи за такива имоти да се плаща наем, който не се обявява.   Нов данък за \"имот в курорт\" предлагат депутатите на Валери Симеонов Министерството на финансите обаче е изпратило в Народното събрание становище, в което \"по принцип\" подкрепя въвеждането на регламент за тези имоти като мярка за борба със сивата икономика. След което обаче конкретните предложения на Симеоновите депутати са силно разкритикувани едно по едно.  Проектозаконът предвижда за имоти, които се намират в обявени с решение на Министерски съвет за курорти 143 населени места и не са \"основно жилище на данъчно задълженото лице\", да се облагат допълнително с между 0,2 до 0,7 от данъчната им оценка - според разположението. Размерът на данъка ще се определя от Общинския съвет. Задължението към общината ще отпада, ако имотът е регистриран като туристически обект по смисъла на Закона за туризма - и плаща съответните данъци и такси за това.  Според Министерството на финансите обаче текстовете, предложени от НФСБ, са неясни и биха могли да доведат до двойно данъчно облагане - за един и същи имот собственикът да плаща два пъти. Другият вариант на тълкуване е, че въпросните жилища които се намират в курорти, ще бъдат освободени от \"обикновения\" имотен данък, а ще плащат само новия. Това, според министерството, не става ясно от предложенията. Освен това не е разписано и как ще се определят ставките - на базата на декларациите, които всеки собственик на жилище подава в общината заради имотния данък или по друг начин. Самите общини пък нямат ресурс и достъп до информация дали даден обект не е регистриран като туристически според Закона за туризма или като обект за отдаване под наем, срещу което се плаща подоходен данък. В становището си министърът на финансите Владислав Горанов изразява опасение, че с новия имотен данък има риск да бъдат засегнати не тези, които отдават курортните си имоти под наем, без да го декларират, а добросъвестни данъкоплатци, които просто имат имот в посочените от закона места. Освен това се посочва, че в европейския регламент няма разграничение между \"основно жилище\" или за местоположението в курорт или не за \"обекти за настаняване, за които не се плаща наем\". Законът за шума - приет. Но... Симеонов предлага, ГЕРБ разполага В законопроекта на НФСБ няма и правила за това в какви срокове ще се плаща въпросния данък \"имот в курорт\", твърди Министерството на финансите. Освен това в решението на Министерския съвет, с което са определени 143 населени места и местности, които са национални или местни курорти, има и такива, които отдавна не попадат в съответната категория. Например в местности, където има закрити минерални извори, става ясно още от становището.  Финансовото министерство оспорва и данните от предварителната оценка на въздействието на законопроекта, поместена в мотивите към него, приложени от вносителите на НФСБ. Според депутатите ще бъдат събрани около 200 млн. лв. годишно от данъка върху имотите в курортите. Според ведомството на Владислав Горанов обаче не е ясно как е определено това, при положение, че няма данни колко са тези имоти, в кои курорти са и кои от тях не са основно жилище, не са обявени за туристически обекти и не се отдават под наем. А всяко от тези обстоятелства би направило новият имотен данък неприложим.  Това не е първата законодателна инициатива на Валери Симеонов и депутатите от НФСБ, която среща критики от коалиционните партньори във властта. Проектът за промени в хазарта \"отлежава\" в Народното събрание от месеци. Очаква се и ревизия на предложенията на вицепремиера за по-строги правила за шума на открито в населените места. Законът за шума - приет. Но... Симеонов предлага, ГЕРБ разполага", "date": "2018.07.22", "title": "Още един законопроект на Валери Симеонов - под въпрос"}
{"url": "http://clubz.bg/70897-kmetyt_na_carevo_dyunata_dyuna_li_e", "text": "Така кметът на община Царево Георги Лапчев обобщи казуса с Корал, който и тази година породи много спорове и скандали. Както е известно, 120 дка от гората зад плажа е собственост на испанската фирма \"Ибердрола Инмобилария\", която има инвестиционни намерения в района. 90 дка обаче представляват дюни, които по закон са държавна собственост и върху тях не може да се строи. Нанесени са в специализираните карти, но не и в кадастъра и в същото време, според готвения Общ устройствен план (ОУП) на общината са предвидени за изграждане на курорт. Лапчев бе гост в сутрешния блок на бТВ. Ще победи ли бетонът природата?, попита водещата.  Как един частник си огради държавните дюни (СНИМКИ) И последва отговор-разсъждение що е то бетон: На възражението на водещата Жени Марчева, че всяка година се строи все повече и повече и след 20 години вероятно от морето ще е останало съвсем малко, Лапчев отговори: \"Темата Корал вече докрай досади на хората, каза още кметът - Корал е само 400-500 метра.  . Въпросните испанци са едни от многото със собственост зад плажовете. Това са 10 човека, които са намерили начин да крещят. Общината се съдии с въпросните испанци, защото желаят да подновят разрешенията си за строеж, но са с изтекли екооценки и законът ни задължава да сме против. Тези хора ще могат да построят това, което е по закон. Много се говори за това как ще се застроят дюните - не могат да се строят дюни. Общината винаги го е казвала това нещо. Ако имаме недвусмислено доказана дюна... по закон дюна не се строи. Испанците също бяха при мен и ми казаха, че знаят.\" Марчева попита защо след като знаят, че не може да се строи върху дюни, от \"Ибердрола\" са си купили точно дюни, Лапчев отвърна:", "date": "2018.07.22", "title": "Кметът на Царево: Дюната дюна ли е?"}
{"url": "http://clubz.bg/70898-vypreki_finansoviq_ministyr_na_turciq_zadaval_se_rastej", "text": "Турция продължава тенденцията към силен икономически растеж и основите на икономиката й са здрави, заяви за местни медии новият финансов министър на Турция Берат Албайрак, цитиран от Ройтерс. Опасенията във връзка с независимостта на централната банка нараснаха, след като президентът Реджеп Тайип Ердоган назначи за финансов министър своя зет Албайрак, което подкрепи очакванията, че президентът, който сам се нарече \"враг на лихвите\", ще се опита да окаже по-голямо влияние върху монетарната политика. Ердоган - първият султан на модерна Турция Турската лира поевтиня тази година, като изгуби една пета от стойността си спрямо американския долар, заради опасенията, че централната банка не може да овладее нарастването на двуцифрената инфлация, докато Ердоган нееднократно призова за намаляване на лихвите. Албайрак, който е в Аржентина за среща на Г-20, каза, че сегашната политика на правителството има за цел поддържане на разумна фискална политика, стабилен растеж на кредитите, извършване на структурни реформи и заздравяване на рамката на паричната политика на Турция.", "date": "2018.07.22", "title": "Въпреки финансовия министър на Турция, задавал се растеж"}
{"url": "http://clubz.bg/70850-indianec_jivee_22_godini_syvsem_sam_v_djunglite_na_amazoniq_video", "text": "Индианец живее съвсем сам в джунглите на Амазония вече 22 години, пише в. \"Гардиън\". Той бе заснет отблизо от служители на ФУНАИ - бразилската Национална индианцса фондация. На записа се вижда мъж на около 50 години, полугол и сечащ дърво с брадва. Той изглежда в отлично здраве. Наричат го \"индианецът в дупката\". Смята се, че той е единственият жив днес представител на едно от най-изолираните племена в региона. Човекът оцелява с лов на глигани, птици и маймуни. Единственото му ловно оръжие са лъкът и стрелите. Също така той хваща жертвите си в капани, като изкопава дупки и слага в тях заострени колчета.     Индианското население в района е избито или прогонено през 70-те и 80-те г. на ХХ век от дървосекачи, фермери и бандити, дошли да заграбват земите там. Група от шестима индианци, успели да оцелеят, била убита от фермери през 1995 г. Предполага се, че оцелелият е един от тези хора. Той бил забелязан през 1996 г. и оттогава през повечето време е под наблюдението на ФУНАИ. Политиката на тази фондация е да избягва контакти с изолирани групи и да се грижи за опазването на района. През 2015 г. бе открит индиански резерват край селището Тамару. Специално за обитателите били оставени брадви мачетета и посети зърнени култури. \"Индианецът в дупката\" обаче не иска да има никакъв допир с цивилизацията, изтъква Алдаир Алгайер. Човекът живее на площ от 800 декара гори, които законът пази от унищожаване. Всички около тях е застроено с ферми. Според ФУНАИ има 113 изолирани племена, които живеят в Амазония, без да поддържат никакви контакти с външния свят. Потвърдено е съществуването на 27 от тях. Такива племена има също в съседните Боливия, Перу, Еквадор и Колумбия. Всички те се препитават с лов, като оръжията им са лъкове и стрели.", "date": "2018.07.22", "title": "Индианец живее 22 години съвсем сам в джунглите на Амазония (ВИДЕО)"}
{"url": "http://clubz.bg/70899-do_myja_kojto_me_ograbi_tazi_nosht", "text": "Едно странно послание циркулира в социалната мрежа: призив към крадец и \"благодарност\" от жертвата.  Тя се казва Емона Карагьозова и се опитва сама да хване крадеца с помощта на социалната мрежа. До обяд постът й бе споделен от близо 5000 души. Карагьозова е убедена, че мъжът от снимките е този, посегнал на дома и имуществото й. Отчетът на прокуратурата: всяка трета кражба - разкрита ВСЯКО СПОДЕЛЯНЕ НА СНИМКИТЕ Е КРАЧКА КЪМ НАМИРАНЕТО НА ТОЗИ СМЕЛЧАГА! гр. София, ж.к. Изток, 21.07.2018 г.\", призова жертвата.", "date": "2018.07.22", "title": "До мъжа, който ме ограби тази нощ"}
{"url": "http://clubz.bg/70910-djon_teri_slaga_kraj_na_karierata_si", "text": "Джон Тери, бившият капитан на \"Челси\" и на националния отбор на Англия е решил да сложи край на кариерата си като играч, съобщават британските медии. Очаква се защитникът да започне работа в Sky Sports като анализатор на двубоите от Висшата лига. Това пряко кореспондира с анонса на Тери, че смята да се насочи към треньорството. Централният защитник е свободен агент, след като през последната година игра в \"Астън Вила\". Тери се представи силно, но имаше уговорка да остане на \"Вила парк\" само ако отборът се завърне във Висшата лига. В крайна сметка тимът от Бирмингам загуби финалния плейоф от \"Фулъм\", припомня \"Дневник\".", "date": "2018.07.22", "title": "Джон Тери слага край на кариерата си"}
{"url": "http://clubz.bg/70906-siderov_poiska_otteglqne_na_zakona_za_shuma_na_simeonov", "text": "Председателят на ПГ на Обединените патриоти Волен Сидеров предлага изтегляне на законопроекта, който предвижда мерки срещу вдигането на прекомерен шум в курортите. В предаването \"Неделя 150\" по БНР той поясни, че мерките за контрол на вицепремиера Валери Симеонов по Черноморието подлагат бизнеса на натиск и гонят туристи. Законът за шума - приет. Но... Симеонов предлага, ГЕРБ разполага Той призова да не се правят акции: Още един законопроект на Валери Симеонов - под въпрос Не знам на какво се дължи този хъс на Валери Симеонов, допълни Сидеров, според когото защо се бърза е въпрос, на който Симеонов дължи отговор.  , той продължава да смята, че това е един хубав закон, че трябва да се направи, но бизнесът е на обратно мнение\", подчерта Волен Сидеров: Запитан дали води война с Валери Симеонов, Сидеров поясни, че си говорят, но Симеонов не приема аргументите му. Атакуването на българския бизнес не е продуктивно, категоричен е Волен Сидеров, според когото проблемите са другаде: Ще разпадне ли законът за приватизацията управляващата коалиция? Волен Сидеров оцени като разумно предложението на министерството на туризма курортите да се зонират и част от тези зони да подлежат на различна регулация за шума.  „Да се знае, че отиваш в парти зона или в по-тиха зона. Ако това се приеме, може би страстите ще утихнат“, прогнозира той. Той отхвърли и аргументите на своите партньори срещу приетите тази седмица промени в приватизационния закон. Според НФСБ, тези промени помагат на собствениците на \"Български морски флот\" братя Домусчиеви да си спестят близо 60 милиона лева задължения. Сидеров обаче се позова на експерти от Агенцията за приватизация: Още един законопроект на Валери Симеонов - под въпрос Ще разпадне ли законът за приватизацията управляващата коалиция?", "date": "2018.07.22", "title": "Сидеров поиска оттегляне на закона за шума на Симеонов"}
{"url": "http://clubz.bg/70908-britancite_planyt_na_djonsyn_e_po_dobyr_ot_tozi_na_mej", "text": "Британската общественост е масово против плановете на премиера Тереза Мей за напускането на ЕС, като над една трета от гласоподавателите биха подкрепили нова дясна партия, която да изведе страната от евросъюза, според проучване, цитирано от ДПА. Анкета на агенцията за обществени допитвания \"ЮГав\", направена за в. \"Сънди таймс\", установи, че гласоподавателите биха предпочели Борис Джонсън, който се оттегли от поста външен министър преди две седмици, да преговаря с ЕС и да води Консервативната партия при следващите избори. , установи проучването. Тереза Мей към бунтовниците: Подкрепете ме или \"въобще няма да има Брекзит\" Само около осем месеца преди Великобритания да излезе от ЕС на 29 март догодина правителството на Мей, парламентът, обществеността и компаниите остават дълбоко поделени във вижданията си как трябва да изглежда Брекзитът.  Плановете на Мей за запазване на близки търговски отношения с ЕС тласнаха правителството в криза тоз месец, след като двама от министрите, включително Джонсън, подадоха оставки заради този план. Само един от десет гласоподаватели би избрал плана на правителството за Брекзита, ако имаше втори референдум, сочи анкетата. Близо половината са на мнение, че планът е лош за Великобритания. Борис Джонсън: Планът на Мей е бедствие за демокрацията Проучването също така сочи, че гласоподавателите са все по-поляризирани, като расте броят на хората, които не симпатизират на нито една от двете основни партии. Според анкетата 38 процента от хората биха гласували за нова дясна партия, която подкрепя Брекзита, докато почти една четвърт би подкрепила ясно изразена крайнодясна, антиимигрантска и антиислямска партия. Подкрепящият Брекзита Найджъл Фараж и Стивън Банън, бивш съветник на президента на САЩ Доналд Тръмп, обсъждат формирането на ново дясно движение, съобщава в.\"Сънди таймс\". Половината от гласоподавателите биха подкрепили оставането на Великобритания в ЕС , ако имаше втори референдум, според проучването. \n\t\"ЮГав\" е разговаряла с 1668 души над 18 години във Великобритания на 19 и 20 юли, уточнява \"Сънди таймс\".  Борис Джонсън: Планът на Мей е бедствие за демокрацията", "date": "2018.07.22", "title": "Британците: Планът на Джонсън е по-добър от този на Мей"}
{"url": "http://clubz.bg/70888-us_iztrebitel_prihvana_samolet_do_golf_kluba_na_trymp", "text": "Изтребител Ф-16 от ВВС на САЩ прехвана вчера по обед малък граждански самолет в близост до частния голф клуб на президента Доналд Тръмп в Ню Джърси, съобщиха военните власти, цитирани от Асошиейтед прес. Нарушителят летял без необходимото разрешение и комуникация във временната ограничена зона за полети около голф игрището в Бедминстър, където президентът прекарва уикенда. Арестуваха парапланерист, прелетял над голф курорта на Тръмп Северноамериканското аерокосмическо командване заяви, че прехванатият самолет е кацнал без инцидент на летище в Питстаун, където пилотът е бил посрещнат от местни служители на органите на реда. Тръмп пристигна в Ню Джърси в петък следобед и по план ще замине за Вашингтон днес следобед. ", "date": "2018.07.22", "title": "US изтребител прихвана самолет до голф клуба на Тръмп"}
{"url": "http://clubz.bg/70886-do_50_000_lv_globa_za_tri_lipi_s_naraneni_koreni_na_solunska", "text": "До 50 000 лв. глоба (каквото и да означава „до“) ще плати изпълнителят на ремонтните дейности по столичната ул. „Солунска“ заради прерязани корени на три дървета, съобщават на страницата си във Фейсбук „Зелени решения за София“. За дървесната растителност в София, както знаем, отговорност носят специалистите от дирекция „Зелени системи“. Те са констатирали сериозни нарушения в кореновата система на три от липите на „Солунска“, които могат да доведат до изсъхването им. Колко точно ще трябва за плати фирмата изпълнител на ремонтните дейности, предстои да разберем. Припомняме, че през 2014 г. за отсечен по негови думи „млад, двуметров дъб, изсъхнал“, пенсионер-инвалид бе глобен 80 лева. Трите липи с прекъснати части от кореновата система ще бъдат обект на специални наблюдения и грижи от страна на експертите-лесовъди от „Зелени системи“ и при евентуално изсъхване ще бъдат премахнати, а на тяхно място ще бъдат засадени нови едроразмерни дървета. Само на сто метра от липите, след като от началото на ремонта на площад „Славейков“ вече бяха отсечени 7 изсъхнали дървета, още поне едно или две вероятно ще бъдат сполетени от същата участ. Работници от обекта обясниха пред „Площад Славейков“, че с тежките камиони и багери е трудно да се маневрира между дърветата, колкото и да внимават водачите им. В момента от посадените преди почти сто години 35 дървета на „Славейков“ са останали 18. От Общината обещават след края на ремонта дърветата да са повече, отколкото са били преди. Още не е ясно дали повече от 35, или повече от 25.", "date": "2018.07.22", "title": "До 50 000 лв. глоба за три липи с наранени корени на \"Солунска\""}
{"url": "http://clubz.bg/70889-dnes_jega_dyjd_ot_utre", "text": "Днес ще бъде горещо с максимални температури  между 31° и 36°, в София - около 31°, съобщава бТВ. Ще преобладава слънчево време.  Около и след обяд ще се развива купесто-дъждовна облачност и на много места, главно в Източна България и планинските райони, ще има краткотрайни валежи и гръмотевици. Ще е почти тихо. По Черноморието ще преобладава слънчево време. Около обяд ще се развива купесто-дъждовна облачност и на много места ще има краткотрайни валежи и гръмотевици. Ще духа слаб до умерен югоизточен вятър. Максимални температури – от 29° до 31°. Температурата на морската вода е 25-26°. Вълнението на морето ще бъде 1-2 бала. В  планините ще преобладава слънчево време. Около и след обяд ще се развива купесто-дъждовна облачност и на места ще има краткотрайни валежи и гръмотевици. По високите части вятърът ще е умерен от запад-югозапад. Максимална температура на височина 1200 метра - около 25°, на 2000 метра – около 18°. През първата половина от следващата седмица отново на много места в страната ще вали дъжд, придружен и от гръмотевични бури. Има условия за временно интензивни явления и значителни по количество валежи. Възможни са и градушки. Температурите ще се понижат и ще се установи хладно за периода време.", "date": "2018.07.22", "title": "Днес жега, дъжд от утре"}
{"url": "http://clubz.bg/70894-velikobritaniq_nqma_da_plati_smetkata_za_brekzit_ot_51_miliarda", "text": "Новият британски министър за Брекзита Доминик Рааб предупреди, че Лондон може да не плати т.нар. сметка по развода с ЕС, възлизаща на 39 милиарда британски лири (51 милиарда долара), ако не бъде постигнато търговско споразумение с евросъюза, предадоха световните агенции. Пред британският вестник \"Сънди телеграф\" Рааб посочи, че трябва да има \"обвързаност\" между това Великобритания да плати сумата за излизането си от евросъюза и възможността за изграждане на нови отношения с ЕС. Той се позова на член 50 от Лисабонския договор, който урежда процедурата за напускането на блока.  Новият британски преговарящ за \"Брекзит\" е Доминик Рааб Брюксел: Гответе се за всякакъв вид \"Брекзит\" Великобритания и ЕС все още са далеч в постигането на съгласие по условията на ново търговско споразумение. Освен това Консервативната партия на Мей не е единна в позицията си каква политика за Брекзита да подкрепя.  През май консервативното правителство на премиера Тереза Мей обяви, че няма да обвързва плащането с бъдещите търговски отношения с ЕС.  Оттогава насам обаче кабинета напуснаха предишният министър за Брекзит Дейвид Дейвис и първият дипломат Борис Джонсън. Рааб каза, че член 50 от Договора за ЕС, който обусловява излизането на страни от организацията, обвързва сметката при излизането със сключването на търговско споразумение.  Брюксел: Гответе се за всякакъв вид \"Брекзит\"", "date": "2018.07.22", "title": "Великобритания няма да плати сметката за Брекзит от $51 милиарда"}
{"url": "http://clubz.bg/70887-vyv_vashington_shte_broqt_kotkite_sreshtu_15_miliona_dolara", "text": "Броенето на котки, подобно на воденето им на паша, е сложна задача. Но коалиция от четири групи любители на животните във Вашингтон, окръг Колумбия, ще направи такъв опит. „Петсмарт Чаритис“, „Хюман Сосайъти“, „Хюмън Рескю Алайънс“ и Институтът Смитсонин по консервационна биология работят заедно по проект, наречен „D.C. Cat Count“ (Преброяване на котките в окръг Колумбия), който има за цел да създаде по-ясна представа за цялостното котешко население на американската столица – както улични животни, така и домашни любимци. Очаква се проектът да отнеме 3 години и да струва  $1,5 милиона. Надеждите са, че данните ще помогнат за подобряване на усилията за управление на популацията на котки. В някои случаи, както свидетелства „Вашингтон Пост“, котките могата да са заплаха за защитени или застрашени видове. Те са противоречиви животни и са обвинявани в убийства на диви животни като птици и дребни бозайници, отбелязва изданието. Но в други случаи могат да са полезни за намаляване на популациите от вредители,  например плъхове. Не е лесно да се прецени популацията на котки в града само на око. Проектът е необичаен както в своя обхват – поглед към целия град, така и в решението му да включва домашни любимци и диви животни. В крайна сметка, като е отбелязано в сайта на проекта Според сайта, проектът ще използва различни стратегии, за да стигне до общия брой на котките: Организаторите на проекта се надяват да се разработи и приложение за смартфон, което да позволи на жителите на града да се включат в преброяваването със собствени снимки на котки.", "date": "2018.07.22", "title": "Във Вашингтон ще броят котките срещу 1,5 милиона долара"}
{"url": "http://clubz.bg/70890-kuba_chastna_sobstvenost_i_ednopolovi_brakove", "text": "Кубинският парламент одобри вчера кабинета, назначен от новия президент Мигел Диас-Канел, в който постовете си запазват повечето министри от правителството на Раул Кастро, с изключение на ключовия пост на икономическите реформи, предаде Асошиейтед прес. Освен това Националното събрание прие за обсъждане предложената реформа на конституцията от 1976 г., , , но ще запази ролята на комунистическата партия като единствена политическа сила. Куба на път да узакони еднополовите бракове До края на годината проектът ще бъде поставен на национален референдум, преди да се върне в парламента за окончателно утвърждаване.  Новият Министерски съвет има 34-ма членове. Постовете си на заместник-председатели (вицепрезиденти) запазват участниците в революцията от 1959 г., 86-годишният Рамиро Валдес и 76-годишният ген. Улисес Росалес дел Торо, както и Рикардо Кабрисас Руис. Министрите на външните и вътрешните работи, на отбраната, външната търговия и финансите остават същите.  Главната промяна, която отбелязват наблюдателите, е отсъствието на Марино Мурильо, който отговаряше за икономиката, и който помагаше на Раул Кастро в течение на десетилетие за въвеждането на частната инициатива в социалистическото стопанство. Новият министър на икономиката и планирането се казва Алехандро Хил, съобщи ТАСС.", "date": "2018.07.22", "title": "Куба: частна собственост и еднополови бракове"}
{"url": "http://clubz.bg/70892-desetki_zaginali_sled_tajfun_vyv_vietnam", "text": "Наводнения, предизвикани от тайфун, преминал през централната и северната част на Виетнам, причиниха смъртта на най-малко 19 души, съобщиха днес местните власти в комюнике, цитирано от Франс прес. Най-малко 13 души са обявени за изчезнали. Огромни градски и селски райони, включително столица Ханой, бяха засегнати от наводнения и свлачища. Виетнам отваря пазара си за Европа По данни на властите над 15 000 къщи са били повредени или разрушени, а над 110 000 хектара насаждения са под водата. Наводнени са също няколко пътища. Виетнам всяка година е връхлитан от над десетина бури или тайфуни, които причиняват стотици жертви.  През 2017 г. 389 души загинаха в резултат на природни бедствия във Виетнам, които са причинили щети за 2,6 милиарда долара.", "date": "2018.07.22", "title": "Десетки загинали след тайфун във Виетнам"}
{"url": "http://clubz.bg/70882-rusiq_trqbva_da_osyznae_che_ne_moje_da_ne_zachita_drugi_dyrjavi_zashtoto_e_po_silna", "text": "Гръцкият министър на външните работи Никос Коцияс заяви, че Русия не може да проявява „неуважение“ към други страни, съобщава електронното издание на вестник Kathimerini, цитирано от \"Фокус\". В интервю за „Ефимерия тон Синтектон“ първият дипломат на Атина говори за недолството на Москва от поканата, която БЮРМ получи за започване на преговори за членство в НАТО. Русия все още не е отговорила на решението на Гърция да експулсира двама руски дипломати и да забрани на още двама руски граждани да влязат в страната, заради предполагаеми усилия за подкопаване на утвърждаването на договора за името на Македония, постигнат между Атина и Скопие миналия месец. Атина към Москва: Престанете да не ни уважавате и да ни се месите    Острата реакция бе по повод неуважителна критика от страна на говорителката на руското Външно министерство Мария Захарова.", "date": "2018.07.22", "title": "Русия трябва да осъзнае, че не може да не зачита други държави, защото е по-силна"}
{"url": "http://clubz.bg/70883-bivsh_syvetnik_na_trymp_shte_pravi_populistka_revolyuciq_v_evropa", "text": "Стив Банън създава фондация в Европа, която да подкрепя десни популистки групи от целия континент, предаде ДПА, като цитира интервю на бившия главен стратег на президента Доналд Тръмп за изданието \"Дейли бийст\". Банън се надява, че фондацията, наречена   (The Movement), ще оглави дясна популистка революция на континента, започвайки с изборите за Европарламент напролет, пише \"Дейли бийст\".  Неправителствената организация ще бъде централен източник за проучвания на общественото мнение, съвети за пропаганда и научни изследвания (think-tank research) за разнообразни десни организации, които никнат из цяла Европа, в много случаи без професионална политическа структура или съществен бюджет. Амбицията на Банън е в перспектива организацията да съперничи по влияние на \"Отворено общество\" на финансиста Джордж Сорос, подкрепящо либерални каузи. През последната година Банън е водил разговори с десни групи от целия континент - от   и членове на Националния фронт на   (преименуван на Национален сбор) на запад, до   и полски популисти на изток. Той замисля дясна \"супергрупа\" в Европейския парламент, която да наброява една трета от депутатите след изборите през май. Обединен популистки блок от такъв размер би могъл сериозно да влияе на парламентарната дейност, потенциално давайки на Банън огромна власт в популисткото движение, отбелязва \"Дейли бийст\".  Европарламентът: Кремъл плаща на популистите в Европа Централата на фондацията ще бъде в Брюксел, където през следващите месеци ще започне наемането на първоначален екип от 10 души, като броят им ще се увеличи до около 25 след 2019 г., ако проектът е успешен. Банън планира да прекарва 50 процента от времето си в Европа, след като минат частичните избори за Конгрес в САЩ през ноември, пише БТА. Банън, спорна фигура, който до началото на годината беше в ръководството на десния сайт \"Брайтбарт Нюз\", помогна на кандидат-президентската кампания на Тръмп през 2016 г., с което си спечели поста в Белия дом. Принуден да го напусне след вътрешни вражди, по-късно разкрити в книгата \"Огън и жупел\" (Fire and Fury) на Майкъл Улф, сега той мечтае за новата си европейска империя, пише авторът на интервюто в \"Дейли бийст\" и цитира думите на Банън:", "date": "2018.07.22", "title": "Бивш съветник на Тръмп ще прави популистка революция в Европа"}
{"url": "http://clubz.bg/70893-iran_kym_sasht_ne_dyrpajte_lyva_za_opashkata", "text": "Иранският президент Хасан Рохани днес предупреди президента на САЩ Доналд Тръмп да не продължава враждебната си политика срещу Техеран, съобщи Ройтерс. Помпео заплаши Техеран с най-силните санкции в историята и му постави 12 условия Изявлението идва на фона на \"скъсаното\" от Тръмп ядрено споразумение. Тази седмица стана ясно, че Иран е построил завод, където може да произвежда до 60 ротора за центрофуги на ден. Новината бе обявена от Акбар Салехи - шефът на Иранската организация за атомна енергия (ИОАЕ), цитиран от Ройтерс. Иран ще прави ротори за ядрени центрофуги Така Ислямската република пое отново курса на конфронтация с Вашингтон заради ядрената си програма. Новината дойде месец, след като духовният ирански лидер аятолах Али Хаменей заяви, че е наредил увеличаването на капацитета за обогатяване на уран, ако ядреното споразумение със световните сили се провали след оттеглянето на САЩ от него. Според сделката от 2015 г., подписана също от Русия, Китай, Великобритания, Франция и Германия, Техеран се съгласи да свие ядрената си програма в замяна на облекчаване на санкциите. Другите страни по договора се опитват да го спасят, като изтъкват, че той предлага най-добрия начин Иран да бъде спрян от разработването на атомна бомба. Нетаняху марширува в Москва, Путин държи юздите на Иран Властите в Техеран заявиха, че ще изчакат да видят какво да направят другите световни сили, но дадоха сигнал, че са готови да подновят обогатяването на уран. На няколко пъти в Ислямската република казваха, че ядрената й дейност е за генериране на ток и други мирни проекти. Али Акбар Салехи изтъкна, че новият завод сем по себе си не нарушава условията на споразумението. Заводът може да произвежда дневно до 60 ротора за центрофуги IR-6, допълни Салехи. Може ли да бъде спасено ядреното споразумение с Иран През юни той съобщи, че Иран е започнал да разработва инфраструктура за изграждането на модерни центрофуги в ядрения обект в Натанз. Иран ще прави ротори за ядрени центрофуги Нетаняху марширува в Москва, Путин държи юздите на Иран Може ли да бъде спасено ядреното споразумение с Иран", "date": "2018.07.22", "title": "Иран към САЩ: Не дърпайте лъва за опашката"}
{"url": "http://clubz.bg/70884-antisemitizym_v_germaniq_omrazata_se_razrastva", "text": "\"Лудвиг Фишер\" пак се е изказал. Берлинският съдържател на ресторант Йорай Файнберг вече е свикнал с това, че през няколко дни получава мейли от човек, който се подписва с името на известен началник от страховития \"Щурмови отряд\" (Sturmabteilung, SA) на Хитлер. В последния си мейл въпросният \"щурмовак\" нарича Файнберг \"мръсен плъх\", твърди, че Холокостът бил \"измама\" и че така или иначе всички евреи щели да отидат в газовите камери. Дотук Файнберг е събрал 60 такива мейла на омразата само от \"Лудвиг Фишер\" - цели 60 страници с обиди, твърдения, отричащи Холокоста, и заплахи. Още с идването си в Германия преди шест години израелският гражданин разбрал, че се чувства добре тук. Преди това Файнберг е живял във Виена, където отношението към евреите и израелците не е така дружелюбно, както в Германия. И веднага обаче добавя: Напоследък в Германия зачестиха антисемитските нападения срещу евреи. Последният случай е срещу американски професор от Бон, който беше атакуван от германец с палестински корени. През април пък посред бял ден в Берлин беше нападнат израелски гражданин заради това, че носел кипа. Но най-вече в интернет зачестяват словесните атаки и обидите срещу евреи и израелски граждани. До този извод стига екип от Техническия университет в Берлин, провел изследване по темата. Изследователите са проучили 300 хиляди текста, обикновено анонимни, публикувани в социалните мрежи. Изводът, който се налага: коментарите на омразата срещу евреи не само зачестяват, но и звучат все по-радикално. Йорай Файнберг за първи път се сблъскал с тази враждебност през 2017 година, когато пред ресторанта му в Берлин някакъв мъж изливал върху него обиди в продължение на няколко минути. След като качил в интернет видеото, хора от цяла Германия се солидаризирали с него. Оттогава обаче зачестили и нападките. Това се потвърждава и от изследването на Техническия университет. Радикалните коментари се отминават като налудничави писания. Но когато така се държат образовани хора, това се възприема от другите. Нападките срещу Йорай Файнберг идват основно от хора от крайнодесния политически спектър. Това личи от псевдоними като \"Лудвиг Фишер\", или пък от това, че самите мейли следват определен образец: техните автори отричат Холокоста и твърдят, че концентрационните лагери са измислица. Според тези хора, евреите били виновни за масовото изтребление на хора по време на Втората световна война, а не националсоциалистите. Файнберг смята, че вината за това развитие трябва да се търси на различни места: Що се отнася до съдържанието на обидите и нападките, почти няма промяна. Аргументите на антисемитите, които виждат в евреите \"всичкото зло на света\", почти не се различават от тези от 16-и век, подчертава Моника Шварц-Фризел. Но днес наблюдаваме по-често как старите предразсъдъци се смесват с критики срещу Израел, добавя изследователката.   Йорай Файнберг е решен да се бори срещу набиращата скорост омраза - независимо дали тя се дължи на стари предразсъдъци или на антисемитизъм, замаскиран като критика срещу Израел. Макар че невинаги това му се удава лесно. Така например когато той публикувал във Фейсбук първите заплашителни мейли на \"Лудвиг Фишер\", от Фейсбук блокирали неговия личен профил. Защото алгоритмите на тази платформа не правят разлика между лица, които отправят заплахи, и техните жертви. Файнберг твърди, че правосъдието се отнася много сериозно към темата, но досега почти нищо не е направено: \"Ако нещата продължат така, скоро антисемитизмът ще се пренесе от интернет в реалния живот\", предупреждава изследователката Шварц-Фризел. В наши дни мрежата и действителността са все по-свързани помежду си, допълва тя. Йорай Файнберг пък се надява, че въпреки това обстановката ще се поуспокои през следващите години.", "date": "2018.07.22", "title": "Антисемитизъм в Германия: омразата се разраства"}
{"url": "http://clubz.bg/70885-ekvador_blizo_do_tova_da_izgoni_asanj", "text": "Еквадор е близо до сключването на сделка с британските власти, с която ще оттегли предоставеното убежище за Джулиан Асандж и ще изгони основателя на \"Уикилийкс\" от посолството си в Лондон, предаде ДПА, като цитира американския разследващ журналист Глен Грийнуолд. Еквадорският президент Ленин Морено е пристигнал във Великобритания в края на седмицата за разговори с официални лица, за да финализира сделката, с която протекцията за Асандж ще бъде оттеглена и после той ще бъде предаден на британските власти, съобщи Грийнуолд на своя сайт \"Интерсепт\". Официално - Еквадор даде гражданство на Асанж Асандж не може да бъде арестуван на територията на дипломатическата мисия, където пребивава от 2012 г., след като наруши условията на освобождаването си под гаранция. Прокуратурата в Швеция впоследствие свали част от обвиненията срещу него в сексуални престъпления, но той се страхува, че може да бъде екстрадиран в САЩ за разпит във връзка с дейността на \"Уикилийкс\", ако напусне сградата.  Източник, близък до външното министерство на Еквадор, е потвърдил за \"Интерсепт\" информацията за сделката за предаването на Асандж през следващите няколко седмици. Грийнуолд стана известен с публикуването на разкритията на Едуард Сноудън за Агенцията за национална сигурност на САЩ", "date": "2018.07.22", "title": "Еквадор близо до това да изгони Асанж"}
{"url": "http://clubz.bg/70891-kak_pravqt_politika_hipopotamite_zajcite_i_prasetata", "text": "С какво точно се занимава премиерът? Накъде са насочени усилията на външния министър и по какво неговите задачи се различават от тези на вътрешния? Българските деца може да не са съвсем наясно с отговорите на тези въпроси, докато за разширяването на политическата култура на малките германчета (между 8 и 14 години) се полагат целенасочени усилия отдавна, още от 2003 насам – сложната материя им се представя елементарно и достъпно в комикс, илюстриращ сложните управленски процеси. Канцлерката Бербел е хипопотам, в ролята на първи дипломат влиза дивото прасе Егон, а заекът Райнер е вътрешен министър. И техните занимания слабо се различават от тези на истинските политици – преследват се интереси, формират се групировки, търсят се или се отхвърлят съюзници и т.н. Всичко това под формата на забавно четиво с картинки, чието съдържание е разбираемо дори и за най-малките потребители. Вероятно не на последно място с мисълта, че един ден те ще са новите управляващи, германската Федерална централа за политическо образование се грижи вече повече от 15 години за грамотността на децата по отношение на използваните в политиката прийоми и понятия, предоставяйки им периодично нови издания на популярния комикс „Hanisauland“ (да го наречем на български „Зайхипрасия“ по началните букви от названията на тримата главни герои). И в тази измислена страна, в която живеят Бербел, Егон и Райнер (както и всякакви други техни приятели или врагове) има съвсем реална възможност да се „копира“ случващото се в самата Германия. Идеята е да го схванат и тези, които още не са дорасли да гласуват, при това по забавен начин. Все пак да не създаваме излишни илюзии – не става дума за четиво, което родителите купуват сами на децата си (или най-малкото това не е обичайната практика): то се разпространява, при това безплатно, по училищата, където децата имат възможност да се запознаят с него, да научат нови неща и да зададат своите въпроси, на които своевременно се отговаря. Що е то диктатура или пък що е то посолство, какво значи закон или пък инфлация, какво е химн или какво е било ГДР – думи, които не присъстват непременно в речника на най-малките им се разясняват така, че да не им звучат абстрактно. Антропоморфичният подход е достатъчно уместен за целта, а аналогиите с реално съществуващи лица твърдо се отхвърлят (по време на възникването на комикса канцлер е все още Герхард Шрьодер).  Дали аналогията на български не би била „Орел, рак и щука“? По-скоро не, тъй като Бербел, Егон и Райнер ефективно строят демокрацията, успешно се справят със задачите, пред които са изправени, и обичайно намират компромис в случаите, в които това се налага. Защото, както може да се предположи, зайците биха предпочели цялата територия на страната да бъде засадена с моркови, хипопотамите настояват за изграждането на голям удобен язовир, а на консервативните прасета най-много би им харесало всичко да си остане така, както е. “Важното за мен беше да подбера три вида животни, които са много различни. Покрай това е лесно да се измислят конфликти, които се разрешават с течение на времето“, казва авторът на текстовете Петер Бранд. Като и той, и художникът Щефан Елинг не би трябвало да се опасяват да останат без работа - материал за нови и нови издания на комикса без никакви съмнения се събира редовно: медиите, или по-точно техните герои, се грижат да го осигуряват. Покрай това в речника за децата вече присъства логично и думата „Fakenews“.", "date": "2018.07.22", "title": "Как правят политика хипопотамите, зайците и прасетата"}
