{"url": "http://clubz.bg/72637-novo_obezbolqvashto_100_pyti_po_silno_ot_morfina_no_ne_se_privikva", "text": "Американските учени разработват лекарство, което смятат, че ще произведе революция сред анестетиците, съобщава Би Би Си. Новото обезболяващо е много по-ефективно от морфина, но няма същите странични ефекти, главният от които е развиването на зависимост към препарата. Веществото, което засега има химическото название AT-121 вече е минало през различни изпитания върху животни, в това число и примати, и показва впечатляващи резултати. В днешно време лекарствените препарати от групата на опиоидите се явяват най-ефективното средство за анестезия и те широко се употребяват при лекуването на хора с хронични болки от различен произход. Но те са и много опасни, защото заедно с намаляването на болката, те стимулират и т. нар. център на удоволствията. При регулярна употреба се получава привикване към чувството за удоволствие и се развива зависимост. В САЩ над 2 млн. души се смята, че злоупотребяват с медицински опиоиди. Миналата година здравното министерство на страната обяви, че ситуацията е извънредна и трябва да се обуздае националната опиоидна криза. От десетилетия фармаколозите се опитват да създадат вещество, което може да блокира болката, но да не засяга при това центъра на удоволствията.  Резултатите, които показва новият препарат върху животни са впечатляващи. При макака обезболяващият ефект е бил сравним с ефекта на морфина, но в 100 пъти по-малка дозировка. Все пак трябва да се има предвид, че въобще не е сигурно как ще реагира човешкият организъм.", "date": "2018.09.02", "title": "Ново обезболяващо: 100 пъти по-силно от морфина, но не се привиква"}
{"url": "http://clubz.bg/72631-premieryt_e_na_poseshtenie_v_cherna_gora_dnes_i_utre", "text": "ГЕРБ и Патриотите обсъждат имена за министри идната седмица Това гласи съобщение от правителствената информационна служба, изпратено днес. Текстът не  е придружен с програма на визитата. А за утре - понеделник, по принцип трябва да са предвидени разговори между ГЕРБ и \"Обединените патриоти\", след като в петък трима министри подадоха оставки по искане на Борисов. Това са министрите Николай Нанков, Валентин Радев и Ивайло Московски, а официалният мотив - катастрофата край Своге, в която загинаха 17 души, а други бяха ранени.  Очаква се все още и становището на НФСБ дали ще остане в управлението. Ръководството на партията заседава втори ден по темата. НФСБ заседава втори ден - мисли дали ще остане във властта НФСБ заседава втори ден - мисли дали ще остане във властта", "date": "2018.09.02", "title": "Премиерът е на посещение в Черна гора. Днес и утре"}
{"url": "http://clubz.bg/72621-tablet_na_rulo_video", "text": "Канадски специалисти разработиха таблет, който се навива на руло и лесно може да бъде носен в джоба поради цилиндричната си форма, пише . \"Мейл он сънди\", цитиран от БТА. Новият продукт е с търговска марка \"MagicScroll\" (Вълшебен свитък). Когато рулото се развие, гъвкавият му екран се изправя. Дисплеят е с висока резолюция и размер от 7,5 инча. Таблетът може да се ползва и в навито състояние, като четенето става като се върти около оста на цилиндричното тяло.  Прототип беше конструиран от специалисти в канадския \"Куинс юнивърсити\" в град Кингстън, провинция Онтарио. Това е първият в света навиващ се таблет, който може да се ползва и с плосък дисплей при разгръщане. Цилиндричната форма на таблета е по-ергономична, когато се използва функцията й на телефон. Таблетът е снабден с два въртящи се кръга в двата края на цилиндричното тяло. С тяхна помощ информацията, изписана върху свитъка, може да се придвижва в две посоки - нагоре и надолу. Екранът е с 2K резолюция и показва много ясни изображения на снимки и видео. \"MagicScroll\" е снабден с камера, която може да се управлява с жестове. Ето и видео как изглежда новият продукт:    ", "date": "2018.09.02", "title": "Таблет на руло? (ВИДЕО)"}
{"url": "http://clubz.bg/72463-gerb_stava_vse_po_mrysna_duma_pochti_kato_dps", "text": "Август е месец за политическа ваканция. Тази година обаче през август се случиха доста събития, които могат да се окажат предопределящи за новия политически сезон. Стана безпощадно ясно, че ГЕРБ продължава да губи електорат, и то от най-твърдия си. Българите научиха, че държавата не може да гарантира строеж на качествени пътища. А ако си платиш застраховка, свързана с автомобила ти, не е сигурно дали няма да се наложи да го правиш отново, пак заради недостатъчно добре свършена работа от страна на държавата. Тези проблеми няма как да се решат с министерски оставки. За една голяма част от българския народ евроатлантическата ориентация, съдебната реформа, свободата на словото, върховенството на закона са по-скоро отвлечени понятия. Те са приоритет на едно малцинство, придобило известност като \"умни и красиви\". Засега ГЕРБ пренебрегва това малцинство и дори му противостои в определени моменти, като тази политика е по-скоро успешна за партията, с оглед на изборните резултати. Битовите удобства обаче винаги са били изключително важни за еснафската душа на мнозинството българи. На едно от първите места сред тези битови удобства стои именно автомобилът. Често той е дори преди къщата. Досега ГЕРБ успяваше да убеди голяма част от тези българи, че представлява техните интереси. След събитията от последните седмици обаче нищо чудно тяхната вяра да е сериозно разклатена. Защото ГЕРБ посегна на най-милото им. Сривът в Търговския регистър вероятно също е засегнал интересите на доста средни и малки фирми, които също до скоро бяха електорат на ГЕРБ. Нищо чудно партията на Бойко Борисов да загуби влияние и по тази линия. Так ГЕРБ лека-полека се свива като електорално влияние до онези, които са пряко или косвено зависими от управлението. На Борисов му остана един-единствен аргумент за властта. И той се нарича Корнелия Нинова. Като един същински Атлас лидерът на БСП крепи на раменете си свода на настоящото управление с всяка своя публична изява. ГЕРБ всъщност е на власт не за друго, а само и само да не е БСП. Всяка критика на Нинова към правителството, дори да е напълно основателна, е повод за активистите на ГЕРБ да припомнят последните две управления на БСП - това на Сергей Станишев и това на Пламен Орешарски. И съответно да повишат своето електорално влияние. БСП с такова удоволствие играе тази игра, че работата намирсва на сговор. Нинова обаче не е достатъчен аргумент, за да спре процеса на изпадане в политическа изолация, който върви при ГЕРБ. Нищо чудно при следващи избори Борисов и сие да не могат да намерят политически партньор за управленска коалиция. Ясно е, че собствено мнозинство няма да имат, те нямаха такова дори в най-силните си години. Единственият им приемлив партньор са \"Обединени патриоти\", които обаче се разпадат. И дори част от тях да влязат в следващия парламент вероятно техните гласове няма да са достатъчни за собствено мнозинство. Въпросът с \"Демократична България\"  - формацията, която представлява малцинството, за което има и по-важни теми от битовите удобства - също е доста комплициран. Първо, по ред причини за тази формация също все още не е сигурно дали ще влезе в следващ парламент. Второ - ако влезе в следващ парламент \"Демократична България\" не би трябвало да прави коалиция с ГЕРБ. Ако отново гледаме римейк на правителството \"Борисов\" 2 това ще означава, че лидерите на \"Демократична България\" може би са красиви, но определено не са особено умни. В българската политика ГЕРБ става все по-мръсна дума. Почти като ДПС. Двете партии всъщност отдавна си приличат. Те са изцяло лидерски, а във вътрешнопартийния им живот строгата йерархия и дисциплина са по-важни от демократичните принципи. Сега вече ГЕРБ и ДПС започват да имат и сходен политически имидж - на партии, с които е по-добре да не влизаш в коалиция. Защото ще бъдеш употребен и унищожен. Така за ГЕРБ ще останат две възможности - широка коалиция с БСП или по-тясна коалиция с гореспоменатото ДПС (макар че не е сигурено дали мандатите на ГЕРБ и ДПС ще са достатъчни за собствено мнозинство). Не че коалиция между тези три партии няма и сега. Тя обаче е задкулисна и може да се проследи само от наблюдателите и анализаторите. На целокупния електорат все още му убягва. Излезе ли тази коалиция пред кулисите обаче, това ще означава край за партията на Борисов. Остава само да се надяваме,че бурният политически август ще допринесе и за общественото съзряване на българите. И че все повече от тях ще започнат да разбират, че има пряка връзка между евроинтеграцията, съдебната реформа, административната реформа, върховенството на закона и така важните битови удобства. И че все повече от тях ще изискват активна дейност по \"отвлечените понятия\" от партията, за която гласуват, независимо коя е тя.", "date": "2018.09.02", "title": "ГЕРБ става все по-мръсна дума. Почти като ДПС"}
{"url": "http://clubz.bg/72633-mercedes_i_hamiltyn_nanesoha_udar_v_doma_na_ferari", "text": "Люис Хамилтън и \"Мерцедес\" за втора поредна година спечелиха на \"Монца\" - домашната писта на големия си съперник \"Ферари\" във Формула 1. Световният шампион бе най-бърз в едно от най-интересните състезания от началото на сезона, а до него на подиума се качиха Кими Райконен (\"Ферари\") и Валтери Ботас (\"Мерцедес\"). Себастиан Фетел (\"Ферари\") остана пети, а четвърти бе класиран Макс Вестапен (\"Ред Бул\"), който бе наказан с пет секунди заради инцидент с Ботас, така му отстъпи едно място в подреждането. Още на старта стана интересно. Райконен и Фетел (в този ред) потеглиха първи. Финландецът удържа атаките и лидерската позиция. Третият Хамилтън тръгна на битка с Фетел и на четвъртия завой успя да го изпревари, като имаше сблъсък между двамата. Пострада предното крило на болида на германеца и той трябваше да мине през бокса, след което излезе на пистата последен. Фетел се оплака от поведението на съперника си по радиото, но стюардите прецениха, че инцидентът е \"състезателен\" и Люис не понесе санкция. Така Райконен и Хамилтън поведоха битка. На трасето излезе кола за сигурност и след прибирането й започна шоуто. Британецът изпревари Ледения, който обаче бързо му отвърна и възстанови водачеството си. Нататък всичко продължи с надхитряне, предвид предстоящата смяна на гуми. В 21-ата обиколка Кими спря в бокса. Тук целта на \"Мерцедес\" и Хамилтън бе той да натрупа аванс, за да се върне първи при своята смяна. Шампионът се задържа на трасето по-дълго от необходимото и в един момент това изглеждаше като грешка, тъй като Райконен бързо топеше пасива си с новите гуми. Германският тим обаче бързо смени стратегията и това му донесе успеха. Хамилтън бе привикан в бокса на 28-ия тур, а Валтери Ботас получи заповед максимално дълго да задържи финландеца. Това проработи и когато Люис се върна на пистата, бързо застигна двамата в челото. В 37-ата обиколка Ботас на свой ред отиде за смяна и Райконен поведе. Личеше, че има проблеми със задните гуми и нямаше как да удържи на атаките на Люис Хамилтън, който го задмина в 45-ата - 8 обиколки преди края. И състезанието напрактика приключи. Победителят бе шумно освиркван през целия уикенд - така бе и на награждаването. Фетел все пак си проправи път до петото място. В генералното класиране на пилотите Хамилтън вече има 256 точки, а германецът е с 226. Следва Гран При на Сингапур.", "date": "2018.09.02", "title": "\"Мерцедес\" и Хамилтън нанесоха удар в дома на \"Ферари\""}
{"url": "http://clubz.bg/72622-erdogan_vs_sasht_zaradi_ruskite_raketi_i_dolara", "text": "Турският президент Реджеп Тайип Ердоган заяви, че страната му няма намерение да иска от когото и да е разрешение да купи от Русия зенитни ракетни системи С-400, предаде ТАСС. Агенцията цитира турския вестник \"Миллиет\", който съобщава за изказването на Ердоган на бизнес форум в Бишкек, столицата на Киргизстан.  САЩ към Турция: Откажете руските ракети С-400 и ви даваме F-35 На 31 август Ердоган заяви, че Анкара се надява да получи С-400 в максимално кратки срокове. В отговор Вашингтон предупреди Анкара, че ако купи от Русия тези ракетни комплекси, САЩ може откажат да й продадат изтребители  F-35.  Турският президент обаче не приключи до руското въоръжение за натовската си иначе армия с атаките срещу САЩ. Нападна и американската валута: Според турския лидер връзката между международната търговия и долара постепенно се превръща в голям проблем. Той посочи, че целта на манипулациите с курса на турската валута е да се предизвикат съмнения в силната и здрава икономика на страната. Свалиха кредитния рейтинг на Турция, идат рецесия и инфлация Свалиха кредитния рейтинг на Турция, идат рецесия и инфлация", "date": "2018.09.02", "title": "Ердоган vs САЩ: заради руските ракети и долара"}
{"url": "http://clubz.bg/72624-karakachanov_komunikaciqta_vyv_vlastta_buksuva_no_ne_sym_pritesnen", "text": "Това е проблемът във властта според вицепремиера Красимир Каракачанов, след като оставките на тримата министри от ГЕРБ Николай Нанков, Валентин Радев и Ивайло Московски създадоха напрежение. Вицепремиерът Валери Симеонов обяви, че премиерът Бойко Борисов и ГЕРБ нарушават коалиционното споразумение и в резултат НФСБ обсъжда участието си в управлението. От ВМРО, чийто лидер е Каракачанов, веднага след оставките също се появиха коментари за \"изненада\". Преди ден пък Борисов сам заяви, че има и други министри, към чиято работа има претенции. Но не ги назова. Борисов поиска оставките на трима министри. Заради катастрофата край Своге По думите му обаче не се очаквали сътресения в управляващата коалиция.  Задава ли се основен ремонт на кабинета? Бойко Борисов не е доволен и от други министри  Каракачанов и колегата му от екоминистерството Нено Димов (също министър от квотата на \"Обединени патриоти\" според официалното разпределение - б.р.) сами обявиха, че са спокойни за местата си правителството. Те участваха заедно в отбелязването в село Сугарево на 94-та годишнина от убийството на легендарния водач на ВМРО Тодор Александров , коментира и Димов: НФСБ заседава втори ден - мисли дали ще остане във властта През това време от НФСБ все още няма информация.  Задава ли се основен ремонт на кабинета? Бойко Борисов не е доволен и от други министри  НФСБ заседава втори ден - мисли дали ще остане във властта", "date": "2018.09.02", "title": "Каракачанов: Комуникацията във властта буксува. Но не съм притеснен"}
{"url": "http://clubz.bg/72636-venchavki_i_kryshteneta_poskypvat_drastichno", "text": "Нови цени за всички ритуали в църквите - Светият Синод е взел решение да увеличи таксите за кръщенета, сватби, освещаване и други ритуали, съобщи Нова тв. Въвеждането на новите цени обаче ще се случи с решение на всеки един от 15-те митрополити и епархийските съвети към него. Старозагорската епархия е една от първите, която въведе новите по-високи цени. Така кръщенето, например, поскъпва с 40 лв и вече струва 90 лв.  Венчавките вече ще струват със 70 лв. повече. Скокът е от 100 на 170 лв. За радостните обреди допълнително се заплащат такси за видео и фотозаснемане, които са различни за съответните храмове и манастири. Най-скъпо излиза кръщенето в Шипченския манастир - близо 500 лв.", "date": "2018.09.02", "title": "Венчавки и кръщенета поскъпват драстично"}
{"url": "http://clubz.bg/72623-v_stranata_kydeto_nqma_opoziciq", "text": "По принцип има нещо симпатично в това да наблюдаваш как БСП изчезва. Неспособността на бившата комунистическа партия да изпълнява основни опозиционни функции и да излъчва разумни послания я обрича на изолация, която я отдалечава още повече от надеждите ѝ скоро отново да управлява. Отговорът на въпроса защо социалистите се държат така, е очевиден – някой е казал на Корнелия Нинова, че колкото по-агресивен популизъм практикува, толкова повече ще разширява полето на подкрепата си. Тяхна работа... Важното за всички нас е, че в Народното събрание няма кой да посочва проблемите в управлението и няма кой да провокира истински дебати за алтернативите. Парламентарното време често се хаби за глупости, а прокарването на частни интереси стана всекидневие. Единствените остри включвания идват от извънпарламентарната опозиция, която обаче е... извън парламента. Без трибуна и медиен достъп и без легитимността, които по-широката представителност дава на една парламентарна опозиция. Така се оказваме в странната ситуация да имаме многопартийна демокрация, но да нямаме ефективна опозиция; всички парламентарни партии да имат достъп до медиите, но често да не чуваме различни гледни точки; да има много шум и скандали, но да има пълно мълчание, когато някой тръгне срещу интересите на гражданите. Така е в страната, където няма опозиция. Резултатите от последните парламентарни избори отредиха на БСП мястото на основна опозиция. Даже и единствена – „Обединени патриоти“ официално участват в управлението, „Воля“ все още не е ясно точно какво е, а ДПС си знаят, че за да продължат да упражняват влияние върху ключови сектори и назначения, опозиционното им говорене трябва да се ограничава до декламиране на общоизвестни истини от типа: „По-добре здрав и богат, отколкото беден и болен.“ Заради цялата тази картина е интересът към поведението на БСП. Най-новата линия на Корнелия Нинова е комбинация между Волен Сидеров и младежкото движение „Че Гевара“, но с претенцията да прилича на Виктор Орбан – срещу мигрантите, срещу „джендър идеологията“ (все още се търси дефиниция за този термин), с призиви за надуване на държавните разходи, в подкрепа на всяко действие на Кремъл и срещу приемането на еврото. Намесата на БСП в кризата с чумата по домашните животни в Странджа направи картината още по-сюрреалистична – съмнения за подклаждане на бунтове, оспорване на заключения на специалисти, много шум и малко решения. В това време керванът си върви, а опозицията е забравила, че има за задължение поне да лае по него. От време на време БСП излиза с предложения за конкретни увеличения на разходите, най-често социални, които почти винаги се отхвърлят от управляващите с аргумента: „А откъде пари?“ И когато правителството набързо прехвърли 500 милиона лева на Държавната консолидационна компания за „справяне с наводненията“, няма кой да попита защо точно толкова пари, защо точно на тази структура, защо непрозрачно и защо точно сега. В случаи като този в парламента няма кой да защити интереса на данъкоплатците. А БСП дори не си и записва, за да може следващия път да отговори: „Ето откъде пари.“ Изчезването на опозицията прави управляващите невъздържани. Защо да внимаваш как ще изглежда едно твое действие, ако няма кой да те посочи с пръст? Защо да се въздържаш да внасяш откровено лобистки законопроекти, когато няма кой да вдигне шум и да те освети? А какво ти пречи да гласуваш подобни проекти, след като почти всички около теб го правят, опозицията си мълчи, а това гарантира също, че темата ще остане незабелязана за големите медии... Обяснението за серията лобистки закони не може да се ограничи до поведението на опозицията – важни са и невидимите баланси, които задържат управляващите на власт. Но липсата на опозиция безспорно помага. Само за един сезон парламентът заприлича на гише за обслужване на най-големите монополисти. Първо депутати внесоха отдавна написания проект, който да наложи по-тежки условия за малките търговци на горива и така да улесни големите да увеличат пазарния си дял. После набързо започнаха да разглеждат друг проект, предвиждащ създаването на национална автомобилна камара, която да управлява целия бранш и която също е в услуга на големите. В средата на финансовата година изведнъж решиха да променят акцизите и да ударят едни търговци на тютюневи изделия и така да подпомогнат други. На този фон никой не се изненада, че в мир и съгласие парламентът прие законопроект на Пеевски, който на практика не променя нищо в пазара на медиите, но чиято единствена цел е да изкара своя автор като борец за прозрачност. Накрая промениха Закона за приватизацията и следприватизационния контрол, за да дадат възможност на Домусчиев, Пеевски и други близки до властта бизнесмени да си спестят неустойки по неизпълнени договорни задължения в размер на десетки милиони. Успяхте ли да изчетете спокойно последния параграф? Само за два-три месеца парламентът се окичи с толкова очевидно лобистки действия, колкото в други времена наблюдаваме за години. Важна е думата „очевидни“, защото част от останалото законотворчество вероятно също е мотивирано от лобистки интереси, но това остава неизвестно за публиката. Сега имаме безсрамна поредица, а главните действащи лица не са смущавани от опозиция или медии. За бенефициентите на споменатите услуги конкретните резултати безспорно са най-важни. За останалите не е така. Добрата новина е, че обществото може да преживее подобни травми, стига те да не се превърнат в норма. Лошата новина е, че такова поведение отслабва способностите на държавата да решава проблеми. Когато не си притискан, за да мотивираш ясно всяко свое действие, тогава спираш да мислиш, че това изобщо е необходимо. Когато никой не те призовава на реални дебати по политики, нямаш стимул да мислиш изобщо в перспектива. Когато си наясно, че сблъсъците са театър, а истинските скандали няма да предизвикат реакция, тогава защо изобщо да живееш с мярка?! Тогава няма и смисъл да се захващаш да търсиш дългосрочни решения, защото всъщност никой не го очаква от теб. Този сезон има поне два примера за отслабените възможности за управление – протестите на майките на деца с увреждания и чумата по животните в Странджа. И двата случая бяха използвани от опозицията за повърхностно противопоставяне, а това послужи за оправдание на управляващите да се откажат от... управление. Една сериозна власт ще обсъди проблемите в сферата на социалната помощ, ще чуе всички гледни точки, ще проучи примерите на успешни и неуспешни страни, а накрая ще предложи решение и ще търси максимално съгласие за него. Защото работещото решение трябва да е за десетилетия напред. Една сериозна власт ще вземе всички превантивни мерки срещу разпространение на заразата, ще информира предварително какви са процедурите и какво да очакват хората, след което ще пристъпи към безкомпромисно изпълнение на предвидените процедури и в нито един момент няма да превръща спазването на закона в разменна монета. И в двата случая видяхме, че управляващите не действаха така. Ако целта им е да изглеждат по-сериозно от опозицията, то те постигат тази цел и без подобни усилия, а заслугата за това е на самата опозиция. Така, в стабилност и сговор, качеството на управлението спада. Привидно спокойната ситуация е благодатна среда за избухване на популистки изненади. Случвало се е и преди, ще се случва отново. Спорадичните разногласия в рамките на управляващата коалиция не могат да заместят истинския и необходим сблъсък между власт и опозиция по най-важните въпроси. Репликите на Валери Симеонов не могат да компенсират липсата на контрол, а още по-малко да изграждат алтернативи. Така властта става ленива. Кой тогава ще ги притиска, за да управляват в интерес на гражданите? Няма да е нещо отвън, защото проблемите вътре в Европейския съюз, а отскоро и в НАТО, отдалечават още повече възможността за външен натиск за реформи и върховенство на закона. Тогава кой? На хоризонта се забелязва една-единствена самотна бяла лодка, която може да изиграе ролята на спасителен сал. Започналият процес на тясно сътрудничество с Европейската централна банка (влизане в Банковия съюз), който наред с други стъпки след година може да доведе до приемане на България в ERM II (чакалнята на еврозоната), засега е единственият мобилизиращ фактор за управлението. Освен конкретните стъпки във финансовата сфера България ще бъде наблюдавана още за управлението на държавните фирми и за напредъка по Механизма за сътрудничество и проверка в областта на правосъдието и вътрешните работи. Рискът от провал по този път може да създава известно напрежение за управляващите. Освен ако и те не решат, че малко „анти-ЕС“ подправка може да им донесе повече в едно приспано общество.", "date": "2018.09.02", "title": "В страната, където няма опозиция"}
{"url": "http://clubz.bg/72635-fbr_s_verbovka_za_oleg_deripaska_toj_otkazal", "text": "Федералното бюро за разследване (ФБР) и министерството на правосъдието на САЩ са правили опити между 2014 и 2016 г. да вербуват Олег Дерипаска за свой информатор. Близкият до Кремъл руски олигарх обаче им отказал, като при това уведомил Москва за действията им, пише в. \"Ню Йорк таймс\", цитиран от Франс прес.  Според американския всекидневник, който се позовава на сътрудници на Дерипаска, властите в Съединените щати са искали от милиардера информации по-конкретно за руската намеса в президентските избори през 2016 г. и за евентуалния таен сговор между предизборния щаб на Доналд Тръмп и Москва. Агенти на ФБР се срещнали с Дерипаска в Ню Йорк, за да го питат дали Пол Манафорт - бившият ръководител на кампанията на Тръмп, който миналия месец бе признат за виновен по обвинения в данъчна и банкова измама - е служил като посредник между Кремъл и антуража на милиардера, избран за президент на САЩ. В замяна те обещали на руския олигарх помощ за уреждане на различни негови съдебни и административни проблеми в Съединените щати. Дерипаска отрекъл да е имало какъвто и да било таен сговор между щаба на Тръмп и Русия и дори уведомил Москва за контактите си с представители на американските власти. \n\tПо-рано руският милиардер вече бил предложил да сътрудничи на разследването, водено в САЩ от специалния прокурор Робърт Мълър, като уверил, че разполага с доказателства, че Русия не е помогнала за избирането на Тръмп за президент. Според \"Ню Йорк таймс\" Съединените щати са се свързали тайно с още неколцина руски олигарси в опит да си осигурят тяхното сътрудничество. За момента обаче без успех. \n\t50-годишният Дерипаска е сред руснаците, на които администрацията на Тръмп наложи икономически санкции. През май Дерипаска бе принуден да подаде оставка като член на ръководството на своята компания, алуминиевия гигант Русал, за да я защити от американските наказателни мерки, припомня Франс прес.", "date": "2018.09.02", "title": "ФБР с вербовка за Олег Дерипаска. Той отказал"}
{"url": "http://clubz.bg/72634-nfsb_protiv_trite_ostavki_i_ednolichniq_stil_na_upravlenie_na_borisov", "text": "Депутатите от НФСБ в рамките на \"Обединени патриоти\" ще гласуват \"против\" оставките на министрите Николай Нанков, Ивайло Московски и Валентин Раден. А партията като цяло се обявява \"против едноличния стил на управление на Бойко Борисов по отношение на кадрите\", който не е съгласуван с коалиционните партньори и е в нарушение ва коалиционното споразумение между ГЕРБ и \"Обединените патриоти\".  Това се разбра от думите на вицепремиера и лидер на партията Валери Симеонов, цитирани от \"Флагман\" и от позиция на формацията, разпространена от пресцентъра й след двудневно заседание на Националния изпълнителен комитет.  До сбирката се стигна, след като Симеонов не одобри начина, по който бяха поискани и дадени министерските оставки и сам обяви, че свиква заседание, на което трябва да се реши дали НФСБ остава в управлението.  Заседанието продължава и тази вечер, а партията ще даде пресконференция утре в централата си в София на \"Раковски\" 134.  Освен отношенията с ГЕРБ партията дискутира и атмосферата в \"Обединени патриоти\". В декларацията на НФСБ се цитират и други \"кадрови\" истории в ГЕРБ, по които няма съгласие.  Ето и пълния текст на декларацията на НФСБ без редакторска намеса:", "date": "2018.09.02", "title": "НФСБ \"против\" трите оставки и \"едноличния стил на управление на Борисов\""}
{"url": "http://clubz.bg/72606-ukrajna_trygva_na_boj_za_donbas_na_14_septemvri", "text": "Украинската армия започна подготовката за офанзива срещу самопровъзгласилата се Донецка народна република (ДНР) след смъртта на лидера на ДНР Александър Захарченко. Това заяви заместник-командирът на оперативното командване на ДНР Едуард Басурин. Възможната дата за началото на офанзивата е 14 септември, каза той. Путин за убийството на Захарченко: Искат да поставят Донбас на колене Според Басурин разузнаването на ДНР е забелязало разгръщане на ударната група на украинските войски в посока Мариупол под прикритието на учението \"Буря-2018\". Освен това 56-та моторизирана пехота и 406-та артилерийска бригада пристигат в района на Урзуф, добави Басурин. А специалните служби на ДНС са отбелязали засилено въздушно разузнаване, осъществявано от украински дронове. САЩ няма да отменят санкциите, докато Русия не се изтегли от Донбас Басурин подчерта, че всички поделения на ДНР са в повишена степен на бойна готовност и готови за всяко развитие на ситуацията, \"включително към преминаване в контранастъпление в случай на атака от вражеската страна\". ДНР и Луганската народна република обявиха едностранно своята независимост от Украйна през 2014 г., а конфликтът в населената с етнически руснаци югоизточна част избухна два месеца след анексията на Крим от Русия - през април. Оттогава не е намерено разрешение, като преговорите в Минск с посредничеството на германския канцлер Ангела Меркел и френският президент Франсоа Оланд (вече бивш) договориха някакъв тип примирие, което двете страни спазват с променлив успех. Високо напрежение в Югоизточна Украйна. И ЛНР остана без лидер Кафене \"Сепар\" в центъра на Донецк, където беше поставен взривът за Захарченко, е собственост на шефа на охраната му и силно охранявано. Освен Захарченко загива и негов телохранител, а други 11 човека са ранени, сред тях и министърът на финансите на ДНР Александър Тимофеев, са настанени в болница. Позицията на властите на ДНР е, че акцията е организирана от Силите за специални операции на Украйна и свидетелство за това са признания, направени от задържани след покушението \"украински диверсанти и свързани с тях лица\". Киев отрича. Над 50 000 руснаци се бият в Донбас срещу украинската армия САЩ няма да отменят санкциите, докато Русия не се изтегли от Донбас Високо напрежение в Югоизточна Украйна. И ЛНР остана без лидер Над 50 000 руснаци се бият в Донбас срещу украинската армия", "date": "2018.09.02", "title": "Украйна тръгва на бой за Донбас на 14 септември"}
{"url": "http://clubz.bg/72627-priziv_ot_germanski_ministyr_stanete_ot_divana_da_se_borim_s_rasizma", "text": "Германският министър на външните работи Хайко Маас призова сънародниците си \"да станат от дивана и да се борят срещу расизма\", както и за демокрацията, предаде Асошиейтед прес, цитирана от БТА. Най-малко 300 арестувани на крайнодесния протест в Кемниц Поводът - продължаващите и ескалираци протести в град Кемниц, организирани от крайнодесни групи. Вчера се стигна и до сблъсъци с полицията. По думите на Маас безредиците в Кемниц са шокиращи, а нацистките поздрави по улиците на германски градове са позор за страната , подчерта Маас. И продължи: Маас призова германците да не \"извръщат поглед\", а са се борят срещу разисъм, антисемитизъм и т.н.", "date": "2018.09.02", "title": "Призив от германски министър: Станете от дивана, да се борим с расизма"}
{"url": "http://clubz.bg/72626-evtanaziq_na_83_praseta_zaradi_afrikanskata_chuma", "text": "83 прасета са били евтаназирани в село Тутраканци, Пловадия, заради установен вирус на африканската чума. Новината съобщи председателят на Държавната агенция за безопасност на храните д-р Дамян Илиев пред \"Фокус\". По думите му инспекторите са работили от петък вечерта до снощи без почивка и са евтаназирали животни. И първи случаи на африканска чума по свинете у нас Убитите животни са повече от първоначално обявените 30, защото се оказало, че има голям брой домашни прасета,които не са регистрирани, въпреки че има изискване за това по закон. Властите вече са дезинфекцирали района и обезопасили, обясни още шефът на БАБХ. След като бъде получен резултатът от последните взети проби ще се решава как да се действа. Африканската чума от север заплашва порода на 1500 години у нас Д-р Илиев декларира, че властите действат по правилата. , обясни д-р Илиев. Той обясни, че най-сигурният начин за се разпространи заразата е, ако стопаните на животни заколят болно животно и го оставят във хризера. Затова БАЛХ молят хората, които видят болни или умрели не само прасета, а и други видове животни - незабавно да сигнализират компетентните власти.  Неотдавна властите решиха да стоят нещо като ограда на границата с Румъния, за да не може диви прасета от северната ни съседка, в която има огнища на африканска чума, да прекосяват на наша територия и да носят риск от зараза.  Вдигаме ограда по границата с Румъния Африканската чума от север заплашва порода на 1500 години у нас Вдигаме ограда по границата с Румъния", "date": "2018.09.02", "title": "Евтаназия на 83 прасета заради африканската чума"}
{"url": "http://clubz.bg/72628-branshovici_kolan_v_avtobus_moje_i_da_zastrashi_jivot", "text": "Транспортният браншовици се обявиха против идеята на властта, която отлежава отдавна, всички автобуси да бъдат снабдени с предпазни колани. Нещо повече - от Брашношия съюз на стопанската инициатива в транспорта обявиха, че често пъти поставеният колан може да застраши живота на хората при инцидент.  Това е мнението на председателката на съюза Магдалена Милтенова, цитирана от \"Фокус\". Според нея ако хората са с колани и автобусът се обърне на таван и се възпламени, коланите няма как да спасят човешки животи. Автобусите, произведени преди 2008 г., не са оборудвани фабрично с колани и не би следвало да се променя тяхната конструкция - това е следващият аргумент. Според Милтенова седалките не трябва да се подменят, какъвто е другият вариант, защото при самата конструкция на превозните средства са правени измервания и проби, в т.ч. на килограмите. Преди ден - заради трагедията от 25 август по пътя край Своге, където загинаха 17 души в катастрофирам автобус, премиерът Бойко Борисов заяви, че този път няма да се прави компромис с въвеждането на това изискване. За него се говори от повече от година - след друг трагичен инцидент, но до момента промяната не е направена. В момента по закон поставянето на колани в автобусите и микробусите от пътниците е задължително, но когато превозните средства са снабдени с такива фабрично.   ", "date": "2018.09.02", "title": "Браншовици: Колан в автобус може и да застраши живот"}
{"url": "http://clubz.bg/72630-ideqta_za_lqtnoto_vreme_se_rajda_na_majtap", "text": "Тъй като французите трудно ставали рано сутрин, през 1784 година американският политик Бенджамин Франклин пише сатирично есе за това колко много свещи и пари можели да се икономисат, ако се въведе смяна на времето, която да кара хората да стават по-рано. За целта Франклин предлага да се въведе данък върху щорите, да се намали производството на свещи и населението да бъде събуждано сутрин с топовни гърмежи. 78-годишният Франклин, който е един от Бащите-основатели на САЩ, по онова време живеел в Париж. 1 млн. души участват в анкета за отмяна на лятното часово време В своето сатирично есе за „Журнал дьо Пари“ известният с пестеливостта си Франклин пише за икономиите на осветление в домакинствата, които биха могли да се реализират благодарение на една промяна на часовото време. Самият той обичал да играе шах до зори, така че много рядко ставал от леглото преди обяд. Под заглавие „Икономически проект за намаляване на разходите за осветление“ той описва как един път случайно се събудил в 6 часа сутринта, само защото щорите не били спуснати. За свое голямо учудване открил, че \"слънцето грее още от съвсем ранни зори\". Като истински учен Франклин изчислил, че ако бъде променено часовото време, парижките домакинства могат да икономисват милиони килограми восък за свещи и газ за лампи. Парижаните обаче посрещнали с присмех съветите на Франклин и неговите предложения потънали в забрава. Повече от сто години по-късно двама учени, независимо един от друг, предлагат сезонна промяна на часовото време. През 1895 година новозеландският изследовател на насекомите и астроном Джордж Върнън Хъдсън, а през 1907 и британският откривател Уилям Уилет пишат по този въпрос. В произведението си \"За пилеенето на дневната светлина\" Уилет предлага през лятото стрелките на часовниците да бъдат премествани с 80 минути напред, за да се пестят разходи за осветление. Стрелките на часовниците трябвало да бъдат местени в четири последователни неделни дни през април с по 20 минути напред. И по същия начин да бъдат връщани назад през септември. Въодушевен от идеята всъщност бил само Уинстън Чърчил, но лятното часово време така и не се наложило във Великобритания. Чак когато Германия и Австро-Унгария въвеждат лятно часово време през 1916 година по време на Първата световна война, техните противници на фронта Великобритания и Франция, както и някои други европейски държави ги последват. През 1919 година, след загубата на войната, Германия отменя лятното часово време. Протестиращите селяни във Франция успяват да наложат исканията си и така лятното часово време е отменено и там през 1922 година, но е въведено отново само година по-късно - през 1923. Единствена Великобритания държи твърдо на лятното часово време. В началото на Втората световна война Берлин си спомня за лятното часово време и го въвежда през 1940 година. Промяната влиза в сила и в окупираните територии. След края на войната много държави се разделят с лятното време. Ежегодното местене на стрелките на часовниците е отменено след основаването на двете германски държави през 1949 година. Ситуацията в родината на Бенджамин Франклин е много по-сложна. Още по времето на Първата световна война САЩ въвеждат лятното часово време. До 1966 година обаче няма единен федерален закон и отделните щати въвеждат или отменят лятното часово време на местно равнище, което води до огромен хаос. В годините на европейското икономическо чудо никой не говори за пестене на енергия. Едва след петролната криза от 1973 година европейците си спомнят за лятното часово време. То бива въведено през 1976 година във Франция. След известно време нейният пример е последван и от други държави на Европейската общност. ФРГ обаче се колебае, защото не иска да задълбочава разделението и чрез различни времеви зони. През 1979 год. ГДР поднася изненада и обявява въвеждането на лятно часово време от следващата година. От 1980 година то влиза в сила и в двете германски държави. Много съседни държави следват техния пример. Разпоредбите за лятното време са уеднаквени през 1996 година и оттогава са в сила за всички страни-членки на ЕС, с изключение на отвъдокеанските им владения. След изненадващо ясния вот от общоевропейското онлайн-допитване ЕК иска да отмени ежегодните смени на часовото време. Ако беше жив, Бенджамин Франклин навярно би бил безкрайно щастлив да знае колко вълнения е предизвикал с едно безобидно сатирично есе.  ", "date": "2018.09.02", "title": "Идеята за лятното време се ражда на майтап"}
{"url": "http://clubz.bg/72632-specsydyt_reshava_tajno_za_aresti_na_trima_po_sluchaq_arabadjievi", "text": "Специализираният съд заседава вече няколко часа по искането на прокуратурата трима от задържаните при акцията в хотел \"Маринела\" в София и в офиси в Пловдив да останат за постоянно в ареста. Обвинението настоява Вълчо Арабаджиев - син на Ветко и Маринела Арабаджиеви, Ромелия Кирилова и Елена Караянева да бъдат задържани под стража. Очакваше се това да се случи утре, но разследващите внесоха искането си в съда днес.  Шестима с обвинения от групата на Арабаджиеви. И 10 милиона кеш По-късно от думите на наблюдаващя прокурор Кирил Пейчивон се разбра, че засекретяването на делото е заради наличие на специални разузнавателни средства м материалите по делото.  Вълчо Арабаджиев и двете счетоводителки са обвинени в участие в организирана престъпна група за данъчни престъпления. Династията Арабаджиеви управлява близо 15 000 легла Повече от три часа защитата на арестуваните чете материалите по делото. Малко преди съдебното заседание са били внесени още 20 гома документи, съобщи БНТ.  Ветко Арабаджиев и съпругата му са с европейска заповед за арест   Династията Арабаджиеви управлява близо 15 000 легла", "date": "2018.09.02", "title": "Спецсъдът решава \"тайно\" за арести на трима по случая \"Арабаджиеви\""}
{"url": "http://clubz.bg/72615-bono_zagubi_glas_prekysna_koncert_v_berlin", "text": "Ирландската група U2 прекъсна снощи концерта си в Берлин почти в началото, защото фронтменът й Боно изгуби гласа си. Неприятната новина съобщи Би Би Си. Групата беше изсвирила няколко песни, когато Боно се извини на публиката, като каза: В  , публикувано на сайта на групата, се изразява съжаление от прекъсването на концерта и се казва, че преди шоуто Боно е бил в отлична форма, но след като изпял няколко песни, усетил, че съвсем няма глас. Предстои фронтменът на бандата да потърси медицински съвет - защото още не е ясно каква е причината за проблема с гласа му. Все още няма обявена нова дата за концерт в Берлин. U2 в момента са на турне, а следващите  по график трябва да са в Кьолн, Германия, на 4 и 5 септември. По план турнето продължава до 10 ноември и все още има билети за концертите в Хамбург, Милано, Манчестър и Лондон.  Някои фенове казаха, че според Боно проблемът с гласа му е свързан с машините за изкуствен дим. ", "date": "2018.09.02", "title": "Боно загуби глас, прекъсна концерт в Берлин"}
{"url": "http://clubz.bg/72617-katastrofa_zatvori_pytq_kym_gyrciq_nqma_danni_za_jertvi", "text": "Катастрофа между две коли затвори тази сутрин пътя към Гърция. Движението по главен път Е-79 е спряно в двете платна в участъка Струмяни – Сандански, съобщиха от полицията. Инцидентът е станал рано сутринта при село Плоски, съобщи говорителката на Областната дирекция на МВР в Благоевград Йорданка Шаркова. Въведен е обходен маршрут - той преминава през селата Струмяни – Микрево – Драката – Вълково.  ", "date": "2018.09.02", "title": "Катастрофа затвори пътя към Гърция. Няма данни за жертви"}
{"url": "http://clubz.bg/72616-remont_na_pytq_s_katastrofata_kraj_svoge_kogato_razreshi_sledstvieto", "text": "Това се разбра от съобщение на пътната агенция, разпространено днес. В предишните дни за определени периоди от време отсечката бе затворена за движение, защото разследващите взимаха проби от асфарта, а процесуално-следствените действия за разкриване на причината за трагедията, случила се на 25 август, продължават.  В Своге протестите няма да спрат, искат сигурни пътища В момента Сдружение „Трейс Своге“, което е избрано за изпълнител на рехабилитацията на целия път през Искърското дефиле още през 2011 г,  отстранява констатираните дефекти по трасето. Не се работи единствено в участъка на пътния инцидент, казват още от АПИ.  Една от версиите, по които се работи, е, че в положената настилка е имало недопустими материали - например варовик. Тази версия се лансирана преди дни от министъра на регионалното развитие, който вече е в оставка - Николай Нанков. От \"Трейс\" пък излязоха с отворено писмо, в което твърдят, ча асфалтът в България се прави по европейски стандарт. Свидетел: Течеше 10 см кална река от вода и камъни - тя е поднесла автобуса До момента единственият обвинен за трагедията е шофьорът на автобуса Григор Григоров. За разлика от други случаи обаче той получава широка обществена подкрепа - вчера отгово о имаше протест на жители от Своге в защита на Григоров и с настояване пътят да бъде незабавно ремонтиран. Според местните са подавани множество сигнали за инциденти в конкретната отсечка.  Очаква се протест да има и днес.     Свидетел: Течеше 10 см кална река от вода и камъни - тя е поднесла автобуса", "date": "2018.09.02", "title": "Ремонт на пътя с катастрофата край Своге - когато разреши следствието"}
{"url": "http://clubz.bg/72619-34_toto_izdanie_na_praznici_na_izkustvata_apoloniq_nagradi_hudojnika_gredi_assa", "text": "Любимият фестивал на поколения българи Празници на изкуствата Аполония бе открит в Созопол с тържествен концерт на Младежка филхармония „София“ с диригент Георги Патриков и солист талантливия цигулар Кай Орлинов. Тази година емблематичното културно събитие се провежда от 31 август до 8 септември. Аполония 2018: ФСБ, Георги Господинов, Захари Бахаров... На 34-тото издание на Фестивала световноизвестният български художник-живописец Греди Асса бе удостоен с почетния приз „Аполония Токсофорос“. С над 80 самостоятелни изложби в цял свят талантливият творец е един от най-големите вдъхновители в българското съвременно изкуство. Греди Асса е 20-ият почетен носител на специалния приз, който се връчва за изключителен принос в развитието на българската култура и представянето й зад граница. По традиция наградата бе връчен от Маргарита Димитрова, изпълнителен директор на Фондация Аполония. Тази година, в рамките на девет дни,  Аполония ще представи над 70 културни събития. На сцената на Амфитеатъра в Созопол ще излязат изпълнители като Белослава, Стенли, Jeremy?, Милица Гладнишка, Хилда Казасян и други. Гвоздей в програмата ще бъде закриващият концерт на Фестивала на 8 септември, на който легендите от ФСБ ще отпразнуват своя 40-годишен юбилей на сцената. Изкуството превзема Созопол с Аполония Любителите на театралното изкуство пък ще могат да се насладят на постановки като „Чамкория“, „Пияните“, „Зимата на нашето недоволство“ и „Лисичета“. А художествената галерия в Созопол ще се превърне в сцена за изявата на най-новите творби на редица български писатели като Георги Господинов с „Всички наши тела“, Иван Теофилов с „Гласът на тишината“, Михаил Вешим с „Оксиморон (Нечовешки роман)“ и много други. Повече информация за   можете да намерите като проследите линка, или на   на Фестивала. Златен билет можете да закупите от .  Изкуството превзема Созопол с Аполония", "date": "2018.09.02", "title": "34-тото издание на Празници на изкуствата Аполония награди художника Греди Асса"}
{"url": "http://clubz.bg/72611-mej_nqma_da_pravq_kompromis_za_brekzit_s_es", "text": "Британската премиерка Тереза Мей заяви, че няма да прави компромис с Брюксел за \"Брекзит\", в момент, когато британски медии съобщават, че съперници от собствената й партия се готвят да публикуват собствено предложение за по-рязко скъсване с ЕС, предаде Ройтерс. \n\tОстават по-малко от два месеца за договаряне на раздялата с ЕС след над 40 години в рамките на блока. Мей се опитва да накара собствената си партия и разделената страна да приеме нейният план за Брекзит, който тя представя като полезен за бизнеса. ЕС приветства колебливо плана, изложен неотдавна на съвещание в правителствената резиденция Чекърс край Лондон, отбелязва Ройтерс. Според сегашния план Великобритания остава в зоната за свободна търговия с ЕС за земеделски и производствени стоки. Някои поддръжници на \"Брекзит\" обаче казват, че това означава някои части на британската икономика да спазват правила, изработени в Брюксел. През юли двама министри напуснаха правителството й.  Британците: Планът на Джонсън е по-добър от този на Мей Според статия във в. \"Сънди Таймс\", водещи поддръжници на \"Брекзит\" от Консервативната партия са готови да публикуват собствен план за Брекзит преди годишната партийна конференция в края на септември. Това ще има за цел да засили натиска над Мей, която трябва да получи одобрение от парламента за евентуално споразумение с Брюксел, отбелязва Ройтерс. Споразумение с Великобритания за отношенията с ЕС след напускането на Съюза ще предотврати сериозни смущения в търговията, заяви главния преговарящ на Европейския съюз за Брекзит Мишел Барние пред германския вестника Frankfurter Allgemeine Sonntagszeitung, цитиран от \"Фокус\". Макрон: Планът за \"Брекзит\" на Мей ще разруши Евросъюза Компаниите ще бъдат изправени пред смущения във веригата си за доставки, ако Великобритания напусне Европейския съюз, без да осигури постоянен достъп до единния пазар на блока или до митническия съюз, заяви Мишел Барние пред германския вестник. Запитан за евентуално продължаване на преговорите след неофициалния краен срок през октомври, Барние каза: Макрон: Планът за \"Брекзит\" на Мей ще разруши Евросъюза", "date": "2018.09.02", "title": "Мей: Няма да правя компромис за \"Брекзит\" с ЕС"}
{"url": "http://clubz.bg/72618-kamycheta_pred_karucata_na_noviq_zakon_za_horata_s_uvrejdaniq", "text": "След дългогодишни мъки, най-накрая се намери правителство, което да предложи за публично обсъждане изцяло нов Закон за хората с увреждания. В него се говори за неща като социална оценка, индивидуален подход, премахване на някои от пречките пред наемането и информационна обезпеченост на провежданите политики – все важни концепции, които очакваме да бъдат доразвити с предстоящото приемането на нов правилник за прилагането му. С известна доза проби и грешки е напълно възможно този закон да постави началото на процес на разрешаване на някои (но далеч не на всички) проблеми пред създаването на условия за достоен и независим живот на хората с увреждания. Дотук с позитивите. Огромната част от положителните промени ще продължат да звучат като лозунги преди да видим прилагането им на практика, което, за да бъде успешно, ще изисква качествено различен подход от страна на администрацията. Из закона за хората с увреждания: квота за работа и нови правила за помощи Негативите в закона обаче са крайно конкретни, а постната откъм емпирика оценка на въздействието потвърждава първоначалните предположения, че кой знае какви данни за характеристиките и икономическата активност на лицата с увреждания май няма. Въпреки позитивите си, голяма част от този проект на закон е очевидно писана на тъмно. Нека започнем оттам, че квотите за лица с увреждания в предприятията остават. Финалният вариант на проекта на Закон за хората с увреждания предвижда по-ниски от първоначално заявените нива, което подсказва, че вносителите са разбрали, че идеята като цяло е глупава, но само наполовина. Остава и предвидената в първоначалния вариант на проекта за закон месечна глоба в размер на 30% от минималната работна заплата за всяко незаето място. Аргументът, че няма как всяко предприятие (например в строителството) да осигури подходящо работно място за лице с увреждания, е напълно игнориран и в самия закон, и в доклада, и в мотивите към него. Международната практика показва, че бизнесът е по-склонен да плаща глоби, които компенсира с други разходи, отколкото да наема спуснати му кадри. В много случаи избор всъщност не съществува - особено когато държавата на практика си измива ръцете от собствените си провали, като осигуряването на достъпна среда. За други аргументи против квотния принцип, обаче имаме „конкретни” отговори в текстовете. Адресиран е аргументът, че създадени насила работни места най-вероятно ще бъдат нископлатени, което в голяма част от случаите ще отразява и липсата на подходящи умения и квалификация в работещия човек с увреждания. На фона на общия провал в политиките по обучение и преквалификация, е малко вероятно този подход да доведе до някакъв тип смислена заетост, която да помогне за пълноценното социално включване. Отговор на това възржение намираме в чл. 42 от текста на новия закон, който лаконично гласи: Успех на съдилищата с тази абстракция. Законодателят има отговор и на предупреждението на ИПИ, че някои фирми може да се наложи да съкратят действащи служители, за да „направят място” за лица с увреждания. Според чл. 44 работодателите са длъжни да заделят предвидените от закона места   Това си е направо заповед за създаване на нова заетост чрез забавяне на ръста на заплатите на останалите служители. Майките на деца с увреждания продължават с протеста. Законът за личната помощ отхвърлен От работодателя се изисква да уведоми териториалните поделения на Агенция по заетостта за подходящи работни места и необходимите му квалификация и умения от кандидатите. Ако се намери лице, отговарящо на изискванията, работодателят е длъжен да го назначи в тримесечен срок, след което да пригоди работното място към неговите нужди. Ако не е в състояние да направи последното (каквото и да значи това), може да ползва пари от фонда за „Заетост на хората с увреждания”. Ако не се намери подходящо лице – или трябва да наеме такова, което не му върши работа, или плаща глоби по установения ред. Тук изниква и един практичен въпрос – в състояние ли са институциите да приемат и доведат до успешен край макар и малко вероятната вълна от проекти за адаптация на работни места? Предвид досегашната практика, съмненията ни са сериозни, но както вече споменахме – практиката показва, че най-вероятно няма да се наложи, тъй като глобите ще бъдат предпочетени от голяма част от фирмите. Проектът на закон, както си му е реда у нас, предвижда създаването на два специализирани фонда. Структурата на широко обсъждания през последните дни фонд „Заетост на хората с увреждания” малко напомня на четиримата вълци и агнето, които гласуват какво има за вечеря. Работодателите все пак се сдобиват с представител (напредък спрямо предходния вариант на закона), наред с МФ, МТСП, АХУ и АЗ. Извънредни заседания обаче се свикват по искане на поне двама членове, а решения се взимат с поне три гласа. Ако само две институции не изпратят представители – заседанието се смята за нередовно. На втория планиран фонд („Мобилност и достъпна среда” към МРРБ) явно се възлагат надежди да е катализаторът, който най-накрая да вкара скосените тротоари в практиката, защото без него очевидно не стават нещата. За разлика от фонд „Заетост на хората с увреждания”, тук представители на работодателите няма, явно според законодателя от такъв няма нужда, тъй като събраните от непопълнени квоти глоби ще отиват в другия фонд. Мобилността и достъпната среда явно нямат общо с бизнеса, нищо че ще му наложим едни квоти. В текста на новия Закон за хората с увреждания незнайно защо се е промъкнал и някакъв нов тип месечен доход, чиито размер се определя спрямо линията на бедност за страната и степента на увреждане на лицето и варира от 10 до 57% от линията на бедност. Не става много ясно нито как са определени първоначалните проценти, нито защо правителството отстъпва от установения модел с гарантирания минимален доход, нито какво е общото между линията на бедност и социално плащане – такава зависимост няма в нито една друга социална програма. Според социалния министър това ще увеличи разходите със 100-тина млн. лв., като този модел ще представлява някакъв преход между сегашните добавки за социална интеграция и бъдещия модел на подпомагане на база индивидуална социалната оценка. Въпреки общата обещаваща посока, фокусът при новия Закон за хората с увреждания няма как да не попадне върху негативите. Много от евентуалните ползи от приемането му засега са заложник на очаквания правилник, ясната методология за социална оценка и на доброто желание и капацитет на администрацията да играе по новите правила Майките на деца с увреждания продължават с протеста. Законът за личната помощ отхвърлен", "date": "2018.09.02", "title": "Камъчета пред каруцата на новия Закон за хората с увреждания"}
{"url": "http://clubz.bg/72614-da_jiveesh_ot_bokluka", "text": "Стефка е една от тях – работила навремето като секретарка, но сега няма друг избор, освен да рови по кофите. Търси „ценности“, които подлежат на рециклиране, и ги предава в съответните пунктове за вторични суровини. С хартията, пластмасата и стъклото, които успее да събере, изкарва по 1,25 евро на ден или 10 на седмица. Т.е. по-малко от часовата надница в Германия, могат да изчислят тутакси всички зрители на телевизията АРТЕ, по която бе излъчен кратък филм за софийските „боклучари“. При това столичните сметосъбирачи вършат всъщност изключително важна и полезна работа – гарантирайки рециклирането на това, което подлежи на повторно използване. В момента обаче са много разтревожени за приходите си – покрай намерението на градските власти да изтласкат пунктовете за събиране на отпадъци в периферията. Досега тази дейност е била предимно в ръцете на роми, но вече не е така – най-късно след последната финансова криза, принудила хората да търсят допълнителни доходи. Събирачите донасят в пунктовете между 70 и 100 000 тона смет годишно, а заплащането им е изключително ниско – отбелязват от екологичното сдружение „За земята“ , загрижени за екзистенц-минимума на тези, които живеят от боклука. Те са около 5 000 души в София, казват от сдружението, чиято председателка Драгомира Раева подчертава, че  Още повече, че до 2020 година София има амбициите да изпълни поставената от Европейския съюз цел 50 процента от боклуците да се рециклират. Но ако пунктовете за изкупуване наистина бъдат преместени, събирачите просто няма да могат да работят. Може ли театърът да им помогне? И да не може, поне се опитва с документалния спектакъл „Което остава“ – съвместен проект на трупата VOXPOPULI и на сдружение „За земята“. С представлението си, което може да се види нощем по софийските улици около контейнерите за смет, актьорите се стремят да привлекат вниманието на обществеността и да постигнат обрат в решението на градските власти.", "date": "2018.09.02", "title": "Да живееш от боклука"}
{"url": "http://clubz.bg/72563-moshtno_lirichno_i_ostrovno_noviqt_muse_video", "text": "Нещо, събрало бийта на U2, лиричния драматизъм на Keane и \"островитянството\" на Oasis. Как по друг начин да определиш новия Muse?! Бандата разкри видеоклипа към The Dark Side, последното видео от предстоящия им осми студиен албум  , който ще излезе на 9 ноември. Още през февруари фронтменът Мат Белами беше казал в интервю, че бандата смята The Dark Side за \"една от най-любимите им песни\" от новия албум. Видеото е режисирано от Lance Drake. А ето и една класика, докато чакаме новия албум:    ", "date": "2018.09.02", "title": "Мощно, лирично и островно - новият Muse (ВИДЕО)"}
{"url": "http://clubz.bg/72612-kogato_djejms_kuk_promeni_hoda_na_istoriqta", "text": "Годината е 1768. Британците са пленени от разказите за една земя, която се намира някъде в южната част на Тихия океан. В тайнственото Южно море, което по онова време е напълно непознато. Всички предполагат, че там съществува огромен континент. По поръчка на британското адмиралтейство кралският картограф и откривател Джеймс Кук е назначен да ръководи експедиция в непознатите води. Официалната задача: да бъде изчислена орбитата на Венера между Слънцето и Земята с цел да се определи точното разстояние между Земята и Слънцето. Но истинската поръчка е друга: в писмо, което Джеймс Кук трябва да отвори чак в морето, е записана истинската причина за организирането на експедицията - откриването на загадъчния континент \"Terra Australis\" с цел присъединяване на нови територии към Британската империя. В края на август 1768 година Джеймс Кук отплува с прочутия си кораб \"Индевър\". Не открива тайнствената \"Южна земя\", но достига бреговете на Огнена земя, Таити, Нова Зеландия и източното крайбрежие на Австралия, наричана навремето \"Нова Холандия\". Картографи, учени и художници, които са част от екипажа на \"Индевър\", препарират и изготвят рисунки на всяко непознато животно и растение. Самият Джеймс Кук картографира сушата и изработва удивително точни географски карти. С което на практика полага основите на последвалия британски колониализъм. Въпреки че тази първа експедиция на Кук е много успешна, британската общественост не е доволна от резултата, тъй като мореплавателят не открива т.нар. \"Южна земя\". Затова през 1772 година Джеймс Кук потегля с два кораба на нова експедиция в южната част на Тихия океан. В продължение на три години кръстосва океана, открива и картографира нови острови, пресича три пъти Южния полярен кръг и успява да докаже, че в този регион наистина няма никаква \"Южна земя\" - има само вода, няколко острова и много лед в посока към Южния полюс. Джеймс Кук се завръща в Англия като човек, който междувременно е придобил огромна популярност. Получава висок пост и става член на Royal Society. Но не се задържа дълго в родината си - само година по-късно потегля на нова експедиция. Този път иска да изследва Северозападния проток, който свързва Атлантическия и Тихия океан в северното Полярно море. Първоначално избира вече познатия маршрут - южното африканско крайбрежие, нос Добра Надежда, покрай Австралия, Нова Зеландия, Таити и след това на север. По пътя си Джеймс Кук се натъква в Тихия океан на много обитаеми острови, сред които и днешен Хавай, който кръщава \"Сендуич\" - в чест на британския министър на военноморския флот лорд Сендуич. На Хавай Кук и екипажът му са приети радушно. Твърди се дори, че местните го смятали за божество. Моряците също се наслаждават на престоя си - най-вече заради сексуалната освободеност на хавайските жени. Малко по-късно Джеймс Кук поема курс през Беринговия проток и достига до Северния ледовит океан. Но тъй като заради ледовете не може да продължи плаването, Кук поема курс обратно към Хавай, където иска да презимува. Постепенно обаче отношенията между чужденците и местните жители силно се влошават - моряците очевидно злоупотребяват с гостоприемството на коренното население. Кук и екипажът му си тръгват, но чупят мачта и са принудени да се върнат. Това окончателно срива образа му на божество сред островните жители. И когато хавайски бойци го провокират, Кук започва да стреля на посоки, след което е жестоко убит. Джеймс Кук е възвеличаван за своите открития. Но за коренното население неговите експедиции означават само едно: край на свободата и на правото им на самоопределение. Защото с последвалия колониализъм започва преследването и прокуждането на коренното население в южната част на Тихия океан. Всяка година на 26 януари Австралия чества деня, на който през 1788 година пристигат първите британски заселници - около 700 престъпници, принудително заточени на края на света. Именно тази дата е националният празник на Австралия. Но не и за коренното население, което нарича този ден \"Ден на инвазията\". Денят, в който започва господството на \"белия човек\". Австралийските аборигени се противопоставят остро и на общоприетия факт, че Джеймс Кук е открил Австралия. Все пак те са обитавали континента хиляди години преди Кук да стъпи там.", "date": "2018.09.02", "title": "Когато Джеймс Кук промени хода на историята"}
{"url": "http://clubz.bg/72610-izrael_udari_s_raketi_baza_kraj_damask_siriq_otricha", "text": "Израел нанесе ракетни удари по авиобаза недалеч от Дамаск, предаде Ройтерс, позовавайки се на информирани официални лица в сирийската столица. Военен наблюдател от Сирийската обсерватория за човешките права заяви, че чутите мощни експлозии в нощта срещу неделя са резултат от изстреляни от Израел ракети и са нанесли големи щети. Има убити и ранени, допълва агенцията. Ракети са ударили оръжеен склад близо до военното летище Мазех в района на Дамаск, пише вестник The Times of Israel, съобщи \"Фокус\".  Ракети поразиха военни бази в Сирия. Подозират Израел (ВИДЕО) Сирия обаче отрече, че е имало атака. ТАСС предаде, че е имало взривове в базата, но причината за избухването все още не е съвсем ясна. Може би е станал пожар след късо съединение, довел до експлозии на боеприпаси. Базата Мазех край Дамаск е ключово съоръжение за сирийските военни и се предполага, че и в миналото е била цел на Йерусалим. Ливанският информационен център Ал Мейадин, който е тясно свързан с шиитската групировка \"Хизбула\", също твърди, че експлозиите са резултат от израелски ракетни удари. Очевидци съобщават, че са видели големи взривове и споделят снимки, на които се виждат експлозии и показват ракети на противовъздушна отбрана. ", "date": "2018.09.02", "title": "Израел удари с ракети база край Дамаск, Сирия отрича"}
{"url": "http://clubz.bg/72613-kitaj_verbuva_amerikanci_za_shpioni_chrez_falshivi_profili", "text": "Директорът на контраразузнавателната служба на САЩ заявява, че китайските разузнавателни служби използват фалшиви профили в LinkedIn, за да вербуват американци с достъп до правителствени и търговски тайни. В интервю за Ройтерс Уилям Иванина, директор на Службата за контраразузнаване, казва, че служители от правоохранителните органи и контраразузнаването са уведомили администраторите на социалната мрежа, собственост на корпорацията \"Майкрософт\", за \"супер агресивните\" действия на Китай в нея. Към администраторите е отправен призив да закрият мнимите профили.  \n\tИванина твърди, че кампанията на Пекин включва контакти с хиляди потребители на \"ЛинкдИн\", но не уточнява колко фалшиви профили са били открити, с колко граждани на САЩ са били установени контакти и какви успехи са постигнали китайците във вербуването.  \n\tПо-рано британските и германските власти предупредиха своите съграждани, че Пекин използва \"ЛинкдИн\", за да ги вербува за шпиони. Но това е първият случай, когато официален представител на САЩ публично говори по този проблем и дава знак, че той е по-сериозен отколкото досега.  Германското разузнаване предупреди: Пекин е засилил кибер шпионажа Пред Ройтерс Иванина препоръча на администраторите на \"ЛинкдИн\" да почерпят опит от \"Туитър\", \"Гугъл\" и \"Фейсбук\", които се прочистиха от мними профили, създадени вероятно от иранското и руското разузнаване.  \n\tВъншното министерство на Китай оспори обвиненията на Иванина. Обаче по думите на Марк Уорнър, топдемократът в сенатската Комисия по разузнаване, експлоатирането на \"ЛинкдИн\" от Пекин \"демонстрира колко далеч ще отиде китайското разузнаване и че предизвикателствата за контраразузнаването през XXI век са в свят, където всеки има своя онлайн отпечатък\".  \n\tПол Рокуел, ръководител на департамента по доверие и сигурност в \"ЛинкдИн\", потвърди пред Ройтерс, че компанията му е в контакт с правоохранителните агенции на САЩ заради шпионската кампания на Китай.", "date": "2018.09.02", "title": "Китай вербува американци за шпиони чрез фалшиви профили"}
{"url": "http://clubz.bg/72620-nfsb_zasedava_vtori_den_misli_dali_shte_ostane_vyv_vlastta", "text": "НФСБ втори ден заседава, за да реши какво е бъдещето на партията в управлението. Разширеният състав на Националния изпълнителен съвет на партията на вицепремиера Валери Симеонов се събра снощи в Слънчев бряг, след като предния ден лидерът разкритикува решението на премиера Бойко Борисов и трите министерски оставки, които не са били съгласувани в рамките на управляващата коалиция (ГЕРБ -Обединени патриоти). Негови съпартийци обаче смятат, че действителната причина за острата му реакция е прокурорската атака срещу бизнесмена Ветко Арабаджиев, с когото са в тесни връзки. Заседанието в събота е продължило до много късно вечерта. Днес разговорите в партията продължават, разказаха неофициално партийци. Решение се очаква следобед, а утре се очаква управляващите да обсъждат имена на нови министри на местата на Николай Нанков, Валентин Радев и Ивайло Московски.  След оставките: НФСБ на Валери Симеонов решава остава ли във властта Според бургаския сайт   настроенията в НФСБ са разнопосочни. Част от партийците смятат, че формацията трябва да остане във властта, за да се противодейства на БСП, ДПС и извънпарламентарната опозиция, а друга част са по-скоро за излизане в опозиция и показване на твърдост и принципи. Очаква се решението на НФСБ да е придружено с начина, по който е преминало гласуването в партията.  ", "date": "2018.09.02", "title": "НФСБ заседава втори ден - мисли дали ще остане във властта"}
