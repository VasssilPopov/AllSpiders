{"url": "http://clubz.bg/69522-sled_fukushima_qdren_turizym", "text": "В един студен февруарски ден Такуто Окамото доведе първата си туристическа група на място, което малцина външни хора са виждали лично: строителните кранове, надвиснали над японската ядрена електроцентрала \"Фукушима Даичи\". Седем години след опустошителното цунами, минало през електроцентралата на \"Токио Илектрик\", Окамото и останалите организатори на обиколки привличат любопитни туристи в района, а жителите, избягали от ядрената катастрофа, започват да се завръщат. Много от завърналите се хранят надежда, че туризмът ще помогне за възраждане на градовете им и ще намали страховете от радиация. Но някои са обезпокоени от равносметката от бедствието, чието въздействие ще се усеща далече в бъдещето. Почистването на района, включително отстраняването на разтопеното ураново гориво, може да отнеме четири десетилетия и да струва няколко милиарда долара на година. Той иска да води групи два пъти седмично, а не както сега само два пъти месечно. Завръщане във Фукушима Електронните табели на магистралата за Томиока показват радиация около 100 пъти над нормата, докато пътниците на Окамото надзъртат от прозорците на туристическия автобус към надвесените кранове на \"Фукушима Даичи\". По-рано групата се разходи из Намие, град на четири километра северно от централата, в който жителите започнаха да се връщат миналата година, след като властите вдигнаха ограниченията. Досега само 700 от 21 000 са се върнали - процент, сходен с този на другите призрачни градове в близост до ядрения обект. Бившият жител Мицуру Ватанабе, който е на 80 години и съпругата му Румеко - на 79 години, не възнамеряват да се върнат. Те бяха в града само за да разчистят техния съсипан ресторант, преди да бъде разрушен и докато работеха, разговаряха с туристите. Радиоактивният мъж, който спаси животните на Фукушима По-късно групата на Окамото посети близкото крайбрежие, където цунамито уби стотици хора. Изоставени оризища, няколко напуснати къщи, които устояха на вълната, и разрушеното основно училище \"Укедо\" е всичко, което е останало. Тук, зад новата водозащитна стена в края на забранената радиационна зона префектурата на Фукушима възнамерява да построи мемориален парк и архивен център от 5200 кв.метра с видео прожекции и изложба за земетресението, цунамито и ядреното бедствие. Оно иска туристите да идват във Фукушима, особено чужденци, които досега не проявяваха интерес. Посетителите от чужбина прекараха повече от 70 милиона дни в Япония миналата година, три пъти повече от 2011 г. Около 94 000 от тази цифра се падат на Фукушима. \"Токио Илектрик\" ще осигури материал за архива, въпреки че окончателният бюджет за проекта все още не е приет, каза той. Застанала до селската си къща, обновявана от работници, за да може семейството й да се завърне, 54-годишната Маюми Мацумото каза, че има резерви към идеята за парка и архива. Мацумото се е върнала за Деня за засаждане на ориза, в който тя като домакин посреща около 40 студенти. По-късно те направиха обиколка на Намие с два автобуса, спряха и на скелето близо до мястото за планирания мемориален парк, за да гледат крановете на \"Фукушима Даичи\". Сметката за ядрената катастрофа \"Фукушима\": $118 млрд. Мацумото описа чувствата си към \"Токио Илектрик\" като \"смесени\", защото компанията е виновна за бедствието, но пък е помогнала на семейството й да се справи с последствията. Един от синовете й работи в компанията и е бил обиждан от разгневени местни жители, добавя тя. Окамото не е единственият екскурзовод, предлагащ обиколки в района, въпреки че различните посещения все още са рядкост. Той каза, че се надява клиентите му да си тръгват с нещо повече от няколко снимки. Радиоактивният мъж, който спаси животните на Фукушима Сметката за ядрената катастрофа \"Фукушима\": $118 млрд.", "date": "2018.06.22", "title": "След Фукушима - ядрен туризъм"}
{"url": "http://clubz.bg/69532-superorlite_se_sybudiha_sreshtu_islandiq", "text": "Нигерия победи Исландия с 2:0 в мач от група D на Световното и още повече заплете ситуацията в квартета, в който са още Хърватия (вече е на исминафинал) и Аржентина. Ахмет Муса заби и двата гола в 49-ата и 74-ата минута за първата победа на \"суперорлите\" на Мондиала. В края на срещата Гилфи Сигурдсон пропусна дузпа, отсъдена след намеса на VAR - той прати топката над напречната греда. Нигерийските национали - вън от шаблона и в плен на традицията (СНИМКИ) Така битката за второто място става още по-жестока, като преди последните срещи на 26 юни от 21 часа (Нигерия - Аржентина и Исландия - Хърватия) балканците имат 6 точки, второто място е за африканците - 3, а северняците и \"гаучосите\" имат по една. И трите тима имат шансове за осминафинал, но Аржентина и Исландия трябва задължително да спечелят и да се надяват на благоприятен развой в другата среща. Само един от тях може да \"хване влака\", но е възможно и двата тима да стегнат куфарите още другата седмица. Аржентина плаче, Хърватия ликува (СНИМКИ) Треньорът на Аржентина се извини, защити Меси Аржентинските национали искат смяна на треньора Първото полувреме беше скучно и мина под знака на физическите единоборства. Може би исландците играха с една идея от по-добре от своите съперници, но далеч от това, което показаха срещу Меси и компания за 1:1. След почивката мачът стана \"друг\". Ранният гол на Муса даде отражение и беше много красив и изработен след хубав пробив и пас на Виктор Моузес. Исландия опита да отвърне, но само опита - напрактика не застраши вратата на Нигерия. В 73-тата голмайсторът на първото попадение удари греда, но още в следващата атака на \"суперорлите\" направи 2:0. В 80-ата островитяните - дебютанти на Световно, получиха шанс да направят последните минути интересни, но Сигурдсон изтърва от 11-те метра. Световното по футбол - цялата програма на БНТ Аржентина плаче, Хърватия ликува (СНИМКИ) Треньорът на Аржентина се извини, защити Меси Аржентинските национали искат смяна на треньора Световното по футбол - цялата програма на БНТ", "date": "2018.06.22", "title": "\"Суперорлите\" се събудиха срещу Исландия"}
{"url": "http://clubz.bg/69523-izsledvane_demokraciqta_po_sveta_e_v_otstyplenie_vryshta_se_na_nivata_ot_1991_g", "text": "Една трета от населението по света живее в държави, в които демокрацията е в отстъпление - сред тях са Индия, Турция, Бразилия, Полша, Русия и САЩ. \"Демокрацията е в упадък в 24 държави, с общо население от 2,6 млрд. души\", се казва в изводите от изследването, публикувано в сп. Democratization, пише АФП. Тенденцията към автократично управление - при което контролът над изпълнителната власт отслабва - се наблюдава основно в демократични региони като Западна и Източна Европа, както и в САЩ. \"Износът на демокрация е пълен провал. Арабската пролет е европейска зима\" \"Медийната автономност, свободата на изразяването и върховенството на закона са в голям упадък\", казва водещият автор на изследването Анна Лурман, политолог от Университета на Гьотеборг, Швеция. \"Тази тревожна тенденция отслабва смисъла на изборите по цял свят\", добавя тя през Франс прес. \"Броят на хората в демокрациите, които вървят назад, е много по-голям от онези в държави\", които отбелязват напредък, отчита още Лурман. Единственият регион, който е извън общата тенденция, е Африка - там се наблюдава забележителен напредък през последните години. Изследването се основава на последното осъвременяване на базата данни Varieties of Democracy (V-Dem), ресурс, който се обогатява от 3000 експерти от цял свят и включва стотици променливи и милиони данни за половин век назад. Базата данни отразява промените в близо 180 държави, разделени в четири категории в зависимост от устойчивостта на демократичните институции. В   честните многопартийни избори се допълват от върховенство на закона, независими медии, както и от силна съдебна и законодателна власт. \n\tСледващата стъпка надолу са   - в тях контролът над управлението на силния човек е по-малко ефективен, дори и когато изборите са относително свободни и честни. Миналата година само около половината от населението на света е живеело в една от тези системи, като едва 14 на сто са били гражданите на либерални демокрации. В   многопартийните избори и ограничените граждански свободи са спъвани от репресии, цензура и тормоз. В   чистата диктатура е, в най-добрия случай, покрита от смокиновото листо на контролирани избори. През последното десетилетие 20 държави са паднали надолу в категоризирането  - от либерални към електорални демокрации, сред тях са четири европейски страни -  Израел, Мавриций и Южна Африка също остават далече от демократичните идеали. Сред 17-те държави, които имат прогрес от 2008 г. насам, Тунис е единствената, която е преминала от автокрация към либерална демокрация. \n\tЧетири държави в Субсахарна Африка - Гвинея-Бисау, Бряг на слоновата кост, Малави и Нигерия - са се придвижили от електорална автокрация към електорална демокрация. По света процентът на хора, които живеят в общества, които се движат към повече демокрация, расте непрестанно - с изключение на Централна Европа и Централна Азия, при които е имало рязък скок при разпада на СССР през 1991 г. - от края на 70-те, до около 2012 г. След това тази тенденция към повече демокрация е спряла навсякъде освен в Африка. Изследването достига до извода, че 2 млрд. души живеят в държави, където богатите елити печелят все повече политическа власт през последните десет години, един от показателните примери е САЩ. България е поставена в групата на електоралните демокрации, но спрямо 2007 г. има прогрес - през 2017 г. тя е маркирана като електорална демокрация с плюс, т. е. е на границата с либерална демокрация. ", "date": "2018.06.22", "title": "Изследване: Демокрацията по света е в отстъпление, връща се на нивата от 1991 г."}
{"url": "http://clubz.bg/69516-vytreshniqt_ministyr_uveri_che_mvr_goni_izbqgaliq_zatvornik", "text": "МВР разполага със свидетелски показания за избягалия затворник от Ловеч и работи по сигнала. Освен това в хода на разследването е установено, че човекът, който е отговарял за контрола над лишените от свобода, докато са на работа извън самия затвор, не е бил на поста си. Това стана ясно от изявление на министъра на вътрешните работи Валентин Радев в парламента. След 24 часа избягалият в Ловеч затворник още не е заловен 43-годишният рецидивист Борис Иванов избяга вчера от хале, където е работел заедно с други затворници от общежитието в Ловеч. Той е бил преместен там на по-лек режим на седмата година от изтърпяване на 13-годишната си присъда. Преди да вземе участие в парламентарния контрол, Радев разказа пред залата как върви операцията по издирване на беглеца. Той се разпростря подробно за взетите мерки за проверки по пътища, жп и автогари, за подсилването на жандармерията на територията на област Плевен, за акцията с хеликоптер. Проверки и претърсвания са направени на адреси на близки на затворника, от чиято присъда остават още 4 години, 8 месеца и 23 дни.  Цацаров: Издирването на избягалия затворник от Ловеч е без резултат Беглецът излежавал две присъди за изнасилване.  Министър Радев подчерта, че се прави анализ на работата и координацията между МВР и Министерството на правосъдието по отношение на затворите и сигурността в тях. Той призна и за пропуски в процедурите при промяна на режима на наказанията на затворниците - това е установено и при случая от Ловеч, и в случая с покойния вече Владимир Пелов, чийто съучастник в бягството от Централния софийски затвор - Радослав Колев, все още е на свобода от началото на април.  В кулоарите на парламента министър Радев сподели, че не се притеснява от вота на недоверие в сферата на сигурността, внесен от БСП. Дебатите по него ще са на извънредно заседание идния вторник.  МВР шефът: Били сме на крачка да хванем Пелов, но - малшанс \"Аз ще изложа моите аргументи, опозицията - своите, ако те са по-убедителни - правителството ще падне\", разясни Радев. На въпрос дали смята, че се справя като министър, отговори: Министърът е категоричен, че в крайна сметка преценката дали даден министър се справя или не е на премиера, който предлага екипа си. Затова и Радев е готов да поеме политическа отговорност във всеки момент. Той разказа как, обикаляйки по райони, по заповед на Бойко Борисов е питал всички кметове доволни ли са от увеличаването на броя на полицаите и мерките, които се вземат за сигурността. И настоявал най-вече за забележки - за да има решения. Но като цяло срещал подкрепа.  Ти да видиш?! Пелов се движел с брада и суичър - затова не го хванали 2 месеца Валентин Радев настоя и медиите да помагат, ако може да се направи още за прозрачността на МВР. Той самият се борел \"с тази повсеместна секретност\" - това правел и докато бил във военното министерство.  И настоя, че е казал на всички в МВР:  Цацаров: Издирването на избягалия затворник от Ловеч е без резултат МВР шефът: Били сме на крачка да хванем Пелов, но - малшанс Ти да видиш?! Пелов се движел с брада и суичър - затова не го хванали 2 месеца", "date": "2018.06.22", "title": "Вътрешният министър увери, че МВР гони избягалия затворник "}
{"url": "http://clubz.bg/69504-skandal_s_beneton_izpolzva_za_reklama_snimki_na_bedstvashti_migranti", "text": "Италианският моден гигант \"Бенетон\", добре известен с предпочитанията си към ярките цветове и най-вече към скандалните реклами, може би не е така могъщ, както преди години. Но компанията влезе отново в новините заради реклама, която удари Европа право в сърцето - кризата с мигрантите, пише \"Ню Йорк таймс\". Motorola \"надцаква\" Samsung с нова реклама (ВИДЕО) \"Бенетон\" използва две снимки от скорошна операция на благотворителната френско-германска организация SOS Méditerranée за спасяването на мигранти. Това предизвика вълна от протести, че рекламата е експлоатираща и безчувствена. Едната снимка показва как хуманитарните работници раздават спасителни жилетки на мигранти на лодка близо до бреговете на Либия. На другата има жени и техните деца в спасителен пункт в Италия.    Организацията, осъществила спасителната операция на 9 юни остро реагира срещу \"Бенетон\" и обяви, че няма нищо общо с рекламната кампания. \"SOS Méditerranée\" напълно се разграничава от тази кампания, която показва снимка, направена, когато нашият екип е спасявал хора в беда в морето\", казаха от организацията в изявление. Според тях човешката трагедия никога не трябва да бъде използвана за комерсиални цели. Дори италианският вътрешен министър Матео Салвини - който е лидер на антиимигрантката Лига, която иска да изгони от страната хиляди незаконни имигранти, разкритикува \"Бенетон\" като написа в туитър: \"Аз единствен ли смятам това за жалко\". Мигрантите, които не се уплашиха от сицилианската мафия Имигрантската криза е чувствителна тема в Европа, тя буди разгорещени дебати за това кой трябва да носи отговорност за потока от хора, които идват по море или преминават нелегално граници. По-рано този месец Италия отказа да пусне кораба \"Акуариус\" с 600 мигранти на борда, който накрая беше приет от Испания, а между Рим и Париж имаше остра размяна на реплики. Италия се скара с Франция заради кораба с 629 мигранти Преди ден Матео Салвини обяви, че страната му няма да допусне до пристанищата си друг кораб, спасил 224 мигранти, плаващ под холандски флаг и собственост на германска неправителствена организация. Според италианския вътрешен министър Холандия трябвало да прибере мигрантите. Мигрантите, които не се уплашиха от сицилианската мафия Италия се скара с Франция заради кораба с 629 мигранти", "date": "2018.06.22", "title": "Скандал с \"Бенетон\": използва за реклама снимки на бедстващи мигранти"}
{"url": "http://clubz.bg/69402-v_moskva_ima_i_turisticheska_policiq", "text": "Не било обаче секрет да се разкаже накратко историята на руската турстическа полиция. Сформирана е в Москва през 2014 г. след посещение на руския вътрешен министър Владимир Колоколцев в Израел. Там той се запознал с работата на местната туристическа полиция. От тогава по двама униформени патрулират на важни туристически обекти в руската столица – на Червения площад, ул. “Тверская” и другаде. При сегашното Световно първенство по футбол има много командировани в градовете, където се провеждат футболните срещи. Изглеждат като обикновени полицаи, но върху униформите им е изписано на руски и английски “Туристическая полиция Tourist Police”. Изискването е да са комуникативни, да знаят английски и да са любезни. Длъжни са да отговарят на въпроси на граждани. В деня на срещата на кореспондентката на \"Шпигел\", жена пита защо е блокиран Червеният площад. Роман Степанов обяснява, че е имало мероприятие, сега се изнасяли техниката и загражденията. \"Утре всичко ще е ок\", казва Роман на разочарованата руска туристка, пристигнала на известния площад с детето си, за да се снимат пред забележителностите. Роман споделя, че до 2010 г. е служил в армията, след това е постъпил в туристическата полиция: Самият той не играел футбол, предпочитал бокса. Световното било нещо добро за страната му. Не само за инфраструктурата и 12-те новопостроени стадиона, но и за развитието на спорта. \"Световното не е само спорт, а празник и то за всички и без всякакви граници. Това укрепва дружбата между народите\", споделя униформеният. В това време възрастна жена го пита къде се събират феновете на аржентинския отбор и той вежливо я упътва. Попитан от журналистката Кристина Хебел какво е снаряжението му, той отговаря, че носи камера, която записва всичко по време на дежурството му. Разполага също с радиопредавател и полицейска палка. Повече не може да каже. След това се съгласява на кратко интервю под строгия поглед на служителката от МВР Светлана. - Нямам право да го кажа. Редовно рапортуваме – по предавател, но и лично. - Нямам право да го кажа. - Мога да ви кажа, че според руските правила това е недопустимо. - Когато казвам нещо на хората, те го разбират. Правят това, което казвам. - Не, ние сме любезни хора. Тук никой не бива да изпитва страх. Не разбирам защо хората се страхуват. Ние правим всичко възможно, за да подобрим имиджа на нашата полиция и на страната ни. Дълго мисли и изрича:  Сега Роман и Феликс трябва да поемат задълженията си, казва Светлана. Срещата приключи. “На раздяла Роман казва “Всичко хубаво!” След няколко метра се появява негов началник. Роман му предава записа, докладва. Колко ми се искаше да узная какво му каза”, завършва репортажа си Кристина Хебел. ", "date": "2018.06.22", "title": "В Москва има и туристическа полиция"}
{"url": "http://clubz.bg/69527-braziliq_se_izmychi_no_pobedi_kosta_rika_s_20_snimki", "text": "Бразилия победи Коста Рика с 2:0 в мач от група E на световното първенство по футбол в Русия. Победата бе заслужена, но постигната след много усилия - главно през второто полувреме. През първото полувреме Бразилия бе по-активния отбор, но трудно може да се каже, че имаше предимство. Отборът на Коста Рика бе много добре организиран, играеше предпазливо с акцент върху защитата, но не пропускаше да се възползва да атакува вратата на съперника, когато му се удаваше възможност. Всъщност първата сериозна опасност в мача бе именно пред вратата на Бразилия малко след началото на полувремето. Футболистът на Коста Рика Гамбоа проби по десния фланг и намери Борхес в наказателното поле, но последният не уцели вратата. Бразилия имаше няколко статични положения в близост на наказателното поле на своя съперник, но те бяха отразени или от защитниците, или от вратаря Кейлор Навас, който на клубно ниво защитава цветовете на \"Реал\" Мадрид. В 26-та минута Бразилия все пак вкара гол, но той бе правилно отменен заради засада. Малко след това Неймар излезе сам срещу Навас, но вратарят отрази. Формално първият точен удар във вратата на Коста Рика дойде чак в 41-вата минута. Той бе дело на Марсело, но съотборникът му в \"Реал\" Навас спаси. През второто полувреме бразилците увеличиха темпото и натиска към вратата на Коста Рика. В началото имаше разбъркване пред вратата на Навас, като той все пак успя да улови топката. Въпреки това Неймар връхлетя върху него и го фаулира. Малко след това Жезус уцели гредата, а след това защитник на Коста Рика изби още един удар към вратата. В 57-та минута Неймар изпусна чиста възможност. Той получи пас след пробив по десния фланг, но от точката за дузпата стреля над вратата. Малко след това Коутиньо стреля точно, но Навас спаси. Коста Рика също дебнеше за своите шансове. При една контраатака нападател не успя да улучи топката, въпреки че я получи сам в наказателното поле. На няколко пъти Неймар падна за дузпа, но такава не бе отсъдена. В 72-рата минута при една грешка в защитата на Коста Рика той получи възможност да стреля от границата на наказателното поле, но фалцовият му удар профуча покрай гредата. В 80-та минута Бразилия получи дузпа след падане на Неймар в наказателното поле. Впоследствие обаче съдията Бьорн Кайперс от Холандия изгледа видеоповторение и отмени решението си. Бразилците видимо се изнервиха и Неймар и Коутиньо получиха жълти картони за разправии със съдията. Към края на мача футболистите на Коста Рика започнаха да бавят чрез добре познатия способ - продължително лежане на терена. Продължението на мача бе 6 минути. В първата минута на добавеното време Коутиньо вкара гол и Бразилия поведе с 1:0. Топката бе центрирана отляво, свалена с глава от Фирмино на крака на Жезус, който я подаде на Коутиньо и от близко разстояние бившият играч на \"Ливърпул\" и настоящ на \"Барселона\" вкара между краката на Навас. Малко след това Фирмино, който играе в \"Ливърпул\" и бившият му съотборник Коутиньо направиха хубава атака по левия фланг. Двамата размениха двойно подаване, но Коутиньо стреля в аут. Все пак в самия край на мача Неймар вкара гол, след като получи пас от Дъглас Коста по десния фланг.", "date": "2018.06.22", "title": "Бразилия се измъчи, но победи Коста Рика с 2:0 (СНИМКИ)"}
{"url": "http://clubz.bg/69520-proektyt_za_novi_voenni_korabi_trygva_do_sedmica_vqrva_ministyr_karakachanov", "text": "Изпълнението на проекта за модернизацията на военноморските сили - тоест за купуване на нови военни кораби,  ще се забави с една година, а не с две - очаква се първият кораб да е наличен през 2012 г., а вторият - през 2022-а.  Самият проект за инвестиционен разход, който веднъж се провали преди година заради отказа на фирмата победител да подпише договор с включен ДДС в цената, се очаква да бъде гласуван от Министерския съвет идната сряда. След това се очаква да го подкрепи и Народното събрание - както вече стана с проектите за нови изтребители и за нови бронирани машини за пехотата.  Дебатът за изтребителите: За Израел може, за Русия - не може Това стана ясно от отговор на военния министър и вицепремиер Красимир Каракачанов на въпрос от парламентарния контрол на Джейхан Ибрямов (ДПС). Депутатът заяви, че третият проект за модернизация на армията не е по-маловажен от останалите два, за които се вдига повече шум - и заради риска от напрежение в Черно море по линията Украйна - Русия заради анексията на Крим, и заради това дали България е в състояние да пази териториалните си води.  Каракачанов се съгласи с народния представител. И обяви, че днес е последният срок за съгласуване на проекта за модернизация на военноморските сили, но вече е пристигнало положително становище от Министерството на финансите.  Вицепремиерът обърна внимание, че за да се гарантират отбранителните способности на военноморските сили, се мисли и за ремонт на фрегатите. За това обаче гарантирано финансиране към момента няма.  В \"шеги и закачки\" парламентът гласува 3,3 млрд. лв. за армията По думите на министъра въпреки забавянето на документите за нови кораби трите проекта за модернизация на армията на практика ще се движат паралелно. Проектът за купуване на нови военни кораби е за около 1 млрд. лева. Парламентът вече одобри първите два проекта - за нови изтребители и за нови 150 бронирани машини за Сухопътните войски на обща стойност 3.26 млрд. лева. За \"поне 8\" многоцелеви изтребителя са приготвени 1.8 млрд. лева, разсрочени за 9 години. На втория етап от проекта трябва да се купят още осем бойни самолета. Очакванията са и двата договора да бъдат подписани до края на годината. До седмици в парламента трябва да бъде одобрен и проект за нови военни кораби за близо 1 млрд. лева. В \"шеги и закачки\" парламентът гласува 3,3 млрд. лв. за армията", "date": "2018.06.22", "title": "Проектът за нови военни кораби тръгва до седмица, вярва министър Каракачанов"}
{"url": "http://clubz.bg/69498-toj_me_zaplashva_v_mafiotski_stil_no_ne_me_e_strah", "text": "Да живееш под постоянна полицейска защита е трагедия. В Италия това се случва на повече журналисти, отколкото във всяка друга европейска държава. Това е така, защото Италия има най-мощните и опасни криминални групировки в света. Но вместо да освободи журналистите от тези опасности, вътрешният министър Матео Салвини ги заплашва. Като споменава възможността да отмени полицейския ми ескорт, Салвини дава знак, че съм един от многото му врагове. Неговите врагове са хората от южна Италия, с които той не се разбира и никога няма да се разбира. Неговите врагове са африканците, живеещи в Италия, индийците, живеещи в Италия, пакистанците, живеещи в Италия. Негови врагове са момчетата и момичетата, родени в Италия от родители чужденци. Негов враг е населението на Рим, изобщо целият Рим. Негови врагове са тези чужденци, които иска да изгони от Италия, и тези италианци, които Салвини със сигурност иска да изгони, но които трябва да останат. Сред тези италианци, забравени от политици и институции, съм и аз. Салвини ще гони ромите, а местните... \"за съжаление, сме длъжни да ги оставим\" Чрез своите заплахи, Салвини ме постави точно на мястото ми. Аз съм един от враговете му и съм горд с този статус. Думите са важни. Думите на министъра на вътрешните работи са думи на мафиот. Мафиотите заплашват. Салвини заплашва мен. Салвини говори за пари. Казва, че иска да спести пари, като отнеме полицейската ми защита. Салвини трябва да започне да говори за замразените банкови сметки на своята партия Лига. Видях в социалните мрежи хаштаг в моя подкрепа #savianononsitocca (никой не пипа Савиано – б.р.). Благодаря ви за подкрепата, но искам да е ясно, че аз съм само средство в опита на Салвини да разруши върховенството на закона. Куражът на Дафне За мен ще бъде лесно да отговоря да огъня с огън, обаче не искам да го правя. Но и не искам да се обърна с другата буза към него. Не съм Христос, не съм жертвен агнец. Не искам да ставам мъченик. Не ме е страх от Салвини. В последните години се срещнах с омразата на мафиотите от Ндрангета. Усетих омразата на нарко бароните от Южна Америка. Не ме е страх от един глупак, който доскоро дори го беше страх да пътува до южна Италия. Имаме нужда да говорим за това и да обсъждаме ситуацията. Но не със Салвини – той е палячо, а да говориш с палячо е загуба на време. Салвини иска да победи със заплахи. Италианците като мен искаме да убеждаваме с думи. Трябва да говорим с хората от партия Лига, която са ужасени от думите и действията на техния лидер. Трябва да говорим с партиите, които се съюзиха по време на изборите със Салвини; с тези, които направиха коалиция със Салвини; с тези, които са пряко потърпевши от този човек, който може единствено да заплашва. Не трябва да позволяваме на безскрупулния, циничен мъж да въоръжи (буквално) силите на нетолерантността. Тези, които запазят мълчание сега, ще са виновни завинаги. Куражът на Дафне", "date": "2018.06.22", "title": "Той ме заплашва в мафиотски стил. Но не ме е страх"}
{"url": "http://clubz.bg/69506-na_yug_se_zadava_sultanat", "text": "Изборите в Турция в неделя са повратна точка в историята ѝ. Не защото битката е за промяна на автократичния режим. А защото чрез тях той се бетонира. И дори да са прави малкото социолози, които предвижват поражение на президента Реждеп Тайип Ердоган, южната ни съседка върви към султанат. На референдума, проведен миналата година, с крехко мнозинство (и не без изборни нарушения, поне според доклада на ОССЕ) турските граждани подкрепиха предложената от Ердоган конституционна реформа. Така от следващите редовни парламентарни избори, които трябваше да се проведат през ноември 2019 г., Турция щеше да стане от парламентарна президентска република. С още повече власт в ръцете на президента, който и без друго намира начини да си я осигурява. За да избегне влиянието на забавянето в растежа на турската икономика върху нагласите на електората, Ердоган изтегли изборите с почти година и половина. Така от този месец народните представители в турския Меджлис се увеличават от 550 на 600. Минималната възраст за депутатите пада до 18 години, изборите за Велико национално събрание и за президент се провеждат в един ден веднъж на пет години. \"Никога досега Ердоган не е допускал толкова много грешки\" Меджлисът вече няма да контролира работата на министрите, нито на президента, нито пък ще може да инициира вот на недоверие. Президентът вече ще може да бъде партиен лидер (тоест Ердоган ще оглави своята Партия на справедливостта и развитието). Той ще назначава и освобождава вицепрезидентите и министрите, както и висши държавни служители. Ще определя политиките по националната сигурност. Ще може да издава декрети и да обявява еднолично извънредно положение „в случаите на природни бедствия, опасни заразни болести, икономическа криза, война или предпоставка за война и при сериозно нарушаване на обществения ред“. Досега Ердоган си гарантираше почти неограничена власт в рамките на обявеното след опита за преврат извънредно положение. То се оказа много удобно за разчистване на политически противници и заглушаване на гражданското общество. А сега президентът великодушно обеща да го отмени след изборите… При новите правомощия, които получава,  – президентът, който и да е той, ще може съвсем спокойно да се разправя с политическите си противници и без претекста на заплаха за националната сигурност. Според някои социолози Ердоган е закъснял – икономическите трудности вече се усещат от обикновеното население и това ще проличи на изборите. Предвижда се той да не спечели на първи тур, а да се наложи да отиде на балотаж. Възможно е също неговата Партия на справедливостта и развитието да загуби парламентарното си мнозинство. Всичко това е малко вероятно, но дори и да се случи, няма гаранция, че ще бъде положително за турските граждани. След изборите функциите на турския Меджлис ще са толкова осакатени, че президентът ще може да прави каквото си иска без да му мигне окото за мнението на народните представители. Ако се стигне до балотаж, това би било тежък удар за Ердоган, но отново шансът той да спечели е огромен. Най-вероятният му опонент – националистката Мерал Акшенер – трудно би събрала на втори тур подкрепата и на своя националистически електорат, и на кюрдите (към които в миналото e изказвала презрението си). Кандидатът на най-голямата опозиционна партия Мухарем Индже беше избран в последния момент. А както се говори сред членове на Републиканската партия, нарочно е издигнат той, а не лидера на партията, за да има Акшенер по-големи шансове. А пък лидерът на прокюрдската Демократична партия на народите води предизборна кампания от затвора… Турската Желязна лейди: \"Стените на страха вече се рушат\" За Европейския съюз и България би било много по-полезно да има предвидим съсед с действаща демокрация. Вместо автократичен режим, който задушава всеки надигнал се глас, праща в затвора опозиционери и журналисти (чието единствена вина е, че разкриват престъпленията на режима в Анкара). Или вместо изнудвач, който използва съдбата на над 3 милиона сирийски бежанци на територията си, за да шантажира “съюзниците“. След тези избори със сигурност няма да получим такъв партньор. За да има шанс Турция да се върне към демокрацията, трябва да се извърви обратен път – да бъде отменено извънредното положение, правомощията на парламента да бъдат върнати, да започне бавното възстановяване на свободните медии и гражданското общество (с всички условности и трудности на подобен дълъг процес). Досега  . Затова дори експерти като тези от социологическия институт SONAR и Metropoll да се окажат прави и Ердоган да не спечели, след тези избори Турция ще се окаже в затвора на институционализирана автокрация, от който трудно ще се измъкне в бъдеще. ---- „Генерация Z“ – с подкрепата на „Америка за България“ Турската Желязна лейди: \"Стените на страха вече се рушат\" „Генерация Z“ – с подкрепата на „Америка за България“", "date": "2018.06.22", "title": "На юг се задава султанат"}
{"url": "http://clubz.bg/69500-3_mln_rubli_i_sandvichi_dojivot_ako_zabremeneesh_ot_futbolist", "text": "Дали рускините ще забременеят от футболисти, гостуващи за Световното, явно не касае само консервативните депутатки в руската Дума, а и веригите за бързо хранене. Ден след като народната представителка Тамара Плетньова препоръча на сънародничките си да не спят с цветнокожи спортисти, местният \"Бъргър Кинг\" излезе с контрапредложение. Секс на Световното? Може само с бели мъже! Всяка жена, забременяла от футболист, има шанс да получи 3 млн. рубли (40 000 eвро) и безплатни сандвичи доживот. Защото така получават \"най-добрите футболни гени\" и \"осигуряват успеха на руския отбор за поколения напред\". Кампанията е публикувана в местната социална мрежа \"Вконтакте\" и реакцията на руснаците е моментална. Дали заради препоръките на Плетньова, или заради откровено сексистката идея, множество потребители реагираха остро и \"Бъргър Кинг\" побърза да изтрие съобщението.  Това не е първият рекламен гаф на местния \"Бъргър Кинг\". През 2017-та те рекламираха обичайната си оферта \"вземи един, получи втори безплатно\", използвайки образа на 17-годишна жертва на изнасилване, имала смелостта да разкаже за преживяването си в телевизионно предаване.", "date": "2018.06.22", "title": "3 млн. рубли и сандвичи доживот, ако забременееш от футболист"}
{"url": "http://clubz.bg/69505-3_g_i_polovina_zatvor_za_lidera_na_upravlqvashtite_v_rumyniq", "text": "Лидерът на управляващата в Румъния социалдемократическа партия (СДП) Ливиу Драгня бе осъден на 3 години и половина затвор от Върховния съд, предаде Ройтерс. Присъдата е за подстрекаване на други хора към злоупотреба с власт. Новината накара хиляди румънци да излязат на пореден протест срещу правителството. Драгня, който е и председател на долната камара на парламента, бе признат за виновен, че държал две служителки на заплата в държавна агенция през 2006-2013 г., макар те да са били наети от неговата партия. Тогава Драгня бил председател на окръжна управа. Той е смятан за най-влиятелния политик в Румъния и постоянно отричаше всички обвинения. Очаква се лидерът на СДП да обжалва решението. Протест в Румъния: Социалистите са червена чума Срещу Ливиу Драгня вече има наложена забрана да заема поста премиер поради предишна присъда за фалшифициране на вота. Сега влиянието му върху социалдемократите и формираното преди 5 месеца правителство може да отслабне още повече. Драгня няма да влезе в затвора преди обжалването и произнасянето на окончателната присъда. Пред сградата на правителството в Букурещ се събраха близо 5000 души, които поискаха осъденият политик да подаде оставка от поста председател на долната камара на парламента. Те настояха и за оставката на настоящата премиерка Виорика Дънчила, която също е от СДП. Демонстрации имаше и в по-малки градове, сред които Сибиу и Клуж в Трансилвания. Според румънската съдебна система присъдата срещу Драгня е предварителна. Той ще може да остане лидер на партията и председател на парламента, докато трае юридическата процедура. Президентът на Румъния отказа да уволни  антикорупционер №1 Споровете за начина, по който да се води борбата с корупцията в една от най-корумпираните държави в Европа, доминират политиката в Румъния от присъединяването й към ЕС през 2007 г. Съдиите често се оплакват от политически натиск. В началото на 2017 г. опитите на коалиционното правителство на Драгня да отслабят антикорупционното законодателство предизвикаха най-големите протести в Румъния от десетилетия насам. Тази седмица парламентът в Букурещ одобри промени, които - според критиците им, могат да насърчат престъпниците да действат безнаказано. Това е поредната демонстрация колко крехки са източноевропейските посткомунистически демокрации, отбелязва Ройтерс. Ливиу Драгня бе оправдан по друго дело - за фалшифициране на интелектуална собственост. След обжалването трябва да има окончателна присъда. Това може да отнеме месеци, смятат анализатори. А и съдиите излизат в двумесечна лятна ваканция до септември. На заседание на ръководството на СДП днес се очаква да бъде съгласувана подкрепа за Ливиу Драгня. Няколко членове на партийното ръководство вече разкритикуваха присъдата като политически мотивирана. Президентът на Румъния отказа да уволни  антикорупционер №1", "date": "2018.06.22", "title": "3 г. и половина затвор за лидера на управляващите в Румъния"}
{"url": "http://clubz.bg/69503-zeehofer_polezniqt_idiot_na_sasht_i_rusiq", "text": "Броят на пристигащите в Европа мигранти междувременно е направо незначителен в сравнение с онзи от апогея на бежанската криза през 2015 година. Дори спорът около бежанската политика беше поутихнал преди битката за надмощие в Берлин отново да го върне в дневния ред на Европа. Настроенията в повечето европейски държави междувременно се промениха – на много места гледат на мигрантите като на нежелани пришълци, срещу които правителствата трябва да се борят с всички средства. А ширещият се национален егоизъм засега блокира всякакви европейски решения на проблема. Младият австрийски канцлер Курц, който явно страда от пълна историческа амнезия, не може да заблуди никого със своята \"коалиция на желаещите\", състояща се от европейските популисти между Мюнхен, Виена и Рим, че тези страни преследват напълно различни интереси. Австрия не желае да приема обратно бежанците, връщани от границата с Бавария, а смята да ги отпраща към Италия. Правителството в Рим обаче също не желае тези хора и иска те да бъдат пренасочвани към останалите държави от общността. Там пък изобщо не са готови да ги приемат - знае се какво е отношението към квотите за бежанци. Ако сега не се намерят европейци, които да дадат добър пример за някакво справедливо решение на проблема, ще се стигне до сблъсък. Политическа буря: Зеехофер кове съюз с Путин Засега в ЕС има консенсус единствено по въпроса за нуждата от по-надеждна защита на външните граници. Освен това Ангела Меркел и Еманюел Макрон се опитват да постигнат напредък по дълго отлагания въпрос за хармонизирането на различните законодателства за даване на политическо убежище. Напоследък на мода са и някои доста дръзки предложения за изграждането на големи приемни центрове извън Европа. Подобни идеи се въртят из главите на някои европейци от 15 години насам, но неизменно се проваляха поради това, че се оказваха нереализуеми. Въпросната идея междувременно има и двама нови привърженици - президентите на Франция и Италия. Но къде да се изградят подобни бежански центрове - в беззаконна държава като Либия, в транзитен Нигер, или в политически нестабилния Тунис? А и кой да охранява тези центрове - Бундесверът или \"Сини каски\" на ООН? Зеехофер пред Путин: Санкциите трябва да паднат - наведнъж  Европейците искат да прехвърлят своята отговорност другиму – това е повече от ясно. Но как привържениците на подобни екстериториални бежански центрове си ги представят по-конкретно: като заточение на лагерни острови, каквито има в Австралия, или като арест в клетки - като по границата на САЩ с Мексико? Ако ЕС също се готви да тръгва по този нов път на нехуманността, е редно да го заяви ясно и открито. Бежанската политика действа на ЕС като киселина, която го разяжда отвътре. Почти никой вече не смее да предложи на своите сънародници идеи за разумни и хуманни решения. Новият испански премиер е едно от малкото изключения. Но вместо да се раздират от спорове по бежанския въпрос, европейците би трябвало да се посветят на заплахите, свързани с Тръмп и неговите търговски войни, би трябвало да изработят своя нова политика за сигурност, да решават проблемите с Китай и с Путин, с войните в Йемен и Сирия.  Наместо това са изоставили инициативата в ръцете на креслива орда от популисти, подтиквани от Вашингтон, с което на практика извършват предателство спрямо устоите на Европа, нейните либерални ценности и западния обществен ред. Ако битката за надмощие в Берлин доведе до смяна на правителството, това ще бъде лошо и за Европа. Никак няма да е добре, ако точно сега загубим най-опитния правителствен ръководител в целия ЕС. А Хорст Зеехофер, който доскоро беше незначителен местен велможа от Бавария, би изиграл ролята на полезния идиот, обслужващ интересите на всички антиевропейци в САЩ и Русия. Но от неговата тясна камбанария той едва ли може и иска да погледне толкова надалеч. Зеехофер пред Путин: Санкциите трябва да паднат - наведнъж ", "date": "2018.06.22", "title": "Зеехофер - полезният идиот на САЩ и Русия"}
{"url": "http://clubz.bg/69508-cacarov_izdirvaneto_na_izbqgaliq_zatvornik_ot_lovech_e_bez_rezultat", "text": "Издирването на избягалия от затвора в Ловеч изнасилвач не е довело до никакви резултати, съобщи главният прокурор Сотир Цацаров в Народното събрание днес. В акцията са включени полиция и жандармерия, както и хеликоптер. Информацията е от окръжния прокурор на Ловеч. Рецидивистът Борис Иванов, осъден на 13 години затвор за блудство и грабеж, избяга вчера от работа, където, заедно с други петима затворници, е почиствал халета. Мястото не е било охранявано. Иванов е избягал на втория ден, след като е бил преместен в затворническо общежитие. До момента той е изтърпял близо 7 години от наказанието си. След 24 часа избягалият в Ловеч затворник още не е заловен И да има оставки, това няма да промени нищо, отбеляза обвинител №1. За конкретната ситуация следва да има лична отговорност от ръководството на затвора или от надзорно-охранителен състав, смята Цацаров.  „Тази ситуация е позволила лице, за което мисля, че е имало данни за други отклонения, не мога да го потвърдя в момента, да работи на външен обект без охрана“, заяви той. „За общата ситуация - трябва да променим целия начин, по който се изтърпява наказанието“, обяви главният прокурор. И припомни, че вече година и половина няма директор на Главна дирекция \"Изпълнение на наказанията\", което \"при всички случаи се отразява на работата\". В отговор на въпрос трябва ли да има подадени оставки заради случая главният прокурор отговори: „Оставката може да носи някаква отговорност в политически смисъл, но търся прагматичния резултат. Оставката няма да промени нищо, това ще бъде решение точно до следващото бягство на затворник, а то ще се случи, защото условията го позволяват“ Според Цацаров е нужна сериозна дискусия за това дали държавата е в състояние да осигури ред в местата за лишаване от свобода. Той самият предложи промени в законодателството, като заяви, че е нужно лишените от свобода да ходят на работа под охрана и с униформи с отличителни знаци. \"Самостоятелна работа, работа във фирми, на външни обекти, независимо колко е присъдата на затворниците и какъв е остатъкът - е недопустимо\", твърди той. „Трябва да има работа, но както е в нормалните страни със затворнически режим. Под охрана, със съответни дрехи или отличителни знаци, които показват, че лицето е лишено от свобода. Това само по себе си ще затрудни отклоненията“, смята главният прокурор.", "date": "2018.06.22", "title": "Цацаров: Издирването на избягалия затворник от Ловеч е без резултат"}
{"url": "http://clubz.bg/69509-myj_obqvi_che_zanesyl_bomba_na_londonska_gara", "text": "Скотланд ярд арестува мъж, който заявил, че е занесъл бомба на железопътната гара \"Чаринг Крос\" в Лондон, предаде Ройтерс. Британската полиция, натоварена със сигурността на железопътния транспорт, прави всичко възможно да бъде възстановена по-бързо работата на гарата. Атентатът в Лондон: седем убити, 48 ранени (ВИДЕО) Записи, публикувани в социалните медии, показват засилено полицейско присъствие на гарата. В момента Великобритания е обявила втора степен на готовност за терористични нападения. Това означава, че евентуалното извършване на екстремистко нападение се смята за вероятно.", "date": "2018.06.22", "title": "Мъж обяви, че занесъл бомба на лондонска гара"}
{"url": "http://clubz.bg/69510-upravlqvashtiqt_siderov_vreme_e_da_se_priznae_stalin_kato_dyrjavnik", "text": "Парламентарният председател на коалиционния партньор на ГЕРБ \"Обединени патриоти\" - Волен Сидеров, се обяви за признание за  и ролята му на \"държавник и главнокомандващ\". В специално прессъобщение от партията му \"Атака\" се похвалиха, че \"за първи път в България\" се отбелязват деня и часа на нападението на \"Хитлеристка Германия над Русия\" и се почита паметта на загиналите руски воини.  Любопитно е, че никъде в прессъобщението на \"Атака\" не се споменава СССР - въпреки че Сталин е съветски, а не руски лидер, както и че Германия напада СССР. Навсякъде в текста е изписано името Русия. След смъртта на Сталин - по времето на следващия лидер Никита Хрушчов, започва процес на десталинизация, а мумията на Генералисимус е извадена от мавзолея на Ленин и погребана.  \n\tСидеров, разбира се, дръпна и реч. С твърдения, наречени в прессъобщението на \"Атака\" \"исторически факти\". Например: Директорът на Руския културно-информационен център у нас Павел Журавльов е благодарил за отбелязването на тази дата, става ясно още от съобщението: е казал още той. Жертвите на сталинските репресии в периода 1922-1953 година са над 12 милиона души. В Русия тайно унищожават документите за репресираните от съветския режим", "date": "2018.06.22", "title": "Управляващият Сидеров: Време е да се признае Сталин като държавник..."}
{"url": "http://clubz.bg/69511-sankciite_gi_sybraha_krim_spasqva_asad_sys_zyrno", "text": "Крим увеличи износа на зърно за Сирия през последната година по споразумение, което дава на черноморския полуостров пазар за свръхпроизводството му на зърнени култури и осигурява на президента Башар Асад надежден източник на пшеница. Арбитражът в Хага отсъди $159 млн. компенсации за украински компании заради Крим  Доставките започнаха да се увеличават в средата на миналата година и поне 10 кораба се доставили минимум 170 000 тона зърно на Сирия между юли 2017 г. и май 2018 г. според пристанищни и корабни данни, които Ройтерс видя и които бяха потвърдени от транспортни доставчици, съобщи БТА. Неотдавнашното увеличаване на зърнените доставки от Крим помага на правителството на Асад, тъй като постоянното снабдяване с пшеница е ключово за осигуряване на силно субсидиран хляб, на който много сирийци разчитат. Сирийските добиви на пшеница пострадаха от сраженията в главните зърнопроизводителни райони на страната, принуждавайки лишеното от свежи пари правителство на Асад да разчита на внос. Тръмп обявил пред Г-7 Крим за руски - \"щом говорят руски...\" Храната не е забранена от западните санкции срещу Сирия, но банковите санкции и замразяването на авоари затрудниха бизнеса на някои компании, които търгуват със зърно, с правителството на Асад, а то не успя да подаде документи за участие в няколко големи търгове за пшеница. Крим също е под западни санкции, откакто Русия го анексира от Украйна през 2014 г. и беше изолиран от много западни пазари, което направи Сирия съвършения търговски партньор - особено защото е отворен да приема стоки от Сирия като зехтин в замяна на пшеница. Русия, вторият по големина в света износител на пшеница, се намеси с военна сила в сирийския конфликт през 2015 г., за да спомогне за поврат в хода на войната в полза на Асад - и освен това доставя зърно на правителството в рамките на хуманитарна помощ. През септември Сирия каза също, че е сключила сделка за закупуване на 3 млн. тона пшеница от Русия за период от 3 години и че търси кредитно финансиране от Москва, но досега руска пшеница не е изнесена според данни на руските митници. Причината може да е, че Русия иска да не излага на риск търговията си със зърно, като прави сделки със Сирия, а големите доставки на помощи могат да натоварят бюджета й и да намалят доходите от износ на пшеница, казаха източници от руската зърнена промишленост. Земеделският сектор в Крим е получил през последните 3 години около 2,4 млрд. рубли (38 млн. долара) руска държавна помощ и това е довело до по-широко използване на съвременни технологии и по-високи добиви, съобщи за Ройтерс руското министерство на земеделието, от което беше поискан коментар за повишаващия се износ на зърно от Крим. За Крим, който е под контрола на Русия, търговията със Сирия с използването на включени в черния списък сирийски кораби и други морски съдове означава, че може да пласира зърно, което няма как да изнесе другаде - поради западните санкции, а в същото време дава на Асад още една снабдителна линия. Крим произвежда около 1.4 млн. тона зърно годишно, което му оставя около 1 млн. тона за износ, въпреки че сушата може да намали тазгодишната реколта. Москва, която отпуска на Крим известна финансова помощ, също иска полуостровът да организира така икономиката си, че да намали тежестта върху държавния бюджет на Русия, казаха източници от руската индустрия. Според един от тях не е ясно кой финансира сирийските товари, но износът дава възможност на Крим да даде тласък на дейността си в черноморските си пристанища, след като международни компании спряха да търгуват, когато бяха наложени санкциите. Според полуофициалните кримски данни, които Ройтерс видя, Крим е изнесъл 428 500 тона зърно, главно пшеница, през втората половина на 2017 г., много повече от общите доставки за целия период на 2016-2017 г., когато е изнесъл 288 000 тона. Пристанищни и корабни данни показват, че някои от корабите, натоварени с пшеница от Крим, са направили доставки пряко за сирийски пристанища, особено за Тартус, където Русия има военноморска база. Други доставки са били за Ливан и оттам са заминали за Сирия, казаха транспортни източници, пожелали да не бъдат назовани. Пристанищните данни за юли-декември 2017 г. показаха, че Ливан е бил най-големият купувач на кримско зърно - 175 000 тона. Сирия е вторият по големина купувач със 75 000 тона, трета е Турция. Засега няма данни за 2018 г. Властите в Ливан и Сирия не отговориха веднага на поискания коментар. В годините след анексията на Крим от Русия зърнените доставки за Сирия бяха с по няколко кораба, средно с по около 70 000 тона общо за година според данни за корабни доставки. Друг знак за по-тесни връзки между Крим и Сирия е планираното подписване на 29 юли на споразумение с Тартус за установяване на постоянна транспортна линия, казаха регионалните власти в пристанищния град Севастопол. Той каза, че заради западните санкции кримските пристанища работят само с между 20 и 30 процента от капацитета си и затова иска да намери повече експортни пазари, а Сирия се нуждае от продукти като метали и строителни материали. През миналата седмица в Севастопол по време на събитие за насърчаване на кримския износ за Сирия на товарен кораб бяха натоварени 3800 тона зърно. Губернаторът на града Дмитрий Овсянников каза пред репортери, че се очаква още товари да заминават за Сирия редовно и да доставят 200 000 тона зърно през следващата година. Двама служители казаха, че тъй като Сирия не може да плати за зърното, в замяна ще изпраща на Крим зехтин и зеленчуци. Украйна казва, че доставките от Крим нарушават западните санкции. Тя се оплака на базираната в Лондон Международна морска организация (IMO) и поиска страните членки да извадят от регистрите си замесените кораби. \"Играта на котка и мишка около незаконната корабоплавателна дейност в Крим далеч не е приключила\", каза пред Ройтерс Наталия Галибаренко - постоянна представителка на Украйна в организацията. \"Северната част на Черно море буквално е превърната в \"сива зона\" за международен превоз на стоки\", каза тя. Вицепремиерът на Крим Мурадов каза, че Крим не признава западните санкции. Тръмп обявил пред Г-7 Крим за руски - \"щом говорят руски...\"", "date": "2018.06.22", "title": "Санкциите ги събраха: Крим спасява Асад със зърно"}
{"url": "http://clubz.bg/69517-arjentinskite_nacionali_iskat_smqna_na_trenora", "text": "Целият национален отбор на Аржентина настоява селекционерът Хорхе Сампаоли да бъде незабавно освободен, информира аржентинската телевизия \"Тодо нотисиас\". В последните часове информацията беше потвърдена и от пресата в страната на двукратните световни шампиони. Треньорът на Аржентина се извини, защити Меси Положението в лагера на \"гаучосите\" е ескалирало след снощното 0:3 срещу Хърватия в група D. И досега не е било цветущо - както се видя и на терена, но вече излиза от контрол, добавя популярният в. \"Кларин\". Асовете, начело с Лео Меси, искали нов наставник за последната среща от груповата фаза - срещу Нигерия на 26 юни в Санкт Петербург. Те не желаели да играят повече под ръководството на Сампаоли, който в момента е най-непопулярната фигура в цяла Аржентина.  Аржентина плаче, Хърватия ликува (СНИМКИ) Пресата също не го долюбва, а запалянковците хвърлят основно вината върху Сампаоли. Въпреки това към момента шефовете на футболната федерация отхвърлят варианта за смяна на селекционера посред шампионата. Те казали на играчите, че Хорхе Сампаоли ще изведе селекцията и срещу Нигерия. Това обаче може да се промени, ако звездите продължат да не отстъпват от своето, добавя \"Тодо нотисиас\". Вървят опити за сдобряване и потушаване на бунта.  Ако сменят треньора, аржентинците ще задминат дори Испания, която махна селекционера си ден преди откриването на първенството. Аржентина плаче, Хърватия ликува (СНИМКИ)", "date": "2018.06.22", "title": "Аржентинските национали искат смяна на треньора"}
{"url": "http://clubz.bg/69531-na_kafe_s_majki_za_lichnata_pomosht", "text": "Граждани пиха символично кафе с майките на деца с увреждания, чийто палатков лагер вече седмици наред стои пред служебния вход на Народното събрание. Там, откъдето всеки ден депутатите влизат за работа - в градинката. Въпреки следобедния дъжд, все пак хора дойдоха да подкрепят исканията на жените. Една от тях - Росица Букова, откровено заяви, че постоянният палатков протест не иска оставки. Иска само институциите да започнат да решават проблеми. А едно от възможните и желани решения е приемането на Закон за личната помощ, който да позволи хората с увреждания, които не могат да се грижат за себе си самостоятелно, да имат право на личен асистент - според потребностите на всеки от нуждаещите се. Майките на деца с увреждания продължават с протеста. Законът за личната помощ отхвърлен Според Букова съпротивата срещу приемане на такъв закон идва и от национално представителни организации. Идеята на приемане на закон е да засяга случаите на хора с увреждания, които водят до 80% инвалидност. Срещу приемането на Закон за личната грижа се обявиха представители на национално представените организации на хора с увреждания, които участват в Националния съвет по интеграция на хората с увреждания към МС, синдикати и работодатели. В становището им се посочва, че услугата \"личен асистент\" трябва да бъде записана в Закона за социалните услуги, подготвян от Министерство на труда и социалната политика. Въпросният законопроект пък - според обещанията на управляващите, трябваше да е факт още през 2016 г. До момента такъв не е внесен в Народното събрание. Майки на деца с увреждания: Не сме искали оставка на министъра Представители на неправителствени организации дори твърдят, че имало сигнали за \"платени протести\", но не дадоха никакви доказателства - защото проверявали въпросните сигнали, подадени незнайно откъде - тоест тази информация не бе споделена.  \"Държавно признати\" НПО обявиха протестите на майките за платени Заради липсата на национален регистър на хората с увреждания проектозаконът е писан на базата на ТЕЛК решенията, с които разполага държавата в момента.  , коментира още жената. Букова каза още, че ако се заложат във въпросния закон всички хора с увреждания - това означава парите да са наистина много.  , посочи Букова. Става въпрос за около 70 хиляди човека. Закон за личната помощ бе лансиран от омбудсмана Мая Манолова. Въпреки че има готов проект - нито един депутат или парламентарна група до момента не поема ангажимент да го превърне в реална законодателна инициатива. Мая Манолова предложи бартер: оставката ѝ срещу закона за личната помощ Майки на деца с увреждания: Не сме искали оставка на министъра \"Държавно признати\" НПО обявиха протестите на майките за платени Мая Манолова предложи бартер: оставката ѝ срещу закона за личната помощ", "date": "2018.06.22", "title": "На кафе с майки. \"За\" личната помощ"}
{"url": "http://clubz.bg/69530-djoni_dep_v_11_tochki", "text": "Голям актьор със слаби напоследък роли и противоречиво поведение. В 72-часово интервю за списание „Ролинг Стоун“ Джони Деп разказва всичко за себе си  , включително как опитал да „извади зъба си в лондонски ресторант, докато вечеря с Пенелопе Крус и Стела Маккартни“. „Варайъти“ подбира 11 от най-интересните моменти от този разговор. Още при влизането си в апартамента под наем на актьора в Лондон, журналистът от „Ролинг Стоун“ Стивън Родрик отбелязва наличието на   и  . Преди да се засити с тристепенно меню, включващо тайландски специалитет, патица и джинджифилов сладкиш с горски плодове, Деп посочва на госта си  . Актьорът изтъква, че мениджърите му са сбъркали, казвайки, че харчи 30 хил. долара на месец за вино. Приятелите на Деп го умоляват   да не се жени за Хърд или поне да сключи предбрачен договор с нея. Близките на актьора разказват колко се влошават отношенията между него и сестра му заради новата му  съпруга. И двамата свирят в групата „Hollywood Vampires“ – когато се местят от Флорида в Лос Анджелис, мечтаят да станат рокзвезди. Никълъс Кейдж обаче съветва Деп, че повече пари се правят в актьорския бизнес. Актрисата разбрала за бременността си малко след като започнали снимките на „Карибски пирати“ и се притеснявала, че ще бъде изключена от продукцията. Деп ѝ отвърнал, че това е нелепо. Твърди, че би използвал психоактивното вещество ЛСД-25, което ще разпръсква от самолети. След развода си с актрисата, докато траели битките в съда, Деп си припомня: Актьорът имал звуков инженер, който да му подава репликите по време на снимки и други звуци, защото те  По време на 72-часовото интервю Деп преглежда новините за продуцента, изпаднал в немилост в холивудските среди. Клатейки глава, той го нарича „задник“ и разказва как Уайнстийн се опитал да погребе филма му „Мъртъв“, защото режисьорът Джим Джармуш отказал да направи исканите от продуцента промени. Деп купува заведението „Viper Room“ в началото на 1990-а и го превръща в малък рокклуб, в който по-късно свирят „Гънс енд роузес“ и Джони Кеш. Актьорът Ривър Финикс умира в клуба от свръхдоза, като някои обвиняват Деп, че го снабдил с фаталната доза хероин и кокаин. Докато Деп играе Джак Спароу – ролята, донесла му номинация за „Оскар“, през цялото време се конфронтира със сценаристите заради многото второстепенни сюжетни линии. Първата голяма инвестиция на Джони Деп, когато започва да печели пари, е да купи къща. Но не за себе си, а за майка си, която е  . От 12-годишна тя започва да се дрогира и въпреки че като най-малкото от четирите деца в семейството Джони понякога получава   от нея,  . Случва ѝ се да хвърля разни неща по децата си. В реч на погребението на майка си през 2016 г. той я определя като ", "date": "2018.06.22", "title": "Джони Деп в 11 точки"}
{"url": "http://clubz.bg/69524-holandiq_ne_iska_albaniq_v_es", "text": "Парламентът на Холандия гласува в подкрепа на започването на преговорите с Македония за членство в Европейския съюз, но не подкрепи тези с Тирана, съобщи албанската телевизия Top Channel, цитирана от агенция Фокус. Брюксел препоръча преговори с Албания и Македония за членство в ЕС Според повечето депутати резултатите от Албания не са достатъчни, за да бъде предприета стъпка към започването на преговорния процес за членство в общността. Албания не е изпълнила условията, определени от Брюксел по отношение на корупцията и престъпността, е заключението на депутатите. Косово иска в НАТО, а не към Албания \"Албания очевидно не е изпълнила петте приоритета, определени в доклада за напредъка, а няма и данни за резултати в правната реформа, борбата срещу корупцията и борбата с престъпността. Въз основа на този напредък не можем да започнем преговорите за присъединяване. Правителството не трябва да гласува в полза на отварянето на преговорите за присъединяване на Албания, се казва в предложението\", одобрено в парламента на Холандия. Косово иска в НАТО, а не към Албания", "date": "2018.06.22", "title": "Холандия не иска Албания в ЕС"}
{"url": "http://clubz.bg/69526-lovqt_letovnicite_na_koral_s_fotokapani", "text": "Ако смятате, че напрежението на \"Корал\" не може да ескалира повече, грешите. След като частният собственик на земите зад плажа ги загради, с което значително усложни достъпа на летовници до пясъчната ивица, след като стовари земни маси насред единствения път, повзоляващ линейка да стигне до плажа, сега ще лови всеки опитал се да стигне до морето през имота му с... фотокапани. Или поне такова предупреждение се отправя от \"информационната\" табела, поставена на входа на основния път до \"Корал\". Всеки собствнеик на имот в действителност е в правото си да си го загради, за да го предпазва от нежелани \"посетители\", но случаят \"Корал\" е по-особен. Как един частник си огради държавните дюни (СНИМКИ) Както Клуб Z писа, от 120 дка частни земи зад плажа, 90 дка са дюни. По закон дюните са изключителна държавна собственост и върху тях има и пълна забрана за строителство. В същото време, тези дюни са нанесени в специализираните карти, но нито Министерство на регионалното развитие и благоустройството (МРРБ), нито Министерство на туризма (МТ) са изпълнили законовото си задължение да ги нанесат и в кадастралните. Междувременно стана ясно и че според готвения нов Общ устройствен план на община Царево, на мястото дюни няма (понеже ги няма и в кадастъра!) и върху горичката е предвидено да изникне курорт. Въпреки уверенията на кмета на Царево Георги Лапчев, че върху дюни няма да се строи, държавата, в лицето на двете ресорни министерства, не само че не предприема никакви действия по нанасянето на дюните в кадастъра и отчуждаване на дюните, ами точно обратното - оправдава какви ги върши частникът, заградил имота. Геодезистите за \"пропуснатите\" дюни на Корал: Нарушена е конституцията \"Корал\" бе подложен на проверка от служители на министерството на Николина Ангелкова по сигнал, че конституционно гарантираният достъп на всеки гражданин до плажната ивица е нарушен. Администрацията на Ангелкова извърши светкавична проверка, откри и посочи, достъпа. Две трънливи пътеки. Миналата седмица на плажа стъпи и зам.-министърът на МРРБ Валентин Йовев. За да заключи накрая, че ведомството ще пише някакви доклади и ще създава работна група, при положение, че сагата с \"Корал\" не датира от лято 2018, а от години. Очаква се Йовев да излезе с доклада си пред началина си - министър Николай Нанков, тази седмица. Гарантирано от кмета на Царево: Върху дюни няма да се строи Собственикът на земите е \"Ибердрола Имобилиария\", испански лидер в енергетиката. Тя закупи терените през 2007 г., в пика на имотния балон, за над 30 милиона евро от българската \"Витатур Инвест\". Бедната тогава община Царево продаде земята за $7 на квадратен метър след спорни действия на тогавашния кмет Петко Арнаудов и в атмосфера на съмнение дали сделката е почтена. В резултат ваканционно селище засега няма построено и казусът e в съда. До имота не е прокарана канализация и ток. И така, след нищожна сума платени неустойки, излиза, че общината е продала ценна земя на първа и втора линия срещу много малка сума. \"Витатур\" обаче излиза на голяма печалба. През 2007 г. успява да продаде терена на \"Ибердрола\" на десетократно по-висока цена. А \"Ибердрола\" прегръща идеята за ваканционно селище с 2500 апартамента и 1800 подземни гаража. Геодезистите за \"пропуснатите\" дюни на Корал: Нарушена е конституцията Гарантирано от кмета на Царево: Върху дюни няма да се строи", "date": "2018.06.22", "title": "Ловят летовниците на \"Корал\" с ... фотокапани"}
{"url": "http://clubz.bg/69507-ruska_kompaniq_prodade_2000_robota_v_sasht", "text": "Руснаци подписаха сделка с американска компания за доставка на 2000 робота, съобщи \"Комерсант\". Компанията Promobot, базирана в Перм, произвежда обслужващи роботи, които в следващите 5 години ще заемат добра позиция на американския пазар, след като производителят на светодиоди US Lighting Group сключи сделка с тях за 56 млн. долара. Роботите идват за 800 милиона работни места Според руската компания това е най-голямата публична сделка в сектора досега. Освен роботите, руската компания ще отвори сервизен център и производствена линия за части в Кливланд, Охайо. USLG пък ще се ползват с ексклузивно право да продават роботите в САЩ. Моделите на Promobot са автономни, като основната им функция е да помагат на места с голям човекопоток, като ориентират хората, отговарят на въпроси, рекламират и превеждат промоционални материали. Техните роботи успешно запомнят всеки човек, с когото са контактували веднъж.", "date": "2018.06.22", "title": "Руска компания продаде 2000 робота в САЩ"}
{"url": "http://clubz.bg/69502-iznosyt_na_demokraciq_e_pylen_proval_arabskata_prolet_e_evropejska_zima", "text": "Връщането на мигрантите от западните страни в държавите, в които първоначално са били регистрирани за първи път, от много време насам обедини парламентарно представените партии в една позиция. Въпросът бе повдигнат преди дни от германския канцлер Ангела Меркел. До тази единна позиция се стигна, след като премиерът Бойко Борисов се появи изненадващо в Народното събрание, провокиран от опозиционния лидер Корнелия Нинова да дойде, за да обясни \"ще се съгласи ли за пореден път с Меркел\". Темата бе поставена в спешен порядък, тъй като този уикенд председателят на Европейската комисия Жан-Клод Юнкер свиква безпрецедентна неофициална среща на Европейския съвет, за да се дискутира въпросът с мигрантите. Проблемът е на път да срине и без това трудно сформираното германско правителство. Зеехофер - полезният идиот на САЩ и Русия Преди появата на Борисов Нинова го обвини, че се кани да приеме у нас около 50 000 души, минали през регистрационните центрове, но впоследствие почти всички избягали в Западна Европа. Обвини го също така, че е готов да се съгласи с всяко предложение на германската канцлерка и че умишлено отказва да представи пред парламента плановете на правителството. Последва спор между Нинова и вицепремиера Красимир Каракачанов, в който се намеси и председателят на групата \"Обединени патриоти\" Волен Сидеров, за да се самопохвали, че е автор на идеята за ограда по границата. Председателстващият заседанието Явор Нотев се принуди да даде 10-минутна почивка за успокояване на нервите на преждеговорищите, а в това време Борисов се появи в парламента, за да поиска думата. Премиерът отчете, че още в 9 ч. сутринта вчера се е събрал Съветът по национална сигурност към Министерския съвет, на който са присъствали службите за сигурност и президентските съветници (намек, че в БСП би трябвало да знаят какво се е случило на Съвета). И допълни: По 25 г. затвор за \"българския камион\" с измрели мигранти в Унгария По думите му \"цели държави в Европа се тресат от тази ситуация, в която сами се вкараха\". И изрази надежда, че конфликтът в Сирия ще намери своето решение при насрочената за юли среща между президентите на Русия и САЩ Владимир Путин и Доналд Тръмп. След което обяви конкретно какви ще са българските предложения на неофициалния съвет: Борисов категорично отхвърли идеите за връщане на мигранти в страните, през които са минали и са регистрирани за първи път. И разказа за диалог между него и австрийския канцлер Себастиан Курц, след като вторият обявил, че \"щял да връща мигранти по страните\".  \"Ако мислите, че ми е най-приятното нещо да говоря с Ердоган, не ми е приятно. И на Ципрас  ще му зададат въпроса как пази границата. Меркел не пази гръцката граница. Всеки да си пази своята си граница. Четворката ще се втърдява по тези теми, а другите ще кажат тогава парите за кохезия ще ги даваме за мигранти. И всички ще са прави\", посочи още Борисов, визирайки непоколебимата позиция на Вишеградската петорка относно приема на мигранти, както и критиките към Гърция, че не пази границата на ЕС. След което се пошегува, че е факт - нашите центрове били празни, защото мигрантите напускали страната. Един човек бил хващан 30-40 пъти на границата със Сърбия. \"И от затворите избягват от време на време...\", пошегува се Борисов с препратка към случая на \"отклонилия\" се от Ловеч затворник. По 25 г. затвор за \"българския камион\" с измрели мигранти в Унгария", "date": "2018.06.22", "title": "\"Износът на демокрация е пълен провал. Арабската пролет е европейска зима\""}
{"url": "http://clubz.bg/69495-papata_prizova_da_se_priemat_tolkova_bejanci_kolkoto_stranite_mogat_da_integrirat", "text": "Папа Франциск призова страните да приемат толкова бежанци, колкото могат да интегрират в обществата си, предаде Асошиейтед прес. Испания приема кораб с бежанци, прогонен от Италия и Малта Понтификът също така призова да бъдат правени инвестиции на места като Африка, за да не се обръщат мигрантите към трафиканти на хора, за да достигнат до страни, които могат да предложат по-добър живот. Обрат: САЩ няма да разделят вече деца мигранти от родителите им Говорейки пред репортери на борда на самолета, с който се прибра в Рим след визита в Женева, папата заяви подкрепа за римокатолическите свещеници в САЩ, които осъдиха имиграционната политика на отделяне на децата от родители, които влизат в САЩ нелегално. Той похвали Италия и Гърция, че са \"най-щедри\" в приемането на спасени по море мигранти. Над половин милион бежанци вече има на Апенините. Как бежанците променят Европа Междувременно стана ясно, че Пентагонът ще се подготви да настани във военни бази 20 000 непридружени деца мигранти на територията на САЩ по искане на американското министерство на здравеопазването. Това каза говорител на армията, цитиран от Франс прес. В своя указ, подписан тази седмица, за да сложи край на разделянето на границата на семействата на нелегални мигранти, американският президент Доналд Тръмп нареди на Министерството на отбраната да предостави всяка сграда, която може да бъде използвана за настаняване на мигранти. Тръмп щял да прекрати разделянето на деца от родители Обрат: САЩ няма да разделят вече деца мигранти от родителите им Как бежанците променят Европа Тръмп щял да прекрати разделянето на деца от родители", "date": "2018.06.22", "title": "Папата призова да се приемат толкова бежанци, колкото страните могат да интегрират"}
{"url": "http://clubz.bg/69501-puskat_%E2%80%9Evyzvishenie%E2%80%9C_po_hbo", "text": "Общо 19 са българските филми, които ще бъдат излъчени по HBO – 16 игрални и 3 документални: „Възвишение“, „Източни пиеси“, „Маймуна“, „Никой“, „Докато Ая спеше“, „Подслон“, „Дзифт“, „Love.net”, „TILT“, „Граница“, „Събирач на трупове“, „Прокурорът, защитникът, бащата и неговият син“, „Прелюбодеяние“, „Отчуждение“, „Обърнатата елха“, „Писмо до Америка“, „Чия е тази песен?“, „Хотел „Рай“ и „Пощальонът“. Българските продукции ще бъдат показани не само на родните зрители, а и на абонатите на телевизията в Хърватия, Черна гора, Сърбия, Македония, Босна и Херцеговина. Представителите на филмовия канал у нас имат намерението този подбор от заглавия да бъде достъпен дългосрочно в България и в чужбина. „Възвишение“ може да бъде гледан от всички българи извън страната и в платформата Neterra.tv. \n\t  ", "date": "2018.06.22", "title": "Пускат „Възвишение“ по HBO"}
{"url": "http://clubz.bg/69471-ruski_hakeri_atakuvat_germanski_energijni_giganti", "text": "Руски хакери атакуват големите енергийни фирми в Германия. Това твърди шефът на контраразузнаването Ханс-Георг Маасен, след като стана ясно, че този месец са били засечени подобни хакерски набези срещу енергопреносната мрежа и енергийни концерни. На 13 юни Федералната служба за сигурност на информационната техника направи публично достояние атаката, провеждана под кодовото наименование Berserk Bear (Мечка берсерк). Пояснено беше, че хакери правят опити да проникнат в компютърната система на германски енергийни фирми, като при някои от тях набезите са били успешни. Шефът на контраразузнаването Маасен отказа да посочи конкретни фирми. Той обаче уточни, че първите сигнали са получени през лятото на 2017 г. Според Федералната служба за сигурност на информационната техника хакерската атака е под контрол. Същевременно Ханс-Георг Маасен предупреди и за кибератаки не само от Русия, а също от Китай и Иран: Според шефа на германското контраразузнаване през ХХI век могат да просперират само държави, които са добре защитени срещу удари в киберпространството. Макар Русия да отрича хакерски атаки в Германия, фактите говорят друго. По данни на контраразузнаването през 2015 г. руски хакери проникнаха в компютърната мрежа на германския парламент – Бундестага и се добраха до важни документи, предназначени за вътрешно ползване. През декември 2016 г. Маасен обяви, че има опасност от руска намеса в парламентарните избори в Германия, насрочени за септември 2017 г. Поради крути мерки от страна на Федералната служба за сигурност на информационната техника това не стана.", "date": "2018.06.22", "title": "Руски хакери атакуват германски енергийни гиганти"}
{"url": "http://clubz.bg/69497-otklonqvaneto_ot_zatvora_v_dve_izmereniq", "text": "Статистика и теория и практика на затворническия труд \"в две измерения\". Такова бе основното съдържание на изложението на заместник-министъра на Министерство на правосъдието Николай Проданов пред депутатите. Проданов бе извикан днес в Народното събрание, за да даде информация за поредния случай на затворник, \"отклонил се\" от пътя от работното си място към това за лишаване от свобода. Преди ден рецидивистът Борис Иванов, излежаващ 13-годишна присъда за блудства и кражби в затворническото общежитие в Ловеч, изчезна по време на работа на външен неохраняван обект. Той избяга два дни след като е бил преместен в общежитието - и на седмата година от присъдата си. Днес народните представители очакваха да чуят повече информация за самото бягство, причините да се осъществи така безпроблемно, за лицето Иванов - опасен ли е, и за мерките, които ресорните министерства предприемат. Вместо това чуха статистика, от която можеше да се направи само един извод - при БСП \"отклоняванията\" са били в пъти повече отколкото от 2009 г. насам - т.е. откакто ГЕРБ е на власт. След което направи съпоставката: Зам.-министърът разясни на депутатите, че \"проблемът има две измерения\". Първото касаело конкретния случай. Проверката щяла да покаже дали ръководството на затвора в Ловеч не е имало погрешна преценка по отношение на конкретния затворник, разрешавайки му да работи във външен и неохраняван обект. Второто измерение било \"за дебата за работата на лишените от свобода\" като цяло.  Избяга от затвора Борис Иванов, осъден за блудство и кражба \"Според нашата теория, а и не само нашата, на труда се отдава важно място в превъзпитателния процес\", посочи Проданов. Но допълни, че поради икономическата конюнктура, местата за лишаване от свобода нямат собствени производствени линии и затова се налага затворниците да бъдат изпращани във външни обекти. След което разказа: Изложението на Проданов не се хареса на опозицията. Избягалият от затвора Пелов е застрелян в Ботевград Свиленски бе подкрепен от колегата си от ДПС Джейхан Ибрямов: Към критиките се присъедини и Драгомир Стойнев (БСП).  За да защити честта на правителството стана Данаил Кирилов (ГЕРБ), който отбеляза, че лично той се интересувал как от 45 през 2008 г. избягалите са били петима година по-късно. Когато ГЕРБ за първи път взе властта. Избягалият от затвора Пелов е застрелян в Ботевград", "date": "2018.06.22", "title": "\"Отклоняването\" от затвора - в две измерения"}
{"url": "http://clubz.bg/69490-trenoryt_na_arjentina_se_izvini_zashtiti_mesi", "text": "Хорхе Сампаоли, селекционерът на Аржентина, изглеждаше като разбит човек в края на срещата с Хърватия (0:3) в Нижни Новгород на руския Мондиал. Тимът му е поставен в доста деликатна ситуация - да отпадне още в груповата фаза. Аржентина плаче, Хърватия ликува (СНИМКИ) Най-притеснително за феновете на отбора е това, че във втори мач \"не играе нищо\" (както се казва на запалянковски жаргон). А езикът на тялото и въобще поведението на звезди като Лео Меси, Серхио Агуеро и т.н. говори за големи проблеми. Повечето въпроси, разбира се, бяха свързани с играта на Лео Меси.  Сампаоли редовно понася критики в родината си. Той не взе в състава на Световното Мауро Икарди, който направи добър сезон в \"Интер\". Коментира се избора му на вратари. Както и това, че Пауло Дибала от \"Ювентус\" има общо 20-ина минути за две срещи по руските терени. Лео Меси не говори след срещата, а съотборниците му бяха в тона на своя треньор. Което показва, че в лагера на Аржентина нещата не са наред. Това може да се прочете в социалните мрежи, а вече и в медиите. Всеки може да разпознае инициалите и номера на фланелката - Лука Модрич и Лео Меси. На мача Аржентина - Хърватия беше поставен рекорд по посещаемост на стадиона в Нижни Новгород - 43 319 зрители. Световното по футбол - цялата програма на БНТ Световното по футбол - цялата програма на БНТ", "date": "2018.06.22", "title": "Треньорът на Аржентина се извини, защити Меси"}
{"url": "http://clubz.bg/69493-kraj_gryckata_kriza_priklyuchi", "text": "Министрите на финансите на страните от еврозоната се споразумяха за условията по излизането на Гърция от третата си спасителна програма, включително за мерки за облекчаване на дълга и последен транш, съобщиха източници, цитирани от ДПА. Още двама източници потвърдиха за споразумението, което ще позволи на Атина да се отдели от опеката на кредиторите на 20 август.  По силата на споразумението европейските кредитори ще преведат на Гърция последен транш от 15 милиарда евро и ще удължат с 10 години погасителния срок за някои заеми. Пакетът, който бележи края на третата спасителна програма за Гърция, цели да гарантира, че дългът на страната е устойчив и че Атина няма да се отметне от реформите в момент, когато цели да се върне към капиталовите пазари.  Германия спечелила 3 млрд. евро от помощите за Гърция След излизането от програмата Атина ще е обект на невиждано досега от европейците наблюдение, много по-стриктно от това, приложено в миналото за Португалия, Кипър и Ирландия. За осем години Гърция получи над 273 милиарда евро помощ от кредиторите, еврозоната и Международния валутен фонд, в рамките на три спасителни програми. В замяна гърците бяха задължени да проведат стотици реформи, които често бяха болезнени, за да оздравят публичните си финанси. Растежът на БВП достигна 1,4 процента през 2017 г. и се очаква увеличение тази година (1,9 процента) и следващата (2,3 процента) Същевременно Гърция бележи вече бюджетен излишък от 0,8 процента, след като имаше дефицит от 15,1 на сто през 2009 година. Споразумението за слагане на край на сегашната спасителна програма за Гърция е исторически момент, заяви еврокомисарят за икономиката Пиер Московиси, цитиран от ДПА. Председателят на Еврогрупата Мариу Сентену също приветства споразумението.", "date": "2018.06.22", "title": "Край. Гръцката криза приключи"}
{"url": "http://clubz.bg/69485-politici_s_uvrejdaniq", "text": "Корицата на книгата \"Той пак е тук\" е с пестелива рисунка – просто един перчем и заглавие, оформено като мустачки, но веднага става ясно кой пак е тук. Хитлер. Събужда се фюрерът и се оказва не в своето време, а в нашия век. Отначало му е трудно да се ориентира къде се намира – пространството е променено, а времето е неясно. И знаете ли кое е първото шокиращо нещо, което вижда и не може да проумее – по улицата се движи инвалидна количка, а в нея човек. Жив човек с увреждания – кой му е позволил да върви и да загрозява пейзажа, какво прави този нещастник на улицата, защо не е скрит в някой ъгъл на жилището, треперейки от страх да не свърши в концлагер? \"И престанете да разхождате тези нещастни деца по улиците!\" Димитър Манолов, лидер на синдикат „Подкрепа“ към майките на деца с увреждания  И отново: „Засрамете се!“ Да се засрамят от какво, г-н Манолов? От нещастието на децата си, от своята самота в грижите за децата си, от нашето безразличие, от вашата арогантност? Синдикалният лидер ни остави да гадаем, затова пък сме изчерпателно компенсирани от речевития пост на Славея Сиракова (красавица с двама известни в спорта родители). Думите й са ясни и много напомнят за една песен, ето ги: “Системата няма как да убие нещо, или някой поради простата причина, че всеки един от нас също изгражда своя собствена система. Работата ми е свързана с хора, с техните нужди, но и с тяхното безхаберие и безотговорност! Историята познава десетки случаи на родители създали потомство и на такива, които са го изоставили. Съвременната медицина дава възможност да видиш какво ти предстои, за да вземеш най-доброто решение преди всичко за себе си и детето, което носиш в утробата си! Когато си решила да раждаш, очевидно си решила и да бъдеш майка! Когато “системата те убива” търсиш начин не само да оцелееш, но и да живееш пълноценно заради същото това дете, което си родила. Идва един момент обаче, в който се сблъскваш със собствените си недостатъци, посредственост и егоизъм. В този момент естествено посредствената ти природа е готова да обвини всичко и всеки и да си проправи път… Илиана Раева: Долу ръцете от дъщеря ми! Написахте ли се?! Удавници в крокодилски сълзи Така мисли красивото момиче и то много напомня на едно красиво момче, което в един филм пееше \"Tomorrow belongs to me\". Да, точно онова русокосо-синеоко момче с арийска красота от филма \"Кабаре\", което пееше и вдигна на крака и с вдигната изпъната ръка публиката на една немска бирария. Утрето им принадлежи – на тях, здравите, русите, синеоките, белите, виждащите, чуващите, с пъргавите крака и сръчните ръце, силните, победителите, всички останали са грешка и кахърите им да ги берат онези, които са допуснали грешките да се появят на белия свят. Това изригване на физкултурен фашизъм беше харесано от над 4000 души в социалната мрежа, така че си спестете забележката, че не си струва да се пише за това. Стойнев vs. Цветанов заради \"Системата ни убива\" Сагата с  майките на деца с увреждания започна с изискване за дрескод за посещение в Народното събрание и продължава с все по-отвратителна градация. За първото място се борят две събития. Първото е изказването на министър-председателя по темата като тема, която няма търпение да му се махне от главата. До тази реплика се стигна през сложна драматургия. Излъчват репортаж за майка от предните редици на всички протести, която емигрира в Холандия, защото е изчерпала надеждата си, че тук нещо може да се промени. Бойко Борисов плаче. Майката обаче пет пари не дава за това, че премиерът плаче, от него тя очаква не да плаче, а да работи. Тази майка е видяла толкова истински сълзи, че е наясно кои сълзи от кое море са, не можеш я излъга толкова лесно. Слави Трифонов с тениска \"Системата ги убива\" обявява, че дарява приходите от концерта си в Лондон за каузата на майките на деца с увреждания. На този мощен удар премиерът може да отвърне само с   още по-мощен – да покаже каква власт държи в ръцете си като освободи социалния министър Бисер Петков. Палатковият лагер на протестиращите обаче не само че не се разпуска, но и заявява, че нищо му няма на министъра, проблемът е другаде. Борисов връща министъра и казва още няколко изречения, от които става ясно, че той не е в течение на проблема, но и няма намерение да бъде, като си искат Петков, ей им го, да се оправя той, само тази тема да му се махне от главата. Какво е да си най-нагъл, когато майките спят пред парламента Вторият претендент за оглавяване на негативната класация принадлежи на Росица Димитрова, допреди ден заместник-министър на труда и социалната политика. Същата, която с билет в първа класа за 8300 лева пътува до Ню Йорк, за да осведоми света какви са постиженията на България в областта на хората с увреждания. Е, подаде оставка. Приеха я. Мотивът е \"създалата се обществена чувствителност по повод пътуването й\". Внимавате ли? – не нейната безчувственост, не социалната нечувствителност на социалното министерство, а нашата обществена чувствителност, само дето не са я нарекли глезотия. Каква е гаранцията, че администратори, които са назначили на поста заместник-министър човек с подобна социална инвалидност като Росица Димитрова, сега ще назначи правилния човек – чувствителен и грижлив? Ако някой имаше надежда, че социалното министерство е по-наясно от премиера по проблемите на хората с увреждания, то след телевизионното интервю на Росица Димитрова вече никой не си прави илюзии. И няма значение, че вече е бивша, такава ще е и следващата, за да се впише в средата, за която Росица Димитрова е била най-подходящият човек. \"В последния момент обикновено са останали места само в бизнес класа\" Точно човек се колебае кого да класира първи в тази антикласация, ето го и следващия претендент – вицепремиерът Валери Симеонов с изречението, че не е работа на майките колко струва билетът на зам.-министърката. Така си е, не е работа само на майките, и моя и твоя, на всички ни е работа. Тези пари за наши, г-н Симеонов, не са ваши. Първобитните хора, онези, които живеели от лов на животни и събиране на корени и плодове, изоставяли недъгавите деца, пречели им при дълги преходи и за бързото спасяване на племето, ако се налага да тича при опасност. А в ония времена справедливостта принадлежала на по-силния. Това е толкова противоположно на цивилизования човек, че когато узрял за сключването на обществения договор, т.е. на държавата, записал в нейните най-важни приоритети това: Държавата помага на своите най-слаби и безпомощни жители от името на всички останали хора чрез своите институции и го прави така, че да не наранява достойнството им. Затова се казва, че за зрелостта и добротата на едно общество се съди по отношението му към най-слабите му членове, хората с увреждания. А ето какво се случи у нас – само тази от институциите не се упражни в унижение, която не мина покрай темата за хората с увреждания. Как социалното министерство даде 16 000 лв. за бизнес класа до САЩ? Илиана Раева: Долу ръцете от дъщеря ми! Написахте ли се?! Удавници в крокодилски сълзи Стойнев vs. Цветанов заради \"Системата ни убива\" Какво е да си най-нагъл, когато майките спят пред парламента \"В последния момент обикновено са останали места само в бизнес класа\" Как социалното министерство даде 16 000 лв. за бизнес класа до САЩ?", "date": "2018.06.22", "title": "Политици с увреждания"}
{"url": "http://clubz.bg/69491-na_melaniq_ne_j_puka_zashto_snimki", "text": "Първата дама на САЩ Мелания Тръмп бе облечена вчера с яке с надпис:   когато се качи на самолет, с който отиде до център за деца мигранти, отделени от родителите си, съобщи Асошиейтед прес. Надписът бе на гърба на зеленото яке с качулка. Когато бе попитана какво послание отправя дрехата на първата дама, говорителката Стефани Гришам каза: Якето е от най-новата колекция на Зара и струва 39 долара, съобщи Си Ен Ен. Първата дама се преоблече с бледожълто яке, преди самолетът да кацне в Макалън, Тексас, за посещението в центъра, където са настанени 55 деца мигранти. Мелания Тръмп посети центъра само ден след като президентът Доналд Тръмп смени курса и нареди семействата, влизащи от Мексико нелегално в САЩ, да не бъдат разделяни, отбеляза Ройтерс. Президентът на САЩ Доналд Тръмп съобщи, че съпругата му Мелания се намира на границата с Мексико, предадоха световните агенции. Първата дама ще посети и обект на граничната полиция. Президентът коментира и надписа на якето на първата дама. Според него на Мелания не и дремело от фалшивите новини, които се разпространяват за нея и това било посланието от надписа на гърба й. Визитата на Мелания в района става малко след полемиката, която породи политиката на разделяне на деца на мигранти от техните родители, влезли незаконно в страната през границата с Мексико. Вчера Тръмп подписа указ, с който се спира разделянето на деца от родителите им. Госпожа Тръмп, чието внимание е фокусирано върху децата, може да е насърчила съпруга си да вземе това решение, отбелязва Асошиейтед прес. Мелания: Мразя децата да се разделят от родителите В началото на седмицата говорител на Мелания Тръмп каза, че тя мрази да вижда как семействата са разделяни на границата.  ", "date": "2018.06.22", "title": "На Мелания не й пука. Защо!? (СНИМКИ)"}
{"url": "http://clubz.bg/69492-25_miliona_na_miting_sreshtu_erdogan", "text": "Милиони турци изразиха снощи на предизборен митинг в Измир подкрепа за Мухаррем Индже, основния противник на президента Реджеп Ердоган на президентските избори в неделя, съобщи Франс прес. Организаторите обявиха, че 2,5 милиона души са участвали в демонстрацията, но тази бройка не бе потвърдена от независим източник. Според анализатори Индже може да се изправи на втори тур на 8 юли срещу Ердоган за най-високия държавен пост. А в интервю за АФП обясни: Индже е 54-годишен политик, с 10 години по-млад от Ердоган. Кандидат на основната опозиционна формация, Народнорепубликанска партия, Индже се наложи като най-върлия критик на Ердоган, който царува на турската политическа сцена от 2003 г. \"Никога досега Ердоган не е допускал толкова много грешки\" От своя страна, Индже се ангажира, ако бъде избран, да управлява, без да изключва никого. Изборите за президент и парламент на Турция са в неделя.", "date": "2018.06.22", "title": "2,5 милиона на митинг срещу Ердоган"}
{"url": "http://clubz.bg/69499-opek_preporycha_uvelichenie_na_dobiva_s_1_mln_barela_petrol", "text": "ОПЕК+ препоръча на Организацията на страните-производителки на петрол (ОПЕК) и на страните, които не са членки, да увеличат производството на петрол с 1 милион барела на ден. Новината стана известна от заседанието на ОПЕК+ във Виена, което продължава и утре, 23 юни. ОПЕК+ ще вдигне добива с 300 000-600 000 барела дневно Министърът на енергетиката на Русия Александър Новак заяви пред журналисти във Виена, че препоръката на Комитета на ОПЕК+ за увеличаване на производството \"съдържа специални позиции за някои страни\", предаде РИА Новости. Според неназовани източници, на заседанието членовете на ОПЕК препоръчват удължаване след 2018 г. на споразумението за съгласуване на добива на нефт с трети страни. Тази позиция била подкрепена от Иран, който в същото време се противопоставя на увеличаването на квотите. Путин и саудитският принц се разбраха за петрола Споразумението ОПЕК+ бе сключено между членовете на Организацията на страните-производителки на петрол (ОПЕК) в края на 2016 г. и предвиждаше намаляване на производството на петрол през първата половина на 2017 г. с около 1.2 млн. барела на ден. Почти незабавно други 11 държави-производителки на петрол, водени от Русия, се присъединиха към тези споразумения. Сред тях - Казахстан, Азербайджан, Мексико, Оман.  Саудитска Арабия подкрепяше увеличаването на производството с 600-800 хиляди барела на ден. Предполага се, че обемът на производството ще бъде пропорционално разпределен между страните от ОПЕК +, които могат да увеличат добива. Путин и саудитският принц се разбраха за петрола", "date": "2018.06.22", "title": "ОПЕК+ препоръча увеличение на добива с 1 млн. барела петрол"}
{"url": "http://clubz.bg/69496-delegaciq_ot_evroparlamenta_v_obora_pri_kravata_penka", "text": "Представители на Европарламента са проявили интерес към кравата Пенка и ще посетят нея и стопанина ѝ Иван Харалампиев, съобщи самият той пред БНТ. Посещението от Брюксел е насрочено за 27 юни. Кравата Пенка се върна в мандата на ГЕРБ Добичето стана известно, след като самоволно избяга в Сърбия и доброволно се върна след 15 дни. Първоначално българските власти решиха да я убият, но след шума, който се вдигна - от България до Великобритания, я помилваха. Към момента кравата Пенка все още се намира в село Копиловци, където беше сложена под карантина от Агенцията по безопасност на храните (БАБХ), но скоро ще се върне в родното си място. Пенка се върна обратно в ЕС. Защо не и Великобритания? От агенцията вчера са направили предписания, а според Иван Харалампиев, животното се чувства добре, но е стресирано и трябва час по-скоро да се върне при стадото си в село Мазарачево. Животновъдът засега не е наясно с темата на разговор с гостите от Европарламента, но споделя, че след историята с бягството на Пенка, интерес към кравата са проявили хора от Германия, Англия и дори Китай с предложение да инвестират в стопанството му и да помогнат да го развива. Пенка ще живее! \"Защото Пенка е символ, който променя и ще променя още много закони в животновъдството. Много хора искат да я купят, обаче аз няма да си я дам, защото тя за мен е символ на гордост\", категоричен е собственикът. Кметът на село Копиловци и съседи на Иван също се включват с финансова помощ за стопанина. За Пенка пък вече е дарено специално устройство, което ще позволява тя да бъде следена непрекъснато и ще помогне на Иван да знае къде се намират животните от стадото му по всяко време. Коя е кравата Пенка Пенка се върна обратно в ЕС. Защо не и Великобритания? Пенка ще живее! Коя е кравата Пенка", "date": "2018.06.22", "title": "Делегация от Европарламента - в обора при кравата Пенка"}
{"url": "http://clubz.bg/69494-sled_24_chasa_izbqgaliqt_v_lovech_zatvornik_oshte_ne_e_zaloven", "text": "Продължава издирването на затворника, който избяга вчера от работа в халета в близост до пътя Ловеч-Троян. В операцията по намирането му се е включила и жандармерия и хеликоптер. Беглецът е Борис Иванов, 48-годишен рецидивист от село Полковник Иваново, Добрич.  По данни на bTV той е имал съучастник, което се вижда от запис от охранителните камери, с който телевизията разполага. Цачева проверява автентичността на писмото на избягалия затворник Мъжът излежавал 13-годишна присъда за блудства и кражби, от която зад решетките е прекарал около седем години. От седмица бил настанен в общежитие от отворен тип. От два дни работел в Ловеч, където заедно с петима други затворници почиствал халета, като не е имало външна охрана във фирмата, в която е работел. Сигналът за бягството му е подаден от собственика й. Ти да видиш?! Пелов се движел с брада и суичър - затова не го хванали 2 месеца Малко след началото на работния ден вчера, Иванов изоставя бригадата и бяга. Това е станало два дни след като той е бил преместен в общежитие от отворен тип на седмата година от присъдата си. Румен Петков: Убиецът на Пелов беше агент на МВР Полицията още не е открила и друг избягал наскоро затворник - Радослав Колев. В началото на април той и Владимир Пелов, снабдили се неизвестно как с оръжие, избягаха от Софийския централен затвор. Пелов беше застрелян наскоро в родния си Ботевград, където се оказа, че се е укривал под носа на полицията. Показното им бягство беше сред мотивите на внесения вчера вот на недоверие от БСП по темата сигурност. А днес в парламента от левицата отново поискаха изслушване на министрите на правосъдието и на вътрешните работи заради новото бягство. Трите пистолета край Пелов: \"Валтер\", \"Макаров\" и ТТ Ти да видиш?! Пелов се движел с брада и суичър - затова не го хванали 2 месеца Румен Петков: Убиецът на Пелов беше агент на МВР Трите пистолета край Пелов: \"Валтер\", \"Макаров\" и ТТ", "date": "2018.06.22", "title": "След 24 часа избягалият в Ловеч затворник още не е заловен"}
{"url": "http://clubz.bg/69453-prosvetniqt_ministyr_nameri_osnovanie_sinopticite_da_imat_sobstven_byudjet", "text": "Националният институт по метеорология и хидрология не е типичният научен институт и протестът на служителите му беше насочен към Общото събрание на БАН заради неразбирането, с което са посрещани нуждите му. Това коментира в сутрешния блок на bTV министърът на образованието и науката Красимир Вълчев. \"По исторически причини този институт е останал в структурата на БАН, която обединява чисто научни институти, които нямат перманентно заложена задача, а сами си възлагат научни задачи и работят по тях”, посочи той. Министърът подчерта, че ако друг институт от БАН може да си позволи изцяло да излезе в отпуск през август, то за НИМХ това просто не е възможно. Националният институт по метеорология и хидрология (НИМХ) вчера пак излезе на протест пред сградата на БАН. Синоптиците отдавна настояват за по-достойно финансиране на дейността им, чрез преразпределяне в бюджета на Академията, но проблемът все не намира разрешение. За тях, за да работят нормално, дейността на НИМХ трябва да бъде изведена на отделен ред в бюджета на БАН. \"Уважаеми сънародници, медии, държавни и общински структури, организации и фирми, 128 години Националният институт по метеорология и хидрология работи за Вас, сега се нуждаем от Вашата подкрепа. След два месеца от началото на нашия тих и възпитан протест, липсва решение на проблема. Вместо това, бяха предприети опити за манипулации и дискредитиране. Времето ни изтича! Затова, на 21.06.2018 г. провеждаме предупредителен протест - митинг: Срещу целенасочения опит на ръководните органи на БАН да ликвидират дейността на НИМХ като Национална хидрометеорологична служба на Р. България, като ни оставят без необходимите минимални средства за изпълнение на задълженията ни\", написаха метеоролозите на сайта си, чиято заглавна страница е на черен фон с изписани \"Протест\" и исканията им. А те са: Синоптиците се обръщат към Народното събрание \"с молба спешно да направи необходимите изменения в Закона на БАН, за да е невъзможно в бъдеще средствата от държавния бюджет, предназначени за НИМХ, да се преразпределят от ръководни органи на БАН\". Това означава, че дори и за прогнозата за времето, която сме свикнали да гледаме по телевизиите, вече няма да се ползва информация от националния институт. Още вчера обаче синоптиците се разбраха с ръководството на БАН и с просветния министър за месечни постъпления по бюджета им. Първият транш вече е преведен и е за малко над 40 000 лева. Засега \"спирането\" на прогнозата за времето се отлага. ", "date": "2018.06.22", "title": "Просветният министър намери основание синоптиците да имат собствен бюджет"}
