{"url": "https://clubz.bg/93732-mityt_za_liberalnata_sredna_klasa", "text": "Свикнали сме да възприемаме възхода на средната класа, например в Китай или Арабския свят, като ключова стъпка към появата на отворените общества и световния либерален ред. \"Износът на демокрация е пълен провал. Арабската пролет е европейска зима\" Специалистите ни уверяваха, че икономическата либерализация ще открие път за влиятелни средни класи, които след време ще предизвикат демократизация на управлението. Прикрито в подобна теза е презумпцията, че активните средни класи са ключови за триумфа на политическата свобода. Но през последното десетилетие тези надежди бяха натрошени. Глобалният възход на средните класи не доведе до политическа либерализация. Точно обратното: в Африка, Азия и Близкия изток не наблюдаваме демократически реформи, докато сегменти от европейската и американската средни класи, изплашени от бързите социо-икономически трансформации на нашето време, се доверяват на антилиберална демагогия. \"Това е протест на несбъдналата се средна класа\" Въпросът е - защо политолозите повярваха на средната класа? Като за начало, историята е напълно красноречива - средните класи често са били на фронтовите линии в борбата за политическа свобода. През модернизма градските средни класи се превърнаха в мощни социални групи.  Заели отредено място между аристокрацията, от една страна, и селяните и работниците, от друга, те започнаха да събарят една по една привилегиите на старите, авторитарни елити, в борба за защита на частната собственост, свободата на словото, конституционните права и върховенството на закона.  Замислете се над централната роля на средните класи във великите буржоазни революции от края на XVIII в. и началото на XIX в. (най-вече в Атлантическия свят), от средата на XIX в. (основно в Европа) и в началото на XX в. (предимно в Азия). Всички те целяха да ограничат властта на монархията. Заради тези събития учените от XX в. свързаха развитието на социо-икономическите структури с формите на политическия ред.  Подобни идеи бяха изразявани от поддръжници на теорията за модернизацията. Но всички специалисти бяха информирани от селективен прочит на историята. По-внимателно изследване на миналото разкрива, че средните класи често застават на страната на антилибералните форми на управление, когато са заплашени да загубят привилегиите и социалната си стабилност. През целия XIX в., златния век на буржоазията, средните класи в повечето страни по света живяха в автокрации и не винаги се бориха за повече политическа свобода. Сред малките изключения са Великобритания и САЩ. Какво мислят поддръжниците на популистките партии в Европа - за ЕС, Путин и мюсюлманите Изплашени заради нарастващата сила на работническите класи, части от средните класи дори приветстваха ограниченията на политическата свобода. През 1842 г. германският революционен поет Хайнрих Хайне, по това време изгнаник в Париж, отбеляза, че политиките на средните класи са  , тъй като те с впечатляваща готовност са готови да се откажат от идеалите си, за да защитят социо-икономическото си надмощие над по-долните класи. Теорията му бе потвърдена от провалените революционни движения на 1848 г., които на много места бяха изоставени от панираните средни класи, изплашени от плебейската ярост и политическото участие на пролетариите. Колониализмът също разкри вродените противоречия на буржоазните средни класи - колониалният расизъм не бе премахнат въпреки прокламираното универсално равенство между хората. Средните класи от XIX в. не бяха загрижени от социалната и политическа изолация на голяма част от обществото - малцинства, жени, работници. Неравенствата, било то етнически, полови и социални, бяха допуснати от средните класи въпреки универсални ценности като свободата, равенството и гражданството. Възкръсва ли фашизмът в Германия?  В навечерието на Първата световна война европейската буржоазия застана на страната на национализма, милитаризма и расизма. Най-екстремният исторически пример обаче е значителната публична подкрепа за фашистки режими в междувоенния период. Тя не идваше само от ниските класи, но също и от значими части на висшата буржоазия. Изплашени от комунизма средните класи в Европа подкрепиха крайнодесни диктатори и се отказаха от идеалите на либералната демокрация и парламентаризма. Автократи като Мусолини, Франко и Хитлер предложиха защита за частната им собственост. Карл Шмид - прочутият защитник на Хитлер, заяви, че само авторитарна държава може да гарантира това. Едвард Бенеш - чехословашкият либерален политик коментира поведението на средните класи от политическото си убежище в Лондон през 1940 г. Средните класи не са априорни двигатели на политическата либерализация. Те могат лесно да инициират репресивен авторитаризъм, ако се страхуват от загуба на влияние и богатство. Историята на противопоставянето на средната класа срещу принципите на всеобщата свобода, равенство и гражданство може да бъде разглеждана като част от тъмната страна на модерността. Така е описана от Макс Хоркхаймер и Теодор Адорно - двете основни фигури на Франкфуртската школа, в тяхната класика от 1947 г. „Диалектика на Просвещението“. Средната класа винаги е била двулична. Тя приема или се отрича от либералните модели на модерността в зависимост от социалните, икономическите и политическите обстоятелства. Излишъкът създава апетит за популизъм През последните години бяха публикувани множество публикации, които оплакват кризата на средните класи на Запада. Всички тези експерти работят с презумпцията, че средните класи са бастиони на либералните, отворени общества и че само техният спад може да застраши демокрацията. Разбира се, ерозията на средните класи е проблем. Но има и друга заплаха, която не обсъждаме достатъчно - техния политически антилиберализъм. В борбата си да съхрани социално-икономическото си положение част от средната класа се обръща към протестите и вярва, че популистките лидери ще защитят интересите ѝ. Елитарните и прогресивните партии трябва да спрат да мислят, че средната класа винаги ще ги подкрепя. Историята показва как подобно високомерие често води до бедствие. Средните класи все още могат да бъдат спечелени, но политическите лидери трябва да работят усърдно, за да им спечелят доверието. Пренебрегването им би било опасно за тях и за нашите общества. \"Това е протест на несбъдналата се средна класа\" Какво мислят поддръжниците на популистките партии в Европа - за ЕС, Путин и мюсюлманите Възкръсва ли фашизмът в Германия?  Излишъкът създава апетит за популизъм", "date": "2020.02.01", "title": "Митът за либералната средна класа "}
{"url": "https://clubz.bg/93726-politici_pochetoha_jertvite_na_komunizma", "text": "С молебен и венци в София бе отдадена почит на жертвите на комунизма. Венци и цветя пред мемориалната стена до НДК поднесоха председателят на Народното събрание Цвета Караянчева, политически лидери, граждани. Преди 75 години датата 1 февруари влиза в българската история с най-масовото произнасяне на смъртни присъди на политици. Месеци преди и след това живота си, имуществото си губят хиляди - банкери, журналисти, учени, карикатуристи, каза в словото си Караянчева. Всяка година си задаваме въпроса защо тази кръвожадната жестокост на палачите придобива такъв невиждан размах точно тук, в малка България, където не е имало нито масово комунистическо движение, нито масов фашизъм. Защо точно тук Димитър Пешев трябваше да получи присъдата за антисиметизъм, продължи тя. По думите й, зад тази \"безпардонна\" разправа стои зловеща конспирация за изтриване на паметта и историята. България е трябвало да бъде смазана, подчерта Цвета Караянчева. Днес, допълни председателят на парламента, все още има хора, които смятат, че Народният съд е бил необходим за времето си. Затова е необходимо да се събираме тук, на този ден. Хора, бдете, призова тя. От Съюза на репресираните от комунизма \"Памет\" настояха в столицата да има музей на антикомунизма. Ден, в който е избита българската интелигенция, военни, политици - черен четвъртък преди 75 години, раните не са заздравели, коментира председателят на СДС Румен Христов. Трябва да помним това, което се случи, и да не го забравяме, убеден е той. Лидерът на БЗНС Николай Ненчев връчи грамоти на хора, които имат заслуги при отстояването на човешките права, а поводът е 120 години от основаването на БЗНС. Такива отличия получиха Дянко Марков, Вили Лилков, Ибрахим Рунтев. Ето какво написа премиерът Бойко Борисов във фейсбук:   Днес, 01.02 ,  представителите на Демократична България се прекланяме пред жертвите на комунистическия режим – най-голямото престъпно „бедствие” сполетяло България през 20 век. Отдаваме почит на оцелелите мъченици и заявяваме, че ще направим всичко основната функция на държавата да е гарантирането на живота, достойнството и основните човешки права, както и създаването на условия за свободно развитие на гражданското общество и равнопоставеност на хората. Хиляди са убити без съд и присъда. Опитът на демократично мислещите политици, включили се в управлението, с надежда да спасят или спрат, каквото е възможно, да сложат край на разправата посредством формиране на т.н. „Народен съд“, не дава резултат. Никой от обвинените не получава шанс за справедлив процес. Когато единици са оправдани, от Москва Георги Димитров настоява за още повече смъртни присъди. На 1-ви февруари 1945 година са убити регентите и множество министри, депутати и висши офицери. Твърде скоро най-принципните демократи, противопоставили се на всякакво сътрудничество с нацистите по време на войната, отново преминават в опозиция вече на новата диктатура. Комунистическият режим арестува лидера на демократичната опозиция Никола Петков на банките на Народното събрание и след скалъпен процес го осъжда на смърт. След неговото зверско убийство десетки хиляди демократично мислещи хора са изпратени по лагери и затвори. В много области на страната смели горяни повеждат неравна борба срещу отнемането на свободата и собствеността на гражданите. Десетки хиляди достойни граждани от всички етноси и вероизповедания биват жестоко изтезавани и малтретирани в лагерите и затворите, защото отстояват до край и не предават демократичната кауза. Икономическото и социално развитие на България безвъзвратно изостава спрямо развитите страни. Световната изолация оставя тежки белези върху две поколения българи. Но духа на българската демокрация не е пречупен, защото ние, Демократична България  пазим заветите на нашите деди и ще  бъдем двигател на демократичното развитие в България. За това  настояваме: -       Да се премахнат паметниците и символите на комунистическия режим. -       Да се криминализира отричането на престъпния характер на комунистическия режим. -       Подкрепяме изучаването на неподправената история, тази с престъпленията на комунистическия режим в училищата, за да се помни истината и никога да не се повтаря. -       България да бъде истински демократична и правова държава, нещо което в момента реално не е.", "date": "2020.02.01", "title": "Политици почетоха жертвите на комунизма"}
{"url": "https://clubz.bg/93716-prioritetite_sled_brekzit_%E2%80%93_tyrgoviq_sigurnost_bylgarite_na_ostrova", "text": "Бъдещите отношения с Великобритания както вн търговията, така и в сигурността и отбраната са главното предимвикателство за ЕС след Брекзит. А за България главен проблем е ситуацията с огромния брой нейни граждани в Обединеното кралство. Брекзит иде на 31 януари. Какво следва? Такива мнения преобладаваха сред българските евродепутати, които Клуб Z потърси за коментар във връзка с излизането на Великобритания от ЕС. Обединеното кралство напусна Съюза тази нощ след почти 47-годишно членство. Той изтъкна, че друга много важна тема е икономиката: За  страната ни случващото се е особено важно от гледна тока на търговския оборот, смята друг депутат от ЕНП –  , избран от листата на „Демократична България“ (ДБ) Макар въпросът да не е толкова пряко свързан с България, много силно ни засягат всички отражения на общата европейска сигурност, върху които оттук нататък ще имат отношенията между Лондон и ЕС. Радан Кънев припомни, че Обединеното кралство бе основен елемент на европейската сигурност, че има най-ефективната европейска армия, най-ефективните европейски служби. Той е убеден, че всички имаме интерес това партньорство да продължи без промяна, но засега нямаме гаранции в тази посока. Трябва да се свърши много работа. Довиждане, Британия  от БСП и Прогресивния алианс на социалистите и демократите (СиД) нападна британската десница: Той е на мнение, че трябва заедно да формираме отношения не на съперничество, а на сътрудничество, на запазване на човешките връзки, на минимизиране на икономическите щети, каквито ще има. Колкото до българите на Острова, много от тях вече имат официален статут. Станишев обаче е убеден, че има огромен брой хора – най-вероятно десетки хиляди – които са „между земята и небето“. И е работа на институциите и правителството да помогнат максимално те да нямат затруднения в своя всекидневен живот. Съпартийката му   пък видя опасност след Брекзит България и другите европейски страни да бъдат поставени на втори коловоз и да тръгнат на втора скорост. И поради това гласът ни трябва да се чува по-силно в Брюксел. Тя се тревожи особено от думите на френския президент Емавюел Макрон, че се подготвя ядро от силни страни, а слабите само ще ги следват, е обезпокоително. Това според Йончева означава, че България вече няма да се ползва с тези предимства, които има като пълноправен член. „Надявам се след Брекзит България да поведе ЕС в друга посока“ Мнението на   от ДПС и либералната група „Обнови Европа“ (ОЕ) е, че до Брекзит се е стигнало заради двойните стандарти. Кючюк смята, че ако Европа иска да играе значима външнополитическа роля и да има подкрепа от своите граждани, тя няма как да продължи тази политика. Резултатът винаги ще бъде такъв и ще провокира подобни действия от страна и на елитите, и на гражданите. Много е важно бъдещето на българските граждани във Великобритания. По неофициална информация те са 250 000. Неговата съпартийка   допълни, че е много важно да бъдат установени добри отношения между висшите учебни заведения в България и Великобритания. Това е от първостепенна важнаст за нашите студенти, които учат или ще учат в Обединеното кралство. След Брекзит Франция ще пречи още повече, смята   от ВМРО и групата на Европейските консерватори и либерали (ЕКР). Той бе единственият български евродепутат, който гласува против Споразумението за оттегляне на Великобритания от ЕС. След което нападна Франция: Все пак той вижда и нещо положително в Брекзит. И то е, че случилото се донякъде ще стресира ЕС и в Брюксел ще започнат да внимават повече как ще се отнасят към останалите държави. Защото след като има подобен прецедент, и други могат да излязат. Довиждане, Британия „Надявам се след Брекзит България да поведе ЕС в друга посока“", "date": "2020.02.01", "title": "Приоритетите след Брекзит – търговия, сигурност, българите на Острова"}
{"url": "https://clubz.bg/93725-koj_kakvo_vze_v_kraq_na_transferniq_period", "text": "Миналата нощ - освен Брекзит, беше затворен и първият трансферен прозорец за 2020 г. Това не важи за българските клубове, за тях периодът продължава, пък и те привличат почти изцяло свободни агенти. Изненадата на 31 януари поднесе \"Манчестър Юнайтед\", който взе под наем 31-годишния нигерийски нападател Одион Игало от китайския \"Шанхай Шенхуа\". Бившият играч на \"Уотфорд\" се завръща във Висшата лига под наем до края на сезона. Привлечен е заради контузията на Маркъс Рашфорд  и липсата поначало на опции за Оле Гунар Солскяр на върха на атаката.  \"Юнайтед\" се разбра със \"Спортинг\" за Бруно Фернандес Норвежецът може да е доволен най-вече заради трансфера на 25-годишния португалски халф Бруно Фернандеш от \"Спортинг\". За него ще бъдат платени 55 милиона евро, а според представянето на Фернандеш и тима сумата може да нарасне до 80 млн. \"Юнайтед\" подписа и с 20-годишния вратар Нейтън Бишъп от нискоразредния \"Саутенд\". \"Манчестър Сити\" не взе нови, а даде под наем Анхелиньо на \"Лайпциг\". Моуриньо направи първия си трансфер в \"Тотнъм\" Жозе Моуриньо направи първите си трансфери в \"Тотнъм\". Кристиан Ериксен отиде в \"Интер\" (както и Ашли Йънг от \"Юнайтед\"), а в Северен Лондон пристигнаха Жедсон Фернандеш (под наем от \"Бенфика\") и Стивън Бергвин от ПСВ \"Айндховен\". \"Интер\" обяви трансфера на Ериксен от \"Тотнъм\" Стана ясно, че \"Тотнъм\" и \"Манчестър Юнайтед\" безуспешно са опитали да привлекат Джошуа Кинг от \"Борнемут\", за когото са поискани 40 милиона паунда. След това двата клуба са водили кратка битка и за Игало, който е предпочел \"Олд Трафорд\". В континентална Европа най-интересна е сделката между \"Ювентус\" и \"Борусия\" (Дортмунд) за Емре Джан, който отива в Германия под наем. Някогашният голям талант Кевин Принс-Боатенг от \"Фиорентина\" се отправя към \"Бешикташ\". Полският национал Кжищоф Пьонтек пък ще доиграе сезона в \"Херта\" (Берлин), след като не успя да продължи силното си начало в \"Милан\", атаката на който вече се води от Златан Ибрахимович. Златан Ибрахимович се завърна в \"Милан\" Сред големите губещи се счита \"Челси\", който не успя да вземе нито един футболист, а Франк Лампард искаше подсилване по всички линии. Желаещият да напусне Оливие Жиру остана на \"Стамфорд Бридж\". По същия начин Единсон Кавани остана в \"Пари Сен Жермен\", а \"Реал\" (Мадрид) отказа да пусне Гарет Бейл в \"Тотнъм\" (или другаде). Отмениха забраната за трансфери на \"Челси\" \"Барселона\" заложи на млади дарования. 20-годишният Франсиско Тринкао бе взет от \"Брага\" за 31 млн. евро. Каталунците поставиха космическа откупна клауза на нападателя - 500 милиона. На \"Камп Ноу\" го последва бразилецът Матеус Фернандес (21 г.) от \"Палмейрас\" за 7 млн. евро. И 300 млн. за прекратяване на контракта му, ако някой го пожелае. По отношение на Барса трансферният прозорец ще бъде запомнен с гафа, който сътвориха каталунците. В опита си да вземе временен заместник на контузения Луис Суарес, спортният директор на клуба Ерик Абидал договаря 28-годишния Седрик Бакамбу от китайския \"Пекин Гуан\". Бившият играч на \"Виляреал\" поема към Европа с полет от Южна Корея пред Хонконг. Оттам чакал да се качи на самолет за Барселона, когато получава ново обаждане от Абидал. Този път с информацията и извинението, че каталунците се отказват. Моуриньо направи първия си трансфер в \"Тотнъм\" \"Интер\" обяви трансфера на Ериксен от \"Тотнъм\" Златан Ибрахимович се завърна в \"Милан\" Отмениха забраната за трансфери на \"Челси\"", "date": "2020.02.01", "title": "Кой какво взе в края на трансферния период"}
{"url": "https://clubz.bg/93715-evrokomisiqta_ostavq_na_rabota_britanskite_si_slujiteli", "text": "Въпреки Брекзит Еврокомисията няма да уволнява своите британски служители. Това стана ясно днес от думите на говорителя на ЕК за човешките ресурси Балаж Уйвари. Той припомни, че на 28 март 2018 г. Колегиумът на комисарите прие административно решение по отношение на британските служители на Комисията. Така е било изпълнено обещанието на председателя Жан-Клод Юнкер и еврокомисаря за човешките ресурси Гюнтер Йотингер. ЕК реши, че правилата за персонала й, изискващи там да работят само граждани на страни от ЕС, няма да се прилагат за британците. Изключения се правят при специфични случаи като конфликт на интереси или изъпление на международни задължения. Довиждане, Британия Днес в ЕК има 700 служители с британско гражданство, работещи с постоянни договори или наети временно, допълни Уйвари. Журналисти попитаха дали е вярно, че от Съвета на ЕС са разпоредили на всички служители на Комисията повече да не споделят никаква информация с граждани на своята страна. Говорителката Дана Спинант отказа да коментира твърдението, но изтъкна, че няма никакви подозрения към оставащите на работа британски служители. Те няма да бъдат подлагани на никакъв специален режим в сравнение с колегите им от другите страни членки на ЕС. За разлика от Еврокомисията групата на Европейските консерватори и реформисти (ЕКР) в Европарламента реши да уволни всичките си британски помощници. При това те са освободени без предизвестие, пише „Политико“. Като мотив от ЕКР изтъкнали, че „променящите се политически обстоятелства означават преструктуриране“. Според някои източници британците щели да бъдат заменени с поляци. Някога консерваторите от Обединеното кралство бяха водещата партия в групата на ЕКР. Миналата година обаче те претърпяха поражение на европейските избори и вкараха само 4-ма евродепутати. Най-голямата делегация в групата е вече тази на полската партия „Право и справедливост“ (ПиС). Тази нощ Обединеното кралство напусна ЕС. От Европарламента си тръгнаха всички 73-ма британски депутати.", "date": "2020.02.01", "title": "Еврокомисията оставя на работа британските си служители"}
{"url": "https://clubz.bg/93699-nqkoi_kuki_sa_mnogo_loshi_mutri", "text": "Горещи страсти и обществени бъркотии, като настоящата с разпространението на специални разузнавателни средства (СРС), опитващи да уличат българския президент в престъпление, следва да се консумират охладени. И ето, отминаха няколко дни и по всичко личи, че прокуратурата не може да обясни как и защо са произведени тези СРС-та. Освен като основание главният прокурор Гешев да иска тълкуване от Конституционния съд за това дали президентът може да бъде разследван по време на мандата си, те очевидно преследват и друга особена цел. Но, уважаеми читателю, молим за твоето търпение и снизхождение към написаното от нас, а то накратко е следното: Въпросът за това дали президентът и вицепрезидентът носят наказателна отговорност е повече от ясен. Тълкуване се иска и допуска в изрично предвидени хипотези – ако нещо е неясно, неразбираемо или има двусмислие как да се приложи. На първо място, лаконично и недвусмислено чл. 103 от Конституцията гласи, че „президентът и вицепрезидентът не носят отговорност за действията, извършени при изпълнение на своите функции с изключение на държавна измяна и нарушение на Конституцията.“ Тоест президентът има абсолютен имунитет по време на мандата си – не може да бъдат задържан и срещу него не може да започне наказателно преследване. От това следва, че президентът има функционален имунитет и всичко, което извърши в изпълнение на своите президентски функции го прави наказателно неотговорен докато трае мандатът. Основание за това да му бъде търсена отговорност са само държавната измяна и нарушението на Конституцията. Под държавна измяна се разбира, описаното в раздел първи от Наказателния кодекс. Следва да се отбележи, че и не всяко престъпление е нарушение на Конституцията. Това е и смисълът да се ползва от имунитет президентът, предвид специфичната му роля и дейност като държавен глава – да не се дават поводи да бъде уязвен на всевъзможни основания от други лица и държавни институции. Практически, до наказателно преследване може да се стигне след като е извървяна процедурата по основния закон: Румен Радев: Атаката срещу мен придобива уродливи размери И едва след като бъде отстранен и съответно отпадне имунитетът му, прокуратурата може да започне действия по разследване и обвиняване. Това твърдение е застъпено и от правната доктрина в лицето на действащия председател на Конституционния съд Борис Велчев (вж. монографията му „Имунитетът по Наказателното право“). Поради това може да се разглежда повече от критично доколко Гешев е трябвало да ангажира КС. След като все пак дело е образувано, Конституционният съд може да реши, че то е недопустимо дори в хода на самото производство по тълкуване. На второ място, самият КС има практика по въпроса (вж. Решение № 25 \n\tот 21 декември 1995 г. по к. д. № 27/95 г.): Въпросът е защо действащ главен прокурор и екипът му не знаят всичко това, а ако знаят - защо си позволяват да уязвяват президентската институция. За търпеливия читател ще отбележим, че Конституционно право се е учило в полицейската школа в Симеоново, напоследък основен източник на кадри за висши постове в съдебната власт, чийто възпитаник е и Гешев. Отговор на въпроса защо точно сега прокуратурата се изправя срещу президентството може да ни даде контекстът, а той е следният: Президентът повдига въпроса за статута на Националната служба за охрана, а темата е повече от чувствителна както за управляващите, така и за поддържащите мнозинството им в НС политически уж опозиционери. Президентът отваря конституционния дебат, което само по себе си е забележителен държавнически акт, с цел да намери решение на дългогодишните проблеми в областта на съдебната власт. А тези проблеми се изразяват в недостатъчната защита на независимостта на съдиите и тоталната липса на контрол над работата на прокуратурата и в частност на главния прокурор. Съгласно изнесените към момента обстоятелства Радев преследва легитимна цел – да упражни свое конституционно правомощие за промяна на Конституцията. Ядосва ли Радев Гешев. В цитати По темата за реформа на прокуратурата президентът остава сам – не виждаме конкуренция на идеи, нито от страна на имащите инициативата управляващи от ГЕРБ, нито от  страна на БСП. Парламентарно непредставените партии също не излизат с предложения. Към настоящи момент Европейската народна партия (да не се бърка с ЕНП в Европарламента) сезира прокуратурата със сигнал относно действията на главния прокурор и наблюдаващия прокурор. Противозаконното разпространение на СРС е престъпление според чл. 145 а от Наказателния кодекс. Инициативата „Правосъдие за всеки“ отправиха сигнал до компетентния да търси дисциплинарна отговорност Висш съдебен съвет. Очевидно е, че има достатъчно данни и законен повод за разследване на действията на главния прокурор има. Но ясна и приложима законова процедура няма. Сега може да се разбере защо познатите партии бяха против конституционната реформа от 2015 г. И защо ГЕРБ мотаят този проблем - ту с питания до Венецианската комисия, ту до Конституционния съд, без здрав аргумент, подменяйки препоръки, истеризирайки по знайни и незнайни медии. Сред публично представените тези относно случая Гешев-Радев е добре да се намери място и за следните въпроси: 1. Гешев не изглеждаше автентично мотивиран да бъде главен прокурор. Какво го тласна да приеме номинацията, така и не стана ясно докрай. Това, че е трябвало да оправдае доверието на номиниралите го колеги, не беше убедителен аргумент на фона на клетвите няколко месеца по-рано, че никога не би участвал в такова мръсно състезание. Предвид как традиционно се вадят готови разследвания на трупчета, остава въпросът дали и неговата мотивация не е била „вдъхновена“ от някоя папка или СРС? 2. Ако горната хипотеза е вярна, защо сме сигурни, че той действа самостоятелно, а не изпълнява просто една поръчка? Все пак президентските избори идват скоро. Може би сред кандидатите ще открием и „мотиваторът“ и ще сме свидетели на поредния „предизборен трик“ (по Божидар Лукарски). Гешев: Край на контактите с Президенството, за да няма влияние 3. При внимателно вглеждане кои са заместниците на Гешев откриваме, че през 2016 г. настоящият му заместник Красимира Филипова е била зам.-министър на правосъдието на Екатерина Захариева. Явно кадри на ГЕРБ укрепват властта на Гешев. Как за някои магистрати това, че техни близки някога са членували в политическа партия е проблем, а за други, които са заемали политически длъжности не е проблем? Очевидно има такива, които, за да пораснат в кариерата, извървяват тежкия път на закона, а на други просто им върви в живота. Има още много такива примери, включително и на действащия зам.-министър на правосъдието Ахладова. 4. Вместо да избоде очи обаче, Гешев (и този, който ползва или се опитва да ползва прокуратурата) ще изпише вежди. Ако това е най-тежкото обвинение, което могат да измислят на Радев, излиза, че той е изключително принципен мъж, който нарушава (ако го нарушава) веруюто си само в името на любовта! Да не забравяме и, че президентът се ползва с най-високото ниво на доверие от гражданите и подобна история само ще налее в рейтинга му. А на Гешев се налага да събужда нищожно ниското доверие в прокуратурата с обещание за високи пенсии – явно популистките акции не са достатъчни. *Заглавието е заимствано от песента „Колега“ на групата „Ъпсурт“, виж пълния текст  \n\t а Ядосва ли Радев Гешев. В цитати Гешев: Край на контактите с Президенството, за да няма влияние", "date": "2020.02.01", "title": "Някои куки са много лоши мутри"}
{"url": "https://clubz.bg/93727-sofiq_kenin_iznenadvashta_shampionka_v_melbyrn", "text": "Рускинята с американски паспорт София Кенин спечели изненадващо Откритото първенство на Австралия по тенис. На финала на централния корт 21-годишната Кенин победи фаворизираната Гарбине Мугуруса (Испания) - 4:6, 6:2, 6:2. Това е първа титла от Големия шлем за родената в Москва Кенин. Тя е №14 в световната ранглиста, а от понеделник ще бъде вече седма. Преди \"Аустрелиън оупън\" се даваха много по-големи шансове на други тенисистки. Както и на финала. По-опитната Мугуруса (две титли от Шлема) спечели първия сет, в който двете размениха пробиви, но испанката се оказа с един повече заради по-балансираната си и смела игра. Във втория сет Кенин започна да действа по-агресивно, навлезе в корта и отказа да се предаде. Тя изравни сетовете след два брейка.  В третия решаващ се оказа петия гейм, в който Мугуруса имаше аванс от 40:0 на сервиса на София. Американката обаче се измъкна с много самочувствие и решителност. Последва пробив на сметката на Кенин и серия от общо четири гейма за 6:2 и 2:1. При 2:5 Муруруса дори не успя да спечели подаването си и да остане в двубоя. Стигна се до мачбол за Кенин, испанката го отрази, но след това с двойна грешка коронова по-младата си опонентка при втория мачбол. Триумф за София Кенин, която дълго не можеше да осъзнае, че е шампионка. На полуфинала тя елиминира и световната №1 австралийка Ашли Барти. Била е много малка, когато родителите й напускат Москва и окончателно емигрират в Ню Йорк, след като и преди това се живели там, но са се върнали в родината си за раждането на София, тъй като са били много бедни. Първи финал за Доминик Тийм в Мелбърн Мъжкият финал Новак Джокович - Доминик Тийм е в неделя от 10:30 часа наше време.", "date": "2020.02.01", "title": "София Кенин - изненадваща шампионка в Мелбърн"}
{"url": "https://clubz.bg/93728-startira_stroejyt_na_vodoprovoda_malo_buchino_pernik", "text": "Удължава се бедственото положение в Перник с още 30 дни, считано от 2 февруари. Решението е взето на заседание на Областния кризисен щаб. Това съобщи областният управител Емил Костадинов по време на старта на строителните дейности по изкопите и полагането на тръбите за водопровода от Мало Бучино до Перник. Обектът беше инспектиран от министъра на икономиката Емил Караниколов, областния управител Емил Костадинов и кмета на Перник Станислав Владимиров. Общата стойност на проекта е 27 039 000 лв. с ДДС , като тя включва и изграждане на помпена станция, подмяна на три спирателни крана по довеждащия водопровод на Перник и монтиране на система за мониторинг на язовир \"Студена\". След изграждане на новата водопроводната връзка ще започне почистване на дъното на язовир \"Студена\", каза Караниколов. Заради строителните дейности до средата на февруари се ограничава движението по 1,2-километровия участък от третокласния път Големо Бучино - Перник.", "date": "2020.02.01", "title": "Стартира строежът на водопровода Мало Бучино - Перник"}
{"url": "https://clubz.bg/93730-bylgariq_da_kajem_pochti_zabranqva_da_se_pytuva_v_kitaj", "text": "България ще повиши степента на предупреждение за опасност заради новия коронавирус до предпоследната 4-а степен. Това се разбра на среща при премиера Бойко Борисов с министрите на здравеопазването, на външните и вътрешните работи по темата. Пристигащите в България китайски граждани или чужденците, които са били в Китай или в територии с установени случаи на новия коронавирус, ще преминават през щателна медицинска проверка още при кацането на самолета на българска територия, съобщи министърът на здравеопазването Кирил Ананиев. При установени проблеми те веднага ще бъдат настанени във Военномедицинска академия в София или в съответното лечебно заведение в градовете Варна и Бургас. Останалите хора, които пристигат от засегнатите страни и не проявяват признаци на заболяване, ще бъдат поставяни под домашна карантина, където в продължение на 14 дни ще ги наблюдава общопрактикуващ лекар. Захариева съобщи, че в Китай има около 270 български граждани. До момента никой, освен тримата студенти в блокирания гр. Ухан, откъдето тръгна вирусът, не е потърсил контакт с българското посолство. От тримата български студенти, които пожелаха да бъдат евакуирани от Китай единият е момиче с двойно гражданство - българско и германско. Днес тя ще излети към Германия и ще остане там под карантина, обясни Захариева. Другите двама ще се приберат с френски самолет до Франция, а от там правителственият самолет \"Спартан\" ще ги прибере в страната. Те вече са във френското консулство в Ухан и утре сутринта е полетът им за Франция.", "date": "2020.02.01", "title": "България \"да кажем почти\" забранява да се пътува в Китай"}
{"url": "https://clubz.bg/93724-ivan_geshev_atakuvat_ni_zashtoto_zad_tqh_stoqt_miliardi", "text": "Това заяви главният прокурор Иван Гешев в столичния квартал \"Христо Ботев\", където се извършва специализирана операция по линия на битовата престъпност. Там е установен член на престъпната група, която е извършвала въоръжени грабежи на бензиностанции в столицата. Задържано е едно лице, издирват се още четири, съобщи главният секретар на МВР главен комисар Ивайло Иванов. Главният прокурор съобщи, че разкритата група, освен с обири на бензиностанции, се занимавала с грабежи, кражби и отнемане на моторни превозни средства. Въпросната група е извършвала престъпления не само в София, и на територията на СДВР, но и извън страната. Бандитите са се опитали да оберат магазин за цигари миналата вечер. Иван Гешев добави, че в целия квартал \"Христо Ботев\" се извършва специализирана операция по отношение на битова престъпност, проверява се контингентът с повече от едно висящи дела, досъдебни производства и др. Иван Гешев потвърди за ареста във Виена на Борис Бекяров. Лицето, задържано в Австрия е част от организираната престъпна група на Божков. Знам, че на настоящия председател на Комисията по хазарта Александър Георгиев са му повдигнати обвинения, каза още Гешев.", "date": "2020.02.01", "title": "Иван Гешев: Атакуват ни, защото зад тях стоят милиарди"}
{"url": "https://clubz.bg/93731-harizanov_geshev_pokazva_nov_stil_trqbva_da_ni_radva_che_nikoj_ne_e_nedosegaem", "text": "Последните случаи, свързани с дейността на главния прокурор Иван Гешев,  Това каза пред \"Фокус\" политическият анализатор Георги Харизанов по повод последната активност на прокуратурата и най-вече казусите с Васил Божков и президента Румен Радев. Но добави, че трябва още време, за да се разбере какъв тип точно е битката, която г-н Гешев повежда. Той изтъкна, че е имало наложена омерта от началото на прехода, че \"в момента, в който станеш достатъчно важен, ти ставаш по някаква сила на правилата, която не беше ясно, каква е точно, ставаше неприкосновен\". И допълни: Харизанов обаче подчертава, че е нужно още време, за да се разбере ясно какъв точно е типът битка, когато повежда главният прокурор. И предупреди: ", "date": "2020.02.01", "title": "Харизанов: Гешев показва нов стил. Трябва да ни радва, че никой не е недосегаем"}
{"url": "https://clubz.bg/93717-velikobritaniq_napusna_es", "text": "Великобритания напусна тази нощ Европейския съюз, с което сложи край на 47-годишното си членство в него. Това се случи в момента, в който стрелките на часовника на знаменитата лондонска кула „Биг Бен“ показаха 23 часа местно време. По централноевропейско време настъпи полунощ, а в България бе вече 1 часа сутринта. Брекзит иде на 31 януари. Какво следва? Довиждане, Британия След три години и половина на разногласия и разединение страната отваря нова, несигурна страница в историята си, отбелязва АФП. Излизането бе отлагано на три пъти. Решението за Брекзит бе взето на референдум на 23 юни 2016 г. Предстои преходен период, който ще продължи поне до 31 декември 2020 г. В това време ЕС и Великобритания трябва да договорят новите си отношения. Довиждане, Британия", "date": "2020.02.01", "title": "Великобритания напусна ЕС"}
{"url": "https://clubz.bg/93691-vmro_predlaga_civilni_da_mogat_da_arestuvat", "text": "Доброволци с мининум основно образование да помагат на полицията в опазването на реда и да правят граждански арести. Това предлагат в предложения между първо и второ четене на промени в Закона за МВР депутати от ВМРО. Още в основата на закона се залага като една от дейностите, по които полицейските органи да опазват обществения ред: \"професионално обучение на доброволци\". Румяна Бъчварова: Гражданските арести са провокация към властта Те ще помагат и на пожарникарите в защита на населението, може да участват индивидуално или във   Тези \"формирования\"  Има и условия за това да си доброволец. Лицето трябва да: Според закона министърът ще решава с наредба как стават обучението и проверката за пригодност на доброволците. И още - редът за вписване и водене на регистрите, условията за достъп до данните в тях, организацията на дейността им, и разходите по тях. Дано поне не пращат доброволците на обучение в Русия Освен това доброволецът  , да има достатъчно информация и достъп до обучение. То обаче е посочено като задължително само \"когато се изисква във връзка с оказваното от него съдействие\". Доброволците ще могат да охраняват, , че ще извърши престъпление или нарушение на реда, а дори да  . Но само ако  Динко от Ямбол отново на свобода Те ще имат и   с които са длъжни да се легитимират. И да пазят имуществото на другите, Дано поне не пращат доброволците на обучение в Русия Динко от Ямбол отново на свобода", "date": "2020.02.01", "title": "ВМРО предлага цивилни да могат да арестуват"}
{"url": "https://clubz.bg/93607-uvajaemi_oligarsi_eto_zashto_vi_trqbva_vyrhovenstvo_na_zakona", "text": "Уважаеми г-да олигарси , Разбирате ли сега защо е необходимо да има върховенство на закона? Съжалявате ли горчиво, че години наред се правите, че този въпрос не ви касае? Напротив, касае ви и още как. Върховенството на закона в исторически план не е било извоювано от, да го наречем, народа. Още по-малко пък е било установено заради загриженост на, да го наречем, елита за народните маси. Върховенството на закона се е установило в резултат на междуособните войни на такива като вас. В един момент ваши предшественици от близкото и по-далечното миналo са решили, че трябва да се създаде такъв правен ред, при който никой от тях да не може да придобива толкова голяма власт, че да се саморазправя с другите. За това в един момент в Рим думата \"цар\" е станала мръсна дума и някъде около 509 г. пр. Хр. е основана република. Затова през 1215 г. английските благородници налагат на краля известната Магна харта, която накратко постановява точно това - че законът важи за всички, дори и за краля. Всички тези събития са били предшествани от кървави междуособици. Подобни събития има и в по-ново време. Въобще четенето на историята е не по-малко ценно от колекционирането на антики. Положението е от ясно по-ясно. У нас в момента един или неколцина от вас имат толкова много власт, че могат да се саморазправят с останалите. #Кой е той или кои са те? Има основателни съмнения в една посока, но името няма как да бъде посочено без доказателства. Но може би е редно да се припомни, че според публични изказвания на главния прокурор Иван Гешев - основен инструмент за саморазправа с изпадналите в немилост - всички са олигарси с изключение Делян Пеевски, който е просто депутат от ДПС. Така че, уважаеми олигарси, направете всичко, което можете, за да се превърне България в истинска правова държава с върховенство на закона от европейски тип. Вярно, ще трябва да се откажете от някои ваши евразийски навици. Вероятно и някои лев ще трябва да заделите. Сигурно ще трябва да загубите и  възможности за влияние, каквито досега сте имали. За съжаление ще трябва не само да започнете да спазвате закона, но дори да пропагандирате спазването му. Трудно ще ви бъде, няма спор. Дори болезнено. Но от друга страна ще си гарантирате, че такива работи, като тези от последните месеци, повече няма да се случват. Върховенство на закона у нас означава само едно - главният прокурор да се контролира публично от държавни институции. А не задкулисно от тези, които са го избрали или по-точно назначили. В нашия случай - от този или тези, които в момента се саморазправят с вас. Гешев е прав - време е този криминален преход да свърши. И нищо чудно той наистина да свърши. Само че не точно така, както той и задкулисните му кукловоди очакват. Това зависи и от вас, уважаеми олигарси!", "date": "2020.02.01", "title": "Уважаеми олигарси, ето защо ви трябва върховенство на закона"}
{"url": "https://clubz.bg/93658-otkoga_desi_e_gadje_na_rumen_radev_vs_vodata_malkiq_biznes_boklucite", "text": "Извинявай, велики поете, че посягам на гениалния ти стих, но той междувременно се преобърна. И така от \"Свестните у нас считат за луди\" стана \"Лудите у нас считат за свестни\". Ето, най-загрижен в борбата за освобождаване на народа от хазартното робство сега е Валери Симеонов. Неговото сърце най-напред не издържа да гледа как пред Лафките се нареждат три синджира пенсионери и дават последните си левчета за шарени картончета, които след малко с въздишка изхвърлят в боклука. Може да сме имали суспекции (както казват тези дни лекарите) за психическото му състояние, когато разтурваше дискотеки и дърпаше баби по границата, но сега, на фона на днешното състояние на нещата, Валери Симеонов изглежда много свестен. И е последователен. Не прилича на социалистите, които гласуваха против предложение за одържавяване на бизнеса на богаташ, нито на десни (ако ГЕРБ са десни), които гласуваха в подкрепа на национализация на частен бизнес. И политическите посоки си смениха местата, като думите в горния стих. Иди, че се ориентирай в подобна обстановка. Вие разбирате ли какво става в нашата държава? Не. И аз така. У нас обикновено е по този начин – първо пускат картинките, след това субтитрите и едва тогава може да се сглоби някакъв достоверен сюжет. Този път направиха обратно – първо пуснаха субтитрите от някакви срс-та, но така или иначе неяснотата е същата. Тъй като попаднах на тази новина по телевизията някъде по средата, когато течеше диалогът от специалните разузнавателни средства, първо си помислих, че бившата съпруга на президента е наела частен детектив да разследва откога и каква е била изневярата му. Но зад записа не стоял частен детектив, а главният прокурор. Това да намериш прилика между главния прокурор и частен детектив е много голяма грешка, за което съм виновна или аз – направилата грешката, или главният прокурор – разпространил срс-та с хмх-ъкания, мънкания и ей такива простотии, както си казват самите записани. Изобщо няма да се занимавам с това колко е (не)законно разпространението на специалните разузнавателни средства в този случай, нито с гадаене разбира ли главният прокурор Конституцията или не я разбира, както и с това голямо престъпление ли е да назначиш някого на допълнителен договор с допълнителни 400 лв. трудови възнаграждения и други произтичащи от записите въпроси. Ако имаше кой да контролира главния прокурор, както ни проглуши Венецианската комисия, това щяха да са въпроси, с които да се занимава контролиращият. Него го няма. А уж неговото избиране беше толкова спешно, че премиерът свика заседание една събота, за да покаже на Венецианската комисия колко сме изпълнителни. Но от събота до понеделник са три дни и чудото беше забравено. Единственото, което ме интересува в тази клоунада между прокуратурата и президентството, е защо тя се прави. В нейната първа фаза – когато главният прокурор Иван Гешев отправи питане към Конституционния съд за тълкуване на имунитета на президента, всичко изглеждаше като косвено сплашване на президента. Основанията за ответния удар  видяхме в намеренията на президента за конституционни промени, засягащи прокуратурата. Но във втората фаза – когато бяха пуснати записите между генерал Цанко Стойков и мъж (разбирай първия мъж в републиката), натискът за страхуването на президента се засили, а кръгът на профилактираните с тази операция лица се разшири. Поне двама от трима българи в този момент са си помислили: Щом така спокойно могат да подслушват дори президента, какво остава за такива хора като мен. Така беше изпълнена още една задача в допълнение на това да се размаха пръст на президента: всички бяха предупредени, че ако по някакъв начин съгрешат пред властта, властта няма да се затрудни да се справи с тях. Дори само тези задачки да бе изпълнила прокурорско-президентската сценка, щеше да е достатъчно. Но тя осъществи и още една, може би най-важната: даде на хората и институциите тема за предъвкване и преживяне, докато страната се тресе от големи кризи и малки кризички. Много по-изгодно за властта е хората да изчисляват от коя година Деси е гадже на Румен Радев, отколкото да се интересуват ще имат ли все пак в обозримо бъдеще перничани вода. Атаката срещу големия бизнес на Васил Божков и малките бизнеси на ресторантьорите, внесените от Менда Стоянова промени в закона за валутния курс, които могат да взривят страната и да я доведат до пълен хаос само за ден, ако хората тръгнат към банките да изтеглят парите си, новите сметища от вносни боклуци, които се откриват всеки ден… Всичко това са тежки, реални и застрашаващи властта теми, пред които евентуалният конфликт на интереси при назначаването на Десислава Радева преди незнамколкоси години е като дрънкалка – дребна, но шарена работа, която просто те дърпа за езика и ти да се изкажеш. И съвсем не на последно място тази операция имаше още едно мащабно послание. Мащабно, в смисъл отправено към всички. То гласи: \"Прокуратурата може да прави всичко. Всичко. Не се спираме нито пред авторитети, нито пред имунитети. Няма никакво значение, че има предишен прецедент с четене на срс-та и съдът тогава се е произнесъл, че това е незаконно. Можем да преустановим всякакви контакти с президентството. Никой не може да ни каже да не правим едно или друго – над нас е само небето.“ И това е вярно. То е, за което ни предупреждаваше Венецианската комисия. Никой не допускаше, че последиците от тази безконтролност ще се прояви толкова бързо  след встъпването на новия главен прокурор в длъжност. Докато все още се чудим какво пък чак толкова би могъл да съгреши главният прокурор и вече имаме казус: съгрешил ли е или не като оповести записите от срс-та? Иначе те свършиха добра работа. От два дни никой не е споменавал безводието в Перник, цял ден никой не се е трогнал от мръсен въздух, токсичен дим, отровени реки. Тия дни по всяка вероятност ще се появят първите болни от коронавирус в България и тогава те ще свършат същата работа, която успешно свърши заигравката между главната прокуратура и президентството.", "date": "2020.02.01", "title": "Откога Деси е гадже на Румен Радев vs водата, малкия бизнес, боклуците..."}
{"url": "https://clubz.bg/93721-ostanal_jiv_zashtoto_bil_v_toaletnata", "text": "  Съзнанието на оцелелите от този дълъг ден е белязано от адски гледки, които често напомнят „картини от ада“ (jigoku no e) и „китайските сенки“ (kage-e), за да дадат представа за състоянието на ранените и за овъглените тела. Писателят Хара Тамики, който „останал жив“, защото „бил в тоалетната“, излиза от своята срутила се къща и открива тези голи „странни, загадъчни“ тела – подути лица, очи, от които се виждат само тънките цепки, коси, понякога настръхнали, олюляваща се походка, протегнати напред ръце (за да се пазят от светкавицата, хората инстинктивно слагат ръце над очите, а кожата им е обгоряла, понякога разтопена). „Някогашни човешки създания в шествие на живи хора“, казва Тоге Санкичи.  Тези скитащи сенки бягат и не намират убежище, защото вече нищо не съществува. „Къде отиде, Хирошима?“, реве бесен мъж към този „друг свят“, където няма нищо човешко и където нищо не изглежда възможно. След огъня най-важният елемент в разказите е водата. „Шествие на призраци“ се движи групово, слива се в едно и се тълпи около многобройните рекички, които минават през деня. Обгарянията са такива, че хората не се колебаят да влизат във водата, където умират масово. „Тълпа, струпала се на брега на реката, пълзяща по вързаните салове“, казва Тоге Санкичи. Най-малката бара, най-малката цистерна, най-малката кална локва привлича десетки хора, които се потопяват и пият в нея. Мидзу, мидзу!, „Вода, вода!“, викат нещастниците. Липсва вода за пиене, канализацията е разрушена.  Но пък не е ли лоша и гадната Муза Спасителните екипи са получили указания да избягват да дават вода на жертвите. Който пие, често умира по-бързо, защото е заразен от облъчената вода. Но не е само опожаряването. Къщите също са паднали и хиляди хора са в плен на развалините.  Много рисунки изобразяват подобни адски сцени, където оцелелите, често пъти и те ранени, се опитват да освободят свои близки или свои приятели от развалините. Правят каквото могат, но гредите за вдигане са нерядко много тежки, а огънят се доближава застрашително. Когато нещо е невъзможно, по-добре е да се бяга. Близките в плен на развалините приканят своите спасители: „Бягайте! Бързо!“ вика бащата на Ген на жена си и на сина си, който трябва да го остави с малкия си брат на пламъците.  Много хора са обсебени от чувство за вина: „Нищо не можах да направя, за да ги спася.“ „Не знаем какво се случи.“ Колкото и странно да изглежда, хората не са преживели катастрофата каквато е била. Живели са преди нея или след случилото се. Всичко е станало толкова внезапно, за да могат хората да го разберат и назоват.  Откриват станалото посредством неговите последици, неговото въздействие върху хората, нещата, любимите места. Пожарът продължава цялата нощ и още дни наред, още много нощи. От възвишенията, където са избягали, оцелелите гледат светлините, мислят за безследно изчезналите. \"Три възрастни жени разпарчетосваха контрольора\" После настъпват сутрешните паузи: сформират се няколко спасителни екипи. В развалините умиращите издъхват сред купища трупове. Деца търсят да се скрият от слънцето, което дърветата вече не спират. Водата продължава да липсва, оцелелите страдат от неутолима жажда. \n\t  \"Три възрастни жени разпарчетосваха контрольора\"", "date": "2020.02.01", "title": "\"Останал жив\", защото \"бил в тоалетната\""}
{"url": "https://clubz.bg/93722-lejkyrs_pochete_kobi_brajynt_v_emocionalna_vecher_snimki", "text": "\"Лос Анджелис Лейкърс\" изигра първия си мач в Националната баскетболна асоциация (НБА) на САЩ и Канада, откакто загина Коби Брайънт, един от най-великите в историята на клуба и на лигата. Бившият гард и неговата дъщеря Джиана (13 г.) си отидоха заедно с още седем души в катастрофа с хеликоптера на звездата миналата неделя в Калифорния. Ванеса Брайънт: Невъзможно е да си представим живота без Коби и Джиджи  Миналата нощ \"Лейкърс\" прие в своята зала \"Стейпълс сентър\" тима на \"Портланд Трейлблейзърс\" и загуби със 119:127. Целият двубой мина под знака на отдаване на почит към Коби и Джиана. Гостите също се поклониха пред величието. На \"черно\" билетите за двубоя се продаваха на баснословни цени от десетки хиляди долара. Около 19 хиляди души се стекоха в \"Стейпълс сентър\", а може би още толкова останаха край залата за часове преди и след срещата.  Всички те не спряха да скандират \"Коби, Коби\". На всяко място в залата имаше тениска с името и номера на Брайънт - 8 или 24. Леброн Джеймс написа трогателно послание към Коби Местата, на които обикновено сядаха Брайънт и Джиана след края на кариерата му през 2016 г., останаха празни. Там бяха поставени екипи на двамата и червени рози. Играчите на \"Лейкърс\" излязоха да загряват с екипи с номерата и името на идола. На кецовете на повечето от тях можеха да се прочетат послания към Брайънт и Джиана. Рапърът Ъшър, приятел на величието, изпя песента Amazing Grace. Последваха го с изпълнения филхармонията на Лос Анджелис, групата \"Бойс ту мен\" (химна на САЩ),  Леброн Джеймс, съотборник, съперник и приятел на Коби, излезе в средата на игрището и прочете имената на всички загинали и специално послание. Те грейнаха и на таблото в залата. \"Още се прозявахме, а той беше тренирал три часа\" (СНИМКИ, ВИДЕО) Леброн не сдържа сълзите си, при това повече от веднъж. На екрана постоянно вървяха видеа с изпълнения на легендата и с негови интервюта. Мачът започна с 24 секунди мълчание. Специална програма с още популярни изпълнители имаше и на полувремето. След края феновете останаха още дълго пред \"Стейпълс сентър\". Загубата от \"Портланд\" беше последното, което ги вълнуваше.   Леброн Джеймс написа трогателно послание към Коби \"Още се прозявахме, а той беше тренирал три часа\" (СНИМКИ, ВИДЕО)", "date": "2020.02.01", "title": "\"Лейкърс\" почете Коби Брайънт в емоционална вечер (СНИМКИ)"}
{"url": "https://clubz.bg/93723-shefyt_na_hazarta_sys_samopriznaniq_che_e_pokrovitelstval_vasil_bojkov", "text": "Задържан е настоящият шеф на Комисията по хазарта Александър Георгиев, съобщи за бТВ говорителят на главния прокурор Сийка Милева. Той направил самопризнания, че е покровителствал бизнеса на Васил Божков. По-късно Милева съобщи, че той е пуснат под парична гаранция и му е повдигнато обвинение за длъжностно престъпление. Бизнесменът Борис Бекяров, който беше обявен за издирване заедно с Васил Божков, е бил задържан преди няколко часа на летището в австрийската столица Виена, съобщи БТА. В момента Бекяров се намира в поделение на австрийската полиция. Очаква се българските власти да направят необходимото той да бъде върнат в страната ни. Заедно с него са здържани още двама души, предполага се, че един от тях също е от издирваните четирима в чужбина. Специализираният наказателен съд реши да остави в ареста бившият шеф на комисията по хазарта Огнемир Митев, който също е част от проверката срещу Божков. Вчера вечерта главният прокурор Иван Гешев съобщи информацията, че бизнесменът Васил Божков е задържан заедно с още двама души в Обединените арабски емирства. Един от тях е обвиняем, заедно с Васил Божков. Няма информация кой е третият. Българските власти очакват днес официално потвърждение за задържането на Божков, след което да започне и процедурата по екстрадиция. На този етап няма информация точно какви срокове може да се очакват. На бизнесмена Васил Божков са повдигнати 7 обвинения, издадена е Европейска заповед за арест и беше обявен за международно издирване, защото е напуснал границите на страната, тъй като се чувства застрашен. На брифинг на прокуратурата беше обявено, че бизнесменът е предлагал 10 000 лв. на ден подкуп на служител в Комисията по хазарта, като целта на подкупа била да осигури разправа с конкуренцията.", "date": "2020.02.01", "title": "Шефът на хазарта със самопризнания, че е покровителствал Васил Божков"}
{"url": "https://clubz.bg/93698-izlekuvana_ot_koronavirusa_razkaza_za_bolestta", "text": "Китайка, която се възстанови от тежката пневмония, предизвикана от новия коронавирус, разказа за болестта и преживяванията си пред Агенция „Синхуа”, предаде БГНЕС. Тя разказа накратко как са я приели по спешност в Централната болница в Санся. Цзян даде няколко съвета за предотвратяване на заболяването. Междувременно днес във Великобритания и Русия бяха открити по двама заразени от новия коронавирус. И в Русия откриха двама заразени от новия коронавирус В Германия пък бе потвърден пети случай. Пациентът е работил в същата компания, както и останалите четирима души, които са се заразили от колега, който наскоро се е върнал от командировка в Китай. Това потвърди предаването на вируса от човек на човек в страната. Правителството на Италия обяви днес национално извънредно положение, след като бяха потвърдени първите два случая на новия коронавирус на територията на страната.", "date": "2020.02.01", "title": "Излекувана от коронавируса разказа за болестта "}
{"url": "https://clubz.bg/93720-eto_go_zaglavnoto_parche_ot_noviq_album_na_stone_temple_pilots_%E2%80%93_perdida", "text": "Познатата изискана меланхолия. Ето това лъха от Perdida.  Stone Temple Pilots пуснаха аудиото на заглавното парче от предстоящия си албум Perdida, който се очаква на 7 февруари. Песента следва водещия сингъл от проекта Fare Thee Well, който излезе в началото на декември. Албумът е записан в студиото на барабаниста Eric Kretz – Bomb Shelter Studios и по график Stone Temple Pilots трябваше да тръгнат на промо турне в Северна Америка на 5 февруари, само два дена преди излизането на албума, припомня  . А ето го и предишния сингъл  Оригиналният вокал на Stone Temple Pilots Скот Уейланд почина през декември 2015 г. Новият соло вокал Джеф Гът дойде през 2017 г. и - както е чуваемо, се справя прекрасно.  – съдържание: 01. Fare Thee Well \n\t02. Three Wishes \n\t03. Perdida \n\t04. I Didn’t Know The Time \n\t05. Years \n\t06. She’s My Queen \n\t07. Miles Away \n\t08. You Found Yourself While Losing Your Heart \n\t09. I Once Sat At Your Table \n\t10. Sunburst", "date": "2020.02.01", "title": "Ето го заглавното парче от новия албум на Stone Temple Pilots – Perdida"}
{"url": "https://clubz.bg/93713-brekzit_nqma_da_poprechi_na_investiciite_po_liniq_na_eib_u_nas", "text": "Брекзит няма да донесе негативи за България, поне що се отнася до инвестиции по линия на Европейската инвестиционна банка (ЕИБ). Това заяви специално за Клуб Z нейният вицепрезидент Лиляна Павлова. Всяка страна членка на ЕС е капиталовложител в ЕИБ. Но всъщност парите, които Банката управлява, предоставя за кредитиране и гаранции, тя ги набира на капиталовите пазари. Благодарение на своя най-висок кредитен рейтинг – ААА, институцията има добра позиция на тези пазари и акумулира добри средства, които инвестира в своите операции. Лиляна Павлова: Не очаквам да има намаляване на средства по кохезията и селскостопанската политика Перспективите за развитие на дейността на ЕИБ в България за 2020 г. са по-добри в сравнение с 2019 г., изтъкна Павлова Причината е, че през 2019 г. у нас е имало местни избори, а законодателството ни ограничава общините да сключват договори за инвестиции 9 месеца преди вота. Едно от основните предизвикателства, които стоят пред ЕИБ за новия програмен период 2021-2027 г., е участието във Фонда за справедлив преход (ФСП). Той трябва да гарантира, че всяка страна от ЕС ще получи подкрепа в прехода към неутрална по отношение на климата икономика. България заема много важно място в Механизма за справедлив преход (МСП), част от който е Фондът. Ролята на ЕИБ е в два от трите стълба на ФСП. Важно е да се отбележи, че инвестициите по линия на политиката за сближаване на регионите и справедливия преход са взаимно допълващи се, а не конкурентни цели. Лиляна Павлова стана вицепрезидент на Европейската инвестиционна банка След Брекзит България ще увеличи от 0,18 на 0,21 на сто своя дял в ЕИБ, каза още Лиляна Павлова. Заради излизането на Великобритания от ЕС се налага преразпределение на нейния дял. Банката е предприела всички необходими мерки, така че Брекзит да не окаже негативно влияние върху дейността ѝ. Приносът на Обединеното кралство към внесения капитал на ЕИБ в размер на 3,5 милиарда евро ще бъде попълнен от резервите на Банката. Делът на Лондон в капитала на ЕИБ, който подлежи на поискване, е в общ размер на 35,7 милиарда евро. Той ще бъде заменен от останалите страни членки на ЕС, като те пропорционално ще увеличават условните си задължения. Така делът на капитала на България става малко над 510 милиона евро. От тях 464,5 милиона са гарантиран, а 45,5 милиона – поискан капитал. Досега гарантираният ни капитал бе 428 милиона евро. В същото време Румъния и Полша са предложили допълнително асиметрично увеличение на своите дялове. В резултат Полша, Унгария и Хърватия вече ще образуват отделен сектор, или т.нар. constituency. Той ще бъде оглавен от Полша, увеличението на чийто дял е с цели 4,57 на сто. Трите държави ще имат свой вицепрезидент на ЕИБ, който ще замени британския. Очаква се първият мандат да бъде поет от представител на Полша. Лиляна Павлова стана вицепрезидент на Европейската инвестиционна банка", "date": "2020.02.01", "title": "Брекзит няма да попречи на инвестициите по линия на ЕИБ у нас"}
{"url": "https://clubz.bg/93719-stambolov_chovekyt_kojto_osueti_planovete_na_rusiq", "text": "На 31 януари 1854 г. е роден Стефан Стамболов. Стамболов създаде българската държава след Освобождението. Той беше човекът, който осуети плановете на Руската империя да превърне България в имперска губерния. Тези планове щяха да успеят, ако Стамболов не бе спасил Съединението, ако не бе удържал на руския натиск, ако не бе довел нов държавен глава на мястото на абдикиралия Батенберг. Нов държавен глава... Кобургът Фердинанд е вторият строител на нова България след Стамболов. Те двамата са в непримиримо съперничество. Единият е самороден талант - държавен строител, творец на модерната българска държавност, човек неколкократно залагал главата си в полза на България. Убит от враговете на България. Вторият е наследник на европейските кралски фамилии, по ген и възпитание предназначен да управлява. Която и да е държава - такива като него нямат националност - имат само амбиция. Фердинанд изгради българската държава като европейска администрация, създаде европейския облик на София и превърна България в най-развитата стопански и институционално балканска страна от началото на 20 век. Кралското му самочувствие и безконтролен нарцисизъм съсипаха българската национална идея през 1912, 1913 и 1918 г. ... Затова остана в българската история като гробокопач на националното ни обединение - а не като държавен строител. Как ли щеше да се развие България, ако бе останала под управлението на Стамболов за по-дълго време? В историята като наука няма \"ако\". Това, което можем да предполагаме, е че Стамболов щеше да направи не по-малко от Фердинанд - може би не с толкова финес в детайлите... Щеше да довърши градежа на една силна европейска държава с бързо модернизиращо се общество. Със сигурност щеше да спечели войните за национално обединение за България. Нямаше да бъде толкова безразсъден, самовлюбен и хазартен играч като онзи, когото измъкнаха от един виенски бардак за да му поставят на главата короната на България. Щеше да изиграе българските шансове с отговорност и прагматизъм. Щеше... Днес нямаме фигура от подобен мащаб. Внукът на Фердинанд бе повикан на власт от онези, които имат таланта единствено да грабят. Той участва според силите си в техния пир. След 1997 г. уподобяваха Иван Костов на Стамболов. Костов имаше упоритостта и знанието да върви в правилната посока. Но талантът за държавно строителство, с който остана в Стамболов в българската история е връх, с който никой след него не е успял да се съизмери.    ", "date": "2020.02.01", "title": "Стамболов - човекът, който осуети плановете на Русия"}
{"url": "https://clubz.bg/93733-kyde_sa_parite", "text": "Великобритания напусна ЕС. Кой би повярвал преди година, че това ще е най-скучната новина на деня в България. Толкова е скучна, че става само за новите така наречени хумористични предавания по телевизиите. В България ври и кипи от новини и автор на всичките е новият човек с каскета – главният прокурор Гешев. Дето ни предупреждаваха, че не е много умен и образован. То па се оказа и работлив. Не можем да му насмогнем! Едно време така ни забавляваше Бойко като беше главен секретар. Гледах го как говори и какви ги върши и не можех да се оттърва от чувството, че е репетирал репликите и поведението си пред огледалото в банята с дезодоранта, след като е изгледал за стотен път „Кръстника“. А па Гешев явно и „Кръстника“ не е гледал, а само акциите на Бойко. И после е тичал пред огледалото да се упражнява. Но ето, че дойде и неговият звезден миг, и е нахъсан да задмине учителя си по всички параграфи – само за няма и седмица почти свали президента, почти арестува Божков, почти залови стотици килограми кокаин и в почивния си ден отиде по каскет в циганската махала да се справи с битовата престъпност. Каквото и да означава това. За седем дена толкова. Чудя се другата седмица какво ще прави, то не остана... Но да разгледаме ситуацията стъпка по стъпка. СРС-тата. Всичко започна с пускането до близки медии на записи от подслушан разговор, в който генерал от българската натовска армия обяснява на, ще цитирам прокуратурата, „мъж, който има вероятност да е президента“ (??), че трябва да предостави документи за назначението на сегашната му съпруга във ВВС през 2014 година. По онова време обаче сегашната му съпруга Деси Радева все още няма брак с него. Женят се през 2016. Тоест намекът, че Радев е влязъл в конфликт на интереси през 2014, назначавайки я за своя подчинена, е несъстоятелен, ако не ни извадят доказателства, че двамата са си били твърде близки още по онова време. Чак ми става неудобно да попитам кави още СРС-та има главният прокурор, че е така детайлно запознат с връзката им. Някой обаче своевременно го посъветва да не говори за СРС-тата, защото с тях е нарушил законите, подслушвайки президента на републиката (веднъж) и предоставяйки разузнавателна информация на широката общественост (втори път). Та Гешев взе завоя и обясни, че тия специални разузнавателни средства въобще не били специални, камо ли пък разузнавателни. Тук изниква вече въпросът частно ли си ги бичи записите тогава и защо главният прокурор подслушва хората и намеква, че го прави даже и в най-интимните им моменти? Воайор ли е, има ли нужда от помощ? Едно време Никсън (чиито хора подслушваха опозицията, а не него) подаде оставка за много по-малко нещо, ама те тия отвъд океана по принцип малко се престарават с морала и законите. У нас законите са временна работа. Кроят се и се прекрояват по мярката на най-щедрия олигарх. Днес му кроят костюм, утре шапка. Тоя път редът за кройка дойде на Васил Божков-Черепа. И стана, както винаги: олигархът изчезна, парите му останаха, каквато явно и беше целта на акцията. Както вика народният гений във фейсбук, от тая страна след мозъците взеха да изтичат и черепите. И докато всички си знаем при Кой остават парите му, никой не знае със сигурност къде е доскорошният им притежател. В Белград при Мустакатия олигарх, или в Дубай при Таки и Дебелия олигарх. Главният прокурор вика, май е арестуван в Дубай и ще ни го пратят, иншалах. Само дето техното „иншалах“ като нашето „е, сега“, ама трае по-дълго. Че то и Таки май беше арестуван в Дубай преди години, ама още си е там. Ама нищо, де, ще чакаме. А дотогава, като гледам размаха на прокурора, ще пълним балканските и арабските столици с олигарси. На това му казвам аз преизпълнение на патриотичната мечта: финансовата столица на България – на три континента. Имаме олигарси за износ достатъчно. То стана като едно време по соца. Колчем дойде олимпиадата и цели самолети със спортисти изчезваха в гнилия Запад. И сега така взе да се получава. То и хората същите - и тогава им пращахме борци, и сега им пращаме борци, много разлики няма. Сигурно се питате коя е третата ни финансова столица освен Белград и Дубай? Ми Осло, разбира се. Но тя е за начинаещи олигарси, такива дето тепърва тръгват по стъпките на Черепа и Дебелото. Те и те с по една шестица от тотото почнаха. Не знам дали сте чули, че сдружението „РОД“, което възникна като опълчение срещу норвежките гейове, напиращи да откраднат българските деца, остана с изпразнени банкови сметки. Лично организаторът и лидерът му адвокат Петър Николов източил сметките, твърдят на страницата на „РОД“ членовете-опълченци. Адвокатът обаче вика, не е вярно, станало е недоразумение. Парите са на сигурно място, като стигнат, ще ви кажа къде са. Къде другаде да са освен при самите норвежци в Осло, чудя се? То и Черепа се оказа на гости на тоя, от Който бяга, та защо адвокатът да не е. Така се прави бизнес в нашата татковина – съобщаваш за надвиснала опасност, жалиш майките и татковците или бедните и пенсионерите, обявяваш, че ще ги защитиш, събираш членски внос, пари от тотофишове или данъци, за да организираш защитата и една година по-късно им пишеш писмо от Тайланд. Или Дубай. Или Белград. Властта обявява на всеослушание, че ей сега ще почне с арестите, и... отива да лови битови престъпници в циганската махала. Всичко е точно. А парите, викате, къде са? Еми на сигурно място, не се притеснявайте.", "date": "2020.02.01", "title": "Къде са парите?"}
{"url": "https://clubz.bg/93706-vseki_deseti_rabotesht_evropeec_e_bil_zastrashen_ot_bednost_prez_2018_godina", "text": "Всеки десети работещ европеец на възраст от 18 години нагоре е бил застрашен от бедност през 2018 година, отчита Евростат. \n\tПрез последните години делът на тази група граждани се е повишил от 8,6 на сто през 2008 година до 9,5 на сто през 2018 година. \n\tИма леки разлики между мъжете и жените в риск от бедност. През 2018 година в тази категория са попадали 9,9 процента от мъжете и 9,1 процента от жените. \n\tХората, наети на непълно работно време и с временни трудови договори, са по-застрашени от бедност, макар да имат работа, отбелязва статистическата служба. \n\tПрез 2018 година наетите на непълно работно време в риск от парична бедност са били два пъти повече (15,7 на сто) от застрашените служители на пълен работен ден (7,8 на сто). Сред временно наветите три пъти повече (16,2 на сто) са в риск от бедност в сравнение с постоянно заетите (6,1 на сто). \n\tНай-висок е рискът от бедност в Румъния (15,3 на сто), а най-нисък - във Финландия (3,1 на сто). \n\tДруги страни с висок показател са Люксембург (13,5 на сто), Испания (12,9 на сто), Италия (12,2 на сто), Великобритания (11,3 на сто) и Гърция (11 на сто). България се нарежда непосредствено след южната ни съседка с показател, леко над средния за ЕС. \n\tСтраните с нисък риск от бедност са Чехия (3,4 на сто), Ирландия (4,9 на сто), Белгия и Хърватия (по 5,2 на сто), както и Дания (5,4 на сто).", "date": "2020.02.01", "title": "Всеки десети работещ европеец е бил застрашен от бедност през 2018 година"}
