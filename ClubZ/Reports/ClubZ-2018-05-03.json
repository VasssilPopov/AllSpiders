{"url": "http://clubz.bg/67425-tesla_otnovo_s_rekordna_zaguba_709_miliona", "text": "Американската автомобилна компания Tesla отбеляза поредна рекордна загуба - 709 милиона долара за първата четвърт на 2018-та, съобщи Engadget. Компанията е изхарчила и 745 милиона кеш в опита си да произвежда сериозни бройки от ключовата си кола - Model 3.  Tesla не смогва със сглобяването на Model 3 Това е пореден период, в който фирмата на Илон Мъск отчита загуба, но размерите този път са впечатляващи и има притеснение дали ще могат да си платят разноските догодина, без да вземат заем или да разпродават акции. Мъск не помогна на лошото впечатление, като игнорира въпроси на анализатори и заяви, че е \"много вероятно\" скоро да излязат на плюс.   Инвеститорите обаче не реагираха добре на думите му и Tesla загуби 7% от стойността на акциите си, или около 3,6 млрд. долара в пазарна капитализация. Ще изгонят ли Илон Мъск от Tesla? Явно той не е обърнал особено внимание на недоволните в борда на директорите, които скоро се опитваха да го свалят от поста.    Ще изгонят ли Илон Мъск от Tesla?", "date": "2018.05.03", "title": "Tesla отново с рекордна загуба - $709 милиона"}
{"url": "http://clubz.bg/67420-prezidentyt_na_avstriq_stranite_ni_si_prilichat_no_nashite_planini_sa_malko_po_visoki", "text": "Австрийският президент Александър Ван дер Берген подчерта днес колко много си приличат България и Австрия, включително и с \"много близката си позиция относно Русия\" и оцени двустранните отношения като \"отлични\". Борисов пред Курц: Турция е стигала до Австрия, владяла ни е пет века Ван дер Берген е в България по покана на българския държавен глава Румен Радев и това е тяхна трета среща в рамките на 7 месеца. Двамата отпътуват утре за Русе, за тристранна среща с президента на Румъния Клаус Йоханис и основна цел - да бъде върнат фокусът върху Дунавския регион. Австрийският държавен глава, който, освен с Радев, разговаря и с премиера Бойко Борисов, посочи, че в разговорите са били обсъдени външнополитически теми, които засягат и двете страни. Австрия поема ротационното председателство на ЕС от 1 юли, след като приключи българското, и ще продължи да работи по приоритетите на София, вкл. европейската интеграция на Западните Балкани. Румен Радев също потвърди близостта в позициите. Австрийският президент поздрави София за българското председателство на Съвета на ЕС. \"България успя да приключи голяма част от целите, които си беше поставила. Ние ще го поемем през средата на тази година и ще продължим и преговорите за Брекзит в една много сериозна тяхна фаза. Ще продължим и преговорите за Многогодишната финансова рамка на бюджета на ЕС“, каза още Ван дер Берген. Австрия подкрепя \"Северен поток 2\" Той отбеляза, че има потенциал за развитие по отношение на туристите -  , а подчертавайки близостта между двете държави, заяви, че все пак планините в Австрия са малко по-високи. Президентът Радев призова и за пълноценното използване на потенциала на по-малките държави-членки в ЕС при изграждането на общата отбранителна индустрия. \"Но без кохезия, без реална конвергенция ние рискуваме да се задълбочи разделението вътре в Европа. Това е недопустимо, защото в такава ситуация отбраната и сигурността губят своя смисъл. Затова България е на позиции, че последното нещо, което може да се намали, това са средствата за кохезия“, подчерта още Радев. Представената вчера Многогодишна финансова рамка на Общността предвижда орязване на кохезионните фондове и средствата за селскостопанска политика с поне 5%. Първият бюджет на ЕС след Brexit: €1.279 трилиона, повече за иновации и сигурност Президентът добави, че европейските средства имат своето дълбоко значение, ако наистина се изразходват по правилния начин, както и ако бъдат въведени условия за обвързването на европейските фондове със спазването на принципите на правовата държава, трябва да има и критерии за обективността на оценката. Австрия подкрепя присъединяването на България към Организацията за икономическо сътрудничество и развитие, посочи пък Александър Ван дер Берген. Австрия ще съди Еврокомисията заради АЕЦ в Унгария, финансирана от Русия В речта си на българо-австрийския бизнес форум Румен Радев отбеляза, че Австрия е сред водещите инвеститори в България. Стокообменът ни с Австрия за 2017 г. е за 1.2 милиарда евро. Наред с това президентът описа предимствата на България като добра дестинация за инвестиции, от чиито предимства австрийският бизнес може да се възползва: една от най-ниските данъчни ставки в Европа - 10%, най-ниските оперативни разходи за бизнес в Европа, определена фискална стабилност, висок кредитен рейтинг,квалифицирана работна ръка. Австрия подкрепя \"Северен поток 2\" Първият бюджет на ЕС след Brexit: €1.279 трилиона, повече за иновации и сигурност Австрия ще съди Еврокомисията заради АЕЦ в Унгария, финансирана от Русия", "date": "2018.05.03", "title": "Президентът на Австрия: Страните ни си приличат, но нашите планини са малко по-високи"}
{"url": "http://clubz.bg/67421-radev_za_ideqta_na_mareshki_za_referendum_za_nato_tova_sa_shegi", "text": "Президентът Румен Радев нарече \"шеги\" думите на лидера на \"Воля\" и новоизлюпен евроскептик от орбитата на Националния фронт на Франция на Марин льо Пен Веселин Марешки. Зам.-председателят на парламента съобщи по-рано днес, че партията му щяла да инициира свикване на референдум за излизане на България от НАТО, защото Алиансът \"нищо не дава\". Друг е въпросът, че по закон на национално допитване не могат да се подлагат международни договори, по които България е страна. Това обаче явно няма значение за \"Воля\" и лидера им, съдейки по изказването му. Марешки поиска референдум за излизане от НАТО Той обаче продължи мисълта си за ролята на страната ни в Алианса. \"Едните партньори на ГЕРБ искат излизане от ЕС, другите - от НАТО\" По-рано на думите на Марешки реагираха и основните политически сили в парламента. С критика.  От началото на мандата си президентът Радев настоява и за стратегия на развитие на армията ни като член на НАТО, и за отпускане на пони 2% от БВП за отбрана, колкото изисква от всяка страна членка договорът за Северноатлантическия пакт.  Утре вицепрезидентът Илияна Йотова ще посрещне в София зам.-генералния секретар на НАТО Роуз Готемюлер. \"Едните партньори на ГЕРБ искат излизане от ЕС, другите - от НАТО\"", "date": "2018.05.03", "title": "Радев за идеята на Марешки за референдум за НАТО: Това са шеги"}
{"url": "http://clubz.bg/67426-fides_pak_iska_da_blokira_razselvaneto_na_migranti", "text": "Управляващата в Унгария партия ФИДЕС иска да промени конституцията, за да гарантира, че Европейският съюз няма да може да принуди страната да приеме мигранти, предаде Ройтерс.  Информацията бе разпространена от Унгарската телеграфна агенция (МТИ), която цитира председателя на парламентарната група на ФИДЕС Мате Кочиш. Унгария и някои други бивши комунистически държави в Източна Европа се противопоставят категорично на усилията на ЕС да убеди страните членки да споделят тежестта на приемането на мигрантите, търсещи убежище в блока, повечето от които са мюсюлмани. Премиерът Виктор Орбан внесе в парламента предложение за подобна конституционна промяна още през 2016 г., но тя не успя да получи необходимата подкрепа от две трети, след като опозиционната партия Йоббик я блокира. На изборите на 8 април обаче партията на Орбан спечели трети пореден мандат, с над две трети от гласовете, което й позволява да приеме промени в конституцията. Орбан спечели изборите с огромно мнозинство Мате Кочиш добави пред МТИ, че партията иска парламентът да обсъди закон \"Спрете Сорос\", който да затегне правилата за неправителствените организации, включително подкрепяните от родения в Унгария милиардер Джордж Сорос. Орбан обвинява Сорос, че иска да наводни Унгария с мюсюлмански мигранти - обвинение, което намиращият се в САЩ филантроп отрича, припомня Ройтерс.", "date": "2018.05.03", "title": "ФИДЕС пак иска да блокира разселването на мигранти"}
{"url": "http://clubz.bg/67409-parlamentyt_podhvana_popravkata_betina_joteva", "text": "След няколко години в безтегловност и едно питане до Конституционния съд по-късно, парламентът най-сетне се захвана да ремонтира спорния текст в Закона за радиото и телевизията, станал известен като поправката \"Бетина Жотева\". Става въпрос за онзи текст от закона, според който всички членове на Съвета за електронни медии (СЕМ) встъпват в длъжност по едно и също време, макар съставът му да се определя от две институции - от Народното събрание и от президента по различно време.  Подобен казус с член на СЕМ, който дълго време не можеше да влезе във функциите си, имаше през 2015 г. Тогава президентът Росен Плевнелиев посочи за член на медийния регулатор с указ бившият говорител на Министерство на външните работи  Бетина Жотева. Мандатът й обаче реално започна не тогава, а чак през април 2016 г., когато със сериозно закъснение пък парламентът благоволи да попълни своята квота. Спорният чл. 24 от ЗРТ е следният: Румен Радев прати на Конституционния съд смените на кадри в СЕМ Днес депутати от ГЕРБ, Обединени патриоти и БСП, начело с председателя на Комисията по култура и медии в НС - Вежди Рашидов, са внесли законови изменения, с поред които изискването за едновременното влизане в сила на решенията на НС и президентския указ отпада като текст.  Тази година през лятото изтича мандатът на Мария Стоянова от СЕМ - назначена през 2012 г. от Плевнелиев. Тоест наследникът му Румен Радев трябва да посочи нов човек на нейно място през юни. Година по-късно - през лятото на 2019 г., пък изтича мандатът на Иво Атанасов - избран от парламентарната квота в медийния регулатор. Изпреварващо президентът Радев изпрати питане до Конституционния съд. Той стори това през март тази година. На 17 април КС обяви, че ще се произнесе по същество, но парламентът може да го изпревари, ако гласува бързо поправките на депутатите.", "date": "2018.05.03", "title": "Парламентът подхвана поправката \"Бетина Жотева\""}
{"url": "http://clubz.bg/67415-razrushavaneto_na_korupcionniq_model_znachi_kraj_na_samiq_borisov", "text": "Това трябва да се напише на стената на премиерския кабинет. То е ключът към Шенген, Евро-зоната, Банковия съюз, Еврофондовете, а скоро и общата политика по сигурност и следващия етап на интеграция на ЕС изобщо. Преди 10 години ни пуснаха в ЕС с компромис в тази област и сега, заради наглия отказ от съдебна реформа, точно тя се изправя като нова граница между българите и тяхната по право Европа. Върховенството на правото е линията, която ще разграничи онези, които ще “вървят напред”, от онези, които ще “останат в периферията”, както изрично каза и Макрон преди дни. Ние не просто не можем да сме лидери на Балканите в техния стремеж към ЕС, ние сме основен аргумент срещу приемането им. Аз, обаче, съм прекарал достатъчно време в този кабинет, да опитвам да обясня всичко това на този премиер, пък и на Горанов, Цачева и кой ли още не. Помня как Цацаров крещеше и заплашваше при всяка идея за реформа на прокуратурата. Помня как Борисов веднъж ми каза: Проблемът не е, че Борисов е глупав или не знае. Проблемът е, че е вграден в корупционния модел като мома в основите на мост. Разрушаването на модела значи край и на самия Борисов (заедно с Пеевски, Доган, Цацаров, кандидат-цацаровчетата, Корнелия и цялата висша държавна, партийна и “бизнес” номенклатура). Съответно, оцеляването на корупционния модел е основна кауза на Борисов и тази номенклатура. Но корупцията вече не е само кражба на пари. Тя е ограбване на бъдещето ни. Ако оставим тези хора да продължават така, те не само ще ни изтласкат от ЕС, но и ще ни превърнат в заден двор на Путин и Ердоган и бунище на историята. Това управление е основен източник на нестабилност, корупция и геополитическа несигурност за страната. Демонстрира го ежедневно. Време е да си ходи! България може и заслужава много повече от тази унизителна агония... В името на европейското си бъдеще, имаме нужда от управление, което може и знае как да направи решителна реформа на правосъдието. Единствено Демократична България може да го осигури.    ", "date": "2018.05.03", "title": "Разрушаването на корупционния модел значи край на самия Борисов"}
{"url": "http://clubz.bg/67406-pqsychna_burq_i_grymotevici_vzeha_desetki_jertvi_v_indiq", "text": "Мощна пясъчна буря и дъжд преминаха тази нощ през части от Северна и Западна Индия и причиниха многобройни жертви и материални щети, съобщиха властите, цитирани от Асошиейтед прес и Франс прес. Загинали са десетки хора, а 160 са ранени. Рухнали са много къщи и дървета. Стихията беше особено разрушителна снощи в северния град Агра, където е белият мраморен мавзолей Тадж Махал. Паметникът не е пострадал. В Агра са загинали 43 души, а вятърът е достигнал скорост от 130 км/ч., каза комисарят за справяне с бедствия Санджай Кумар. В Утар Прадеш са загинали най-малко 64 души, а 67 са ранени, добяви той. Изкоренени от вятъра дървета са смазали бедняшки кирпичени къщи. В западния щат Раджастан са загинали 27 души, а 100 са ранени. Повечето жертви са ударени от гръм или върху тях са се срутили покриви, съобщи БТА. Гръмотевичната буря изненадала хората, тъй като сезонът на мусоните обичайно започва чак след повече от месец и половина.", "date": "2018.05.03", "title": "Пясъчна буря и гръмотевици взеха десетки жертви в Индия"}
{"url": "http://clubz.bg/67412-gerb_povika_nankov_da_osveti_pytishtata", "text": "Министърът на регионалното развитие и благоустройството Николай Нанков се яви днес в парламента, повикан от ГЕРБ за да хвърли светлина върху строителството в България и да каже, че властта строи най-евтините магистрали, в изслушване, определено от БСП като \"кризисна пиар акция без съдържание\".  Публичното изслушване идва две седмици след като на лекция в УНСС президентът Румен Радев заяви, че: \"В момента България прилича на строителна площадка. Някакви хора носят материали, други ги крадат, защото е тъмно. Едни хора строят магистрали, а след тях остават дупки, защото е тъмно. Крайно време е да включим прожекторите!“ Тогава Радев поиска и повече светлина за тези \"едни и същи хора, които печелят обществените поръчки\" неизменно. Нанков видя светлина в тунелите Искането за появата му беше внесено от Александър Ненков (ГЕРБ), с мотива Нанков да осветли \"приоритетни пътни проекти\". И Николай Нанков отвърна на този повик с поменик от такива, без да засяга темата кой печели поръчките. И подчерта, че всички обществени поръчки на АПИ са публични, прозрачни и съгласно нормативната  уредба, в синхрон с добрите практики, гарантиращи конкуренцията сред участниците. Според него по-добър регулатор  от бизнеса в това отношения няма и даде за пример новата обществена поръчка за избор на изпълнител за тунел „Железница“ на АМ „Струма“, за който са подадени 28 оферти. Той даде и друг пример – броят на обжалванията на процедури от фирми са изключително малко, което отново доказва, че работата на комисиите и процедурите са без забележки. Нанков обясни, че от 5 май 2017 г. правителството е дало старт на пътни проекти за около 1.4 милиарда лева и е сключило договори за строително-монтажни работи за почти 500 милиона лева.  Изброявайки заслугите на третия кабинет на ГЕРБ, Нанков каза, че са започнали \"реални стъпки за изграждането на пътя Видин-Ботевград“. Министърът заяви, че е стартирала обществената поръчка в най-тежкия участък от пътя Видин-Ботевград - в участъка от Ботевград до Мездра от над 33 км, и очаква след подаване на офертите \"бързо класиране и произнасяне на комисията и да преминем към реални дейности\". Николай Нанков: Кърпежът на дупки трябва да спре Реалистично е в края на 2024 г. магистрала \"Хемус\" да бъде завършена. До края на годината ще се строят 77 км, нови 85 км ще се дават на търг. Проектът за проблемния път в Гулянци, за който имаше протести, бил готов и за около месец пълната рехабилитация щяла да приключи. Недоволството на хората в плевенската община Гулянци е от десетина дни - заради ужасяващото състояние на 16 километра път от Гулянци до Никопол. Ако съм жител на Гулянци и аз ще протестирам, но от вчера ли са тези дупки, запита Нанков, който повтори, че решението на проблема с дупките по пътищата била тол системата. Властта разчита, че когато тя заработи догодина, със средства от нея ще бъдат оправени пътища.  Нанков отчете активна работа по магистралата Русе-Велико Търново, стопирана заради жалба по ОВОС. След произнасяне на съда в полза на АПИ ще дадем сериозна скорост на изпълнение, зарече се той. Стартирана е тръжна процедура за Калотина-София (път, който чака още от първия кабинет на Бойко Борисов - б.р.), както и с Южната дъга. Всичко, което се прави в регионалното развитие не е планирано, а хаотично, заяви депутатът Танер Али (ДПС). На противоположното мнение са от Обединените патриоти, партньор на ГЕРБ в управлението. Според Искрен Веселинов в МРРБ е имало дългогодишен дефицит на мисъл, който в този мандат се преодолявал. Явор Божанков (БСП) изрази притеснения относно магистрала Русе-Велико Търново, тъй като според местния бизнес се удължавал пътят до Русе с 30 км. Той се позова на изявление на местната индустрия, че няма да използва магистралата. Според соцдепутати няма магистрала, която да не е открита и след няколко месеца да не е затворена за ремонт. Чухме за напредъка по настоящите проекти, сроковете за изпълнение и въобще, колко розово е положението. То, обаче не е такова. Ремонтите, свлачищата, проблемите по новите и вече довършените отсечки са ежедневни, заяви Любомир Бонев от парламентарната трибуна. Той даде за пример магистрала \"Люлин\", открита през 2011 г., с обща дължина на трасето 20 км. Важно е да се спре със спекулациите на някои политици, че в България се строят най-скъпите магистрали, заяви председателят на парламентарната група на ГЕРБ Цветан Цветанов след изслушването на Нанков. С политиката на правителствата на Борисов - първото, второто и третото, направихме всичко възможно да използваме възможностите, които дава ЕС (в областта на пътищата - б.р.), каза Цветанов. Вършим работа и поправяме грешки на политици, които сега претендират да са управляващи, заключи Нанков. Николай Нанков: Кърпежът на дупки трябва да спре", "date": "2018.05.03", "title": "ГЕРБ повика Нанков да освети пътищата"}
{"url": "http://clubz.bg/67414-narodniqt_teatyr_otricha_da_podkrepq_muzikantite_ot_bnr", "text": "Дни след заявената подкрепа от синдикалната организация в Народния театър за протеста на музикантите от Радиото срещу недостойното заплащане на труда им, от първата трупа изпратиха до медиите официално становище, в което отричат, че цялата трупа е съпричастна с исканията на творците от БНР. В позицията, подписана от директора на театъра Мариус Донкин, се казва, че отвореното писмо на актьори от Народния „не представлява официално институцията Народен театър и няма право да ангажира културния институт и всичките му служители с личната позиция на своите членове“. Писмото на актьорите от синдикалната организация в Народния театър е част от вълната от подкрепа за музикалните състави на Радиото, получена както от прочути по света и у нас творци, така и от цели институции: Софийска филхармония, Ансамбъл \"Филип Кутев\", Камерен ансамбъл \"Софийски солисти\", Музикалната академия, Българската музикална асоциация, Съюз на българските композитори,  Съюз на музикалните и танцови дейци, Веско Пантелеев-Ешкенази, Васко Василев…", "date": "2018.05.03", "title": "Народният театър отрича да подкрепя музикантите от БНР"}
{"url": "http://clubz.bg/67417-bylgariq_pak_ot_greshnata_strana_na_bitkata_za_reformiraneto_na_es", "text": "Ние даже не се опитваме да ги лъжем. Те дори не се преструват, че ни вярват.  \n\tТака могат да се опишат накратко отношенията между България и партньорите от ЕС на 11-а година от нашето членство в Съюза. \n\tШефът на Европейската Комисия Жан-Клод Юнкер и еврокомисарят по бюджета Гюнтер Йотингер представиха вчера предЕвропейския парламент многогодишна финансова рамка на ЕС за периода 2021-2027 г.  Дословно, ЕК казва така: След дългогодишни опити да ни помогне да станем държава с действаща съдебна система, която правораздава според закона, а не според джоба или интереса на този или онзи, ЕК най-накрая разбра, че с добро няма да стане и извади най-силния си коз – предложи спиране на еврофондовете за всяка държава, която не уважава върховенството на закона и демократичните ценности.  \n\tБългария пък, след като години наред имитираше реформи, от които положението само се влошаваше, а не се подобряваше, категорично се обяви срещу подобен „субективен критерий, който ще бъде инструмент за политическо вмешателство“. \n\tФормално погледнато, в момента най-силно застрашени от прилагането на новия подход са Полша и Унгария, чийто политически лидери откровено се подиграват на ЕС, приемайки закони, които са в разрез с принципите на Съюза, и отказвайки да изпълняват общите решения.  Първият бюджет на ЕС след Brexit: €1.279 трилиона, повече за иновации и сигурност Хубавата новина е, че маските паднаха, картите са на масата и времето за надлъгване свърши. Ако иска успешно да се справи с кризите с бежанците, очаквания Брекзит, обтегнатите отношения с Русия, надигащото се недоволство в голяма част от страните, довело до възход на крайнодесни партии, ЕС трябва да се промени – радикално и спешно.   Следващата най-вероятно ще е обвързването на парите от еврофондовете с тяхното ефективно харчене. Защото на западноевропейците им омръзна парите им да потъват в корупционни схеми, от които се облагодетелстват политически кръгове. Честно казано – на нас, българите, също. \n\tЛошата новина е, че България отново е от грешната страна на битката за реформирането на ЕС. Тя е в отбора на онези, които не желаят върховенство на закона, защото си дава ясна сметка, че не може да издържи теста. Това би означавало да разбие всички олигархично-роднинско-корупционни обръчи, които задушават съдебната система и осигуряват просперитета на#КОЙ и СВОЙ. Да започне да прилага, а не да извращава законите. И да залага на бързо и ефективно, а не на субективно и ефектно „правосъдие“. Разрушаването на корупционния модел значи край на самия Борисов Разрушаването на корупционния модел значи край на самия Борисов", "date": "2018.05.03", "title": "България - пак от грешната страна на битката за реформирането на ЕС"}
{"url": "http://clubz.bg/67419-bageri_i_basejn_na_plaja_v_kavarna_moje_samo_s_edna_globa", "text": "Драмата с тежки машини, които копаят басейн на самия пясък в Каварна, завърши само с... неустойка. Това стана ясно от изявление днес на министър Николина Ангелкова във Варна. Преди няколко дни бившият кмет на Каварна Цонко Цонев сигнализира за това с поредица от снимки. Кметът на Каварна Нина Ставрева обясни, че на централния плаж е поставен   Тя представи и документи, които доказват, че няма незаконосъобразни дейности. Разрешителното е от февруари тази година. Представител на инвеститорската фирма, която е наемател на плажа вече четвърти сезон, обясни, че са правени проверки и не са констатирани нарушения. Всяка година се правят допълнителни инвестиции, защото по думите им състоянието на плажната ивица е лошо. След края на договора за наем щели да махнат басейна и да възстановят ивицата. От Регионалната инспекция по опазване на околната среда са констатирали, че и че не попада в защитена територия.  Дори коритото на басейна било пластмасово и там нямало бетон Преди часове Цонко Цонев написа:     Цонев редовно пише, че става въпрос за имот на Цуцко. С този прякор е известен Валентин Николов, съветник на Живко Мартинов - известен като Суджука от ГЕРБ. ", "date": "2018.05.03", "title": "Багери и басейн на плажа в Каварна? Може само с една глоба"}
{"url": "http://clubz.bg/67400-chakame_oniq_v_parlamenta_da_reshat", "text": "Този семпъл диалог се води между мен и служителка в една от големите банки у нас (в топ 3), която питам какво става с ипотечния ми кредит, след като двата лихвени индекса СОФИБОР и СОФИБИД няма да се изчисляват от 1 юли т.г. \"Т'ва нещо\" е в закона за кредитните институции, внесен вчера от председателят на бюджетната комисия Менда Стоянова (ГЕРБ). Текстовете предвиждат, че ако индекс като EURIBOR, LIBOR, SOFIBOR, използван при пресмятането на лихвите по заеми и други операции, спре да се изготвя или се промени съществено, банката няма право да вдига лихвата при замяната му с нов. Изчислената по нов начин лихва трябва да е нивото на лихвата преди замяната на индекса. Разпоредбите са в сила за кредити, сключени преди 1 юли 2018 г. Банката е длъжна да уведоми клиентите си за промяната, настъпила с отпадането на индексите, предвижда законопроектът. Но с или без неговото приемане, банките са длъжни да уведомят клиентите си. Проектът предстои да извърви своя път през парламента - обсъждане в комисии за първо четене, първо четене в пленарна зала, обсъждане в комисии за второ четене, приемане, следва указ на президента и обнародване. Или неприемане, което означава връщане в комисии и същия път. Ще видим какво ще се случи. Банките уведомяваха клиентите си - когато променяха лихвените проценти, а това се случваше доста често в един период от време. Уведомлението е едностранно и не подлежи на обсъждане или възражение от клиента. Защото, нали знаете, в договора с дребните букви е написано: \"Банката си запазва правото да...\" Ами това й е Правото - да променя лихвения процент и да те уведоми. Но в случая с индексите, става въпрос за изчисляване на лихвата. А лихвата за банките е като слънцето и въздуха за всяко живо същество. В момента лихвите по ипотечни, потребителски и корпоративни кредити в левове в повечето банки у нас се формират от три- или шестмесечен СОФИБОР плюс надбавка. СОФИБОР е индексът на българския междубанков пазар. Освен това много банки си добавят и премия, понякога и след като е бил сключен договорът за кредит, в който е вписан само индекс + надбавка. Според Менда Стоянова с предложения законопроект правата на потребителите са гарантирани. Както се разбра от изявление на Менда Стоянова, банките преговарят с \"Ройтерс Томпсън\", която да поддържа новия СОФИБОР, който досега се правеше от БНБ, но европейски регламент забрани на регулатора да извършва подобни функции. Но информацията за \"Ройтерс Томпсън\" беше и миналата година, и вече би трябвало да се върви към финализиране на тези преговори. Пробвам в друга банка, където се представям за клиент, който иска да изтегли потребителски кредит от 40 000 лева. Пак е в топ 3 на банковия пазар в България. След първоначалната размяна на реплики и базова информация за лицето Милчева и доходите й, питам: Впрочем, банките вече трябваше да са ни уведомили като клиенти още през март м.г., когато УС на БНБ съобщи, че се оттегля от администрирането на индексите от 1 юли тази година. Просто едно уведомление. Обаче за вдигането на лихвите никога не забравят.", "date": "2018.05.03", "title": "\"Чакаме ония в парламента да решат...\""}
{"url": "http://clubz.bg/67416-rusiq_vadi_hiperzvukovata_raketa_kinjal_na_parada_za_9_maj", "text": "За първи път новата руска хиперзвукова ракета \"Кинжал\" ще бъде демонстрирана на парада на 9 май, съобщи военният министър Сергей Шойгу. Тя е качена на изтребител МиГ-31К. Ракетата развива скорост от 10 пъти скороста на звука и преодолява всички видове съществуващи противовъздушни и противоракетни отбранителни системи. Може да достави на разстояние от 2000 км ядрени или конвенционални бойни заряди. \"Кинжал\" може да порази самолетоносачи, есминци, крайцери и фрегати на противника. През декември тази година ракетите ще бъдат разположени на бойно дежурство в Южния военен окръг. Всъщност обаче ракетата не е изцяло нова, а е  преработена за \"въздух-въздух\" \"Искандер\", която е на въоръжение от 90-те. Преди време президентът Путин разказа за новите руски оръжия в интервю за Ен Би Си. Путин: Ракетите ни пробиват щита на САЩ, хвърлихте си парите на вятъра В небето над Червения площад в чест на Деня на победата ще полетят и Су-57 пето поколение, Су-30СМ и МиГ-29МТ, както и стратегическите ракетоносци Ту-160, Ту-95МС и бомбардировача Ту-22МЗ Самолетите ще прелитат на височина около 150 метра със скорост 200 км в час. Оперативно-тактическата бойна авиотехника и военно-транспортната авиация ще летаят на 300 метра и 600 км в час. \"Билд\" по следите на ядрените ракети на Путин По площада ще преминат зенитно-ракетните комплекси \"Тор-М2\", боините машини \"Терминатор\", роботомеханизираните комплекси \"Уран-6\" и \"Уран-9\", снегоходи и други машини. Общо 190 единици бойни оръжия, които определят облика на съвременната руска армия ще бъдат показани на парада, обобщи Шойгу. \"Билд\" по следите на ядрените ракети на Путин", "date": "2018.05.03", "title": "Русия вади хиперзвуковата ракета \"Кинжал\" на парада за 9 май"}
{"url": "http://clubz.bg/67424-14_raneni_pri_chelen_sblysyk_na_vlakove_v_chehiq", "text": "Четиринадесет души бяха ранени при челен сблъсък между два влака в Чехия днес, предаде ДПА, като се позова на местни медии. Катастрофата е станала в участък с една железопътна линия между южните градове Ческе Будейовице и Черни Кържиж, съобщиха чешки телевизионни репортери, цитирайки службите за спешна помощ. Сред ранените са три деца, част от голяма група ученици. Четирима от пострадалите са с тежки наранявания. В двата влака е имало общо 50 души, повечето от които туристи, обикалящи Южна Чехия. От декември тази железопътна линия е стопанисвана от частна компания.  Засега причината за катастрофата не е известна. Свикана е специална комисия за разследване на случая, а движението в участъка на инцидента временно е преустановено. ", "date": "2018.05.03", "title": "14 ранени при челен сблъсък на влакове в Чехия"}
{"url": "http://clubz.bg/67418-korneliq_ninova_i_kiril_dobrev_sydqt_sajt_za_obida", "text": "Лидерът на БСП Корнелия Нинова и заместник-председателят на партията Кирил Добрев съдят сайта \"Поглед инфо\" за нанесени обиди.  Двамата видни социалисти са подали искове срещу изданието и представляващия го главен редактор, като този на Нинова е за 120 хил лв., а този на Добрев за 100 хил. лв. В своя иск Нинова твърди, че със серия от статии е било опетнено доброто й име и авторитет, както и че е претърпяла \"сериозни неимуществени вреди\". Според нея в тези статии имало \"неверни факти и обидни квалификации\", за нейната личност и работата й като председател на БСП. Тя се притеснила от това, че хората може да им повярват и дори казва, че не може да спи спокойно. А поради безсънието си се чувствала отпаднала и не можела да се съсредоточи върху работата си. Казва, че постоянно била в лошо настроение, затворена в себе си, нямала желание да се среща с приятели и познати, а една част от колегите й от БСП се отдръпнали от нея. Добрев също се оплаква от причинени негативни емоции. Неговите оплаквания са сходни с тези на Нинова - безсъние, невъзможност да се съсредоточи върху работата си, силен стрес, постоянно главоболие и т.н.  Той също се бил затворил в себе си и нямал желание да излиза и да се среща с приятели, защото се чувствал потиснат. Това пише главният редактор на сайта Румен Петков по повод съдебните искове на Нинова и Добрев.", "date": "2018.05.03", "title": "Корнелия Нинова и Кирил Добрев съдят сайт за обида"}
{"url": "http://clubz.bg/67423-kejt_blanshet_se_nadqva_uajnstijn_da_vleze_v_zatvora", "text": "Кейт Бланшет е поредната холивудска звезда, признала за „неуместно“ поведение от страна на Харви Уайнстийн. В интервю пред „Варайъти“ австралийската актриса разкри, че още в началото на тяхното запознанство „имала лошо усещане за него“.  Никита Михалков завидя на Харви Уайнстийн Актрисата има роли във филмите „Авиаторът“, „Каръл“, „Местни новини“, продуцирани от компанията „Уайнстийн“. На въпроса дали продуцентът я е тормозил сексуално, или се е държал неуместно спрямо нея по време на заснемането на някоя от тези продукции, Бланшет отговаря положително. Зад „не сме приятели“ стои отказът на Бланшет „да правя каквото той искаше от мен“. Една от изявените поддръжници на движението Time’s Up, актрисата за първи път разказва за преживяванията си с продуцента. На въпрос дали Уайнстийн ще попадне в затвора, ако бъде осъден по повдигнатите му обвинения, актрисата отговори: Уайнстийн е обвинен в сексуален тормоз от повече от 70 жени, а в момента е обект на разследване в САЩ и Великобритания. Негов говорител твърди, че продуцентът отрича някога да е насилвал сексуалните си партньори. Кейт Бланшет наскоро коментира и случая с Уди Алън, поддържайки тезата, че ако Дилън Фароу твърди, че е била обект на сексуално насилие, то това трябва да бъде разгледано в съда. Дилън Фароу предизвика думите на актрисата, обвинявайки я, че е останала безпристрастна по темата, докато снимала „Син жасмин“ на режисьора през 2013 г.", "date": "2018.05.03", "title": "Кейт Бланшет се надява Уайнстийн да влезе в затвора"}
{"url": "http://clubz.bg/67413-imame_novina_vmro_stana_chlen_na_evropejskite_konservatori_bez_da_znae", "text": "От няколко седмици евродепутатът Николай Бареков \"подгрява\" публиката си във Фейсбук, че от Брюксел се чака \"блага вест\" и \"голяма новина\". И днес най-сетне \"имаме новина!\", както бившият тв водещ обичаше да казва преди да слезе от екран. Бареков анонсира, че не само неговата партия \"Презареди България\", но и ВМРО, част от управляващата коалиция \"Обединени патриоти\", стават част от семейството на европейските консерватори. Официалното им приемане в Алианса на консерваторите и реформистите в Европа (АКРЕ) щяло да стане на 8 юни в Баку, Азербайджан. Приложена е и снимка \"веднага след обявяването на новината\" - с \"двамата големи мои и на България приятели, които работеха усилено за успеха ни - Ашли Фокс, лидер на британските консерватори в ЕП и Джефри ван Орден, заместник председател на парламентарната ни група\". Под \"моя колега господин Джамбазки\" трябва да се разбира Ангел Джамбазки, зам.-председател на ВМРО, също евродепутат. Двамата с Бареков влязоха в ЕП по времето, в което ББЦ и ВМРО бяха в коалиция. Определиха се като част от групата на Европейските консерватори и реформисти, но към днешна дата това е единственото, което свързва двамата български представители в Европарламента. Изпратихме запитване до АКРЕ да потвърди или отрече информацията, която освен в профила на Бареков в социалната мрежа, бе изпратена и по пощите на медиите от пресофиса на \"Презареди България\". Отговорът се очаква.  Оказа се обаче, че от  и не могат като него да се похвалят с членство в АКРЕ, считано от 8 юни.  \"Воеводите\" в действителност работят за приемане в европейското семейство на консерваторите, но сами не желаят да бързат с членството докато част от АКРЕ е Партията на справедливостта и развитието (АКР) - патрията на турския президент Реджеп Тийп Ердоган.", "date": "2018.05.03", "title": "\"Имаме новина!\" ВМРО стана член на европейските консерватори... без да знае"}
{"url": "http://clubz.bg/67405-trymp_pochti_e_reshil_vadi_sasht_ot_sdelkata_s_iran", "text": "Американският президент Доналд Тръмп почти е решил да се оттегли от ядрената сделка с Иран, предаде Ройтерс. Той трябва да обяви това на 12 май, но засега остава неясно по какъв начин ще го направи, твърдят двама представители на Белия дом и източник, запознат с вътрешния дебат в администрацията. Има шанс Тръмп за реши САЩ да останат част от споразумението от 2015 г., според което Иран се съгласи да свие ядрената си програма в замяна на облекчаване на санкциите. Това се дължи донякъде на \"запазването на съюза\" с Франция и запазване на лицето пред нейния президент Еманюел Макрон, който се срещна с Тръмп миналата седмиц;а и го призова да не се оттегля от сделката. Тръмп размаха пръст на Иран пред Макрон Едно решение на Тръмп да прекрати облекчаването на американските санкции почти ще унищожи споразумението и може да предимвика ответна реакция на Техеран. Ислямската република може да поднови програмата си за ядрени оръжия или да \"накаже\" американските съюзници в Сирия, Ирак, Йемен и Ливан, смятат дипломати. Технически Тръмп трябва да реши до 12 май дали да поднови \"облекчаването\", отменящо някои американски санкции срещку Иран. Един от чиновниците от Белия дом, пожелал анонимност, заяви, че е възможно президентът в крайна сметка да вземе решение, което да не е за \"пълно оттегляне\". Източникът обаче не можа да обясни как ще изглежда това. В понеделник израелският премиер Бенамин Нетаняху представи документирани според него доказателства за предишната иранска програма за ядрени оръжия. Това може да даде на Тръмп повод за оттегляне от споразумението, макар инспекторите от ООН да твърдят, че Техеран спазва условията на сделката. Иран отрича изобщо да е искал да притежава ядрени оръжия и обвинява Израел, че насочва подозренията на света към него. Иранският президент заплаши САЩ, ако се изтеглят от ядрената сделка Пактът от 2015 г. между Иран и шест големи - Великобритания, Китай, Франция, Германия, Русия и Съединените щати - е сред външно - политическите успехи на бившия американски президент Барак Обама, но е описан от Тръмп като  . Представителят на Белия дом заяви, че Тръмп е   и че  . Висшите съветници на президента не се опитват да го убеждават с агресивен тон да не се оттегля, тъй като той изглежда решен да го направи, каза вторият чиновник от Белия дом. Тръмп даде на Великобритания, Франция и Германия срок до 12 май да поправят това, което той смята за слаби места на споразумението. Става дума за неспоменаването на програмата на Иран за балистични ракети, условията, при които инспекторите посещават подозрителните обекти в Ислямската република, и т. нар. клаузи-залези, според които изтича срокът на действие на някои от условията. В противен случай президентът на САЩ плаши да върне санкциите. Европейски представители смятат, че трудно биха постигнали успех. Една от трудностите са \"залезите\", по които САЩ на практика искат след крайния им срок на действие да удължат някои ограничения върху иранската ядрена програма. Източник, запознат с дебата, заяви, че американският екип за преговори среща спънки, тъй като не знае къде минава \"червената линия\" на Тръмп. Така те не могат да кажат на европейците какво ще гарантира благословията на американския президент. Тръмп може да откаже да продължи срока на облекченията, но да даде на държавния секретар Майк Помпео време за повече преговори с европейците. За самите европейци след евентуално оттегляне на САЩ от споразумението въпросът ще бъде дали това означава значително по-твърда политика на Вашингтон към Техеран, включително път към военен сблъсък. Иранският президент заплаши САЩ, ако се изтеглят от ядрената сделка", "date": "2018.05.03", "title": "Тръмп почти е решил - вади САЩ от сделката с Иран"}
{"url": "http://clubz.bg/67404-mladost_s_nov_id_kmet_sypernik_na_desislava_ivancheva", "text": "Арх. Румен Русев ще новият временен кмет на столичния район \"Младост\". Избраният миналата седмица против волята му за временно изпълняващ длъжността на арестуваната Десислава Иванчева Владимир Клисуров - също заместник на кметицата, подаде оставка, а докато тя бъде приета, той ще е в отпуск. Развитието на казуса кой замества Иванчева е съвсем любопитно, защото след ареста си самата тя заподозря, че заместника й Русев имал пръст в \"инсценировката\" на подкупа, заради който беше зрелищно задържава в центъра на София. Русев на свой ред отрече обвинението. Зам.-кмет на Иванчева в \"Младост\": 2 години мораториум върху разрешенията за строеж! Клисуров днес на специален брифинг за пореден път заяви, че не се чувства достатъчно компетентен за поста и не може да придвижва преписките за строителството в \"Младост\". Оставката му е депозирана пред председателя на Столичния общински съвет Елен Герджиков, кметицата на София Йорданка Фандъкова и до самата Иванчева. Последната няма как да подпише освобождаването му от ареста. Затова Клисуров излиза в отпуск и прехвърля задълженията си като и.д. кмет на района на арх. Русев.  Решението на заместника на Иванчева да подаде оставка било политически обагрено Новият временен кмет на \"Младост\" на на свой ред заяви, че ще подпише всички законосъобразни преписки за строителство в района, които са стигнали до него. Решението на заместника на Иванчева да подаде оставка било политически обагрено", "date": "2018.05.03", "title": "\"Младост\" с нов и.д. кмет - съперник на Десислава Иванчева"}
{"url": "http://clubz.bg/67407-kyde_sa_knigite_snimki", "text": "Столичната община започна ремонта на ул. \"Граф Игнатиев\" и това наложи сергиите с книги от площад \"Славейков\" да бъдат отстранени. Реконструкцията ще продължи година. След това обаче намерението на общината е да върне по-малко на брой щандове. В момента всички книжни търговци са намерили нов пристан - те са разположили книгите си в градинката пред хотел \"Рила\". Едни подкрепят това решение, а други го критикуват. Преценете сами:  ", "date": "2018.05.03", "title": "Къде са книгите (СНИМКИ)"}
{"url": "http://clubz.bg/67408-117_miliona_evro_za_iniesta_v_kitaj", "text": "Андрес Иниеста може да стане четвъртият най-скъпо платен футболист в света, съобщи в. \"Ел Мундо\". Китайският клуб \"Чонцин Дандай Лифан\" приел през последните часове условията, които доскорошният капитан на \"Барселона\" поставил за преминаването си. Договорът е готов и чака само подписа на легендарната \"осмица\". Adiós на Иниеста, Ангела на \"Барселона\" (СНИМКИ, ВИДЕО) Иниеста ще играе в китайския клуб три години. През всяка една от тях той ще получава чисти 27 милиона евро. Това означава, че за целия период той ще прибере 81 милиона евро, които няма да бъдат обложени. Отделно \"Чонцин Дандай Лифан\" се задължава да закупи 6 милиона бутилки вино от изба \"Иниеста\", принадлежаща на футболиста. Общата стойност на тази придобивка е 36 милиона евро. Така Андрес Иниеста ще получи от новия си клуб общо 117 милиона евро. И въпреки изключително изгодния договор футболистът все още не го е парафирал. Той все още се колебае дали да заиграе в китайското първенство, твърди \"Ел Мундо\".", "date": "2018.05.03", "title": "117 милиона евро за Иниеста в Китай"}
{"url": "http://clubz.bg/67401-ednite_partnori_na_gerb_iskat_izlizane_ot_es_drugite_ot_nato", "text": "Въпреки че предложението на лидера на \"Воля\" Веселин Марешки за референдум за излизане от НАТО да е незаконно, то стана обект на коментари от ръководствата на парламентарно представените партии. А е незаконно, защото според закона за прякото участие на гражданите в управлението, по-познат като закона за референдумите, на допитване не могат да бъдат подлагани вече ратифицирани международни договори. Като Северноатлантическият например. Очаквано, председателят на групата на ГЕРБ в Народното събрание Цветан Цветанов се обяви \"против\" призивите на Марешки с мотива, че България няма как да започне каквато и да е била процедура за излизане от Алианса, защото той е част от националната ни сигурност.  Марешки поиска референдум за излизане от НАТО И допълни, че изказвания от този тип водят до спекулации и внушения. По думите му предстоящите през май догодина избори за Европейски парламент \"ще бъдат много интересни\" в този контекст, защото щели да изиграят ролята на \"много ясен лакмус за всички настроения в обществото за НАТО и ЕС\". На обвиненията на Марешки, че Европа повече ни взимала отколкото ни давала, Цветанов припомни, че ЕС се гради на принципа на солидарността, а по отношение на исканото от Алианса увеличение на парите за отбрана до 2 на сто от БВП, той посочи, че още не сме достигнали тези нива, което трябва да направим, за да си гарантираме сигурност и независимост. Марешки редом до Марин льо Пен на сбирка на евроскептиците националисти На фона на това, че партньорът на ГЕРБ в управлението - Волен Сидеров (\"Атака\"/\"Обединени патриоти\") се обяви за същото като Марешки, но от Крим, където \"отскочи\" на собствени разноски, както и че \"Воля\" подкрепя чрез гласуване в парламента правителството, в т.ч. и при искания вот на недоверие, лидерът на ДПС Мустафа Карадайъ коментира последните събития така: АЛДЕ: Борисов да поеме отговорност за Сидеров, правителството е шизофренно Карадайъ определи идеите на Марешки като \"ярък популизъм\" и прехвърли топката в полето на най-голямата управляваща партия: Последното бе по адрес на поведението на ГЕРБ спрямо \"Обединени патриоти\" и в частност последните изказвания на Сидеров. От ГЕРБ се опитаха да замажат новините от воаяжа му в анексирания от Русия Крим като обясняваха, че е бил там в лично качество, а не като част от управляващата коалиция.   Единствено лидерът на БСП Корнелия Нинова отказа да влиза в подобен дебат (засега) с мотива, че исканията на Марешки са несъстоятелни.  Марешки редом до Марин льо Пен на сбирка на евроскептиците националисти АЛДЕ: Борисов да поеме отговорност за Сидеров, правителството е шизофренно", "date": "2018.05.03", "title": "\"Едните партньори на ГЕРБ искат излизане от ЕС, другите - от НАТО\""}
{"url": "http://clubz.bg/67402-zamislqt_pravo_da_se_konfiskuva_i_kosvena_oblaga", "text": "Проект за промени на Наказателния кодекс е качен за обществено обсъждане на страницата на Министерството на правосъдието. И ако някои от положенията в него са представени като транспониране на европейски директиви, други имат повече от ясна цел - \"омразното\" на Борисов още от врмето му на главен секретар на МВР понятие \"противозаконно отнемане\" на МПС, то трети са, меко казано, тревожни. Става въпрос за чл. 53, който сега урегулира едно от възможните наказания в НК -  в полза на държавата. Членът има 2 алинеи сега. се отнемат в полза на държавата Именно относно съществуващата сега дефиниция \"придобито чрез престъплението\" Министерството на правосъдието предлага една революционна и доста широка за тълкуване новост:  Сега си представете как прокурор може да поиска предварително запориране като обезпечение на нещо, което по неговите схващания влиза в понятието  облага. И вземете за пример един подсъдим или дори разследван от ранга на Цветан Василев, Гриша Ганчев или - не дай Боже - Пеевски или Васил Божков... Уж за повече яснота се създават нови ал. 3 и 4: Стана ли ви по-ясно и по-спокойно за имуществото? Алинея 4 урежда давностите, които следват и които, между другото, никак не са ниски - абсолютен \"10-годишен давностен срок, считано от деня, в който е изтекъл срокът за изтърпяване на наложеното наказание лишаване от свобода\". Зa цeлтa дори в Зaĸoнa зa изпълнeниe нa нaĸaзaниятa и зaдъpжaнeтo пoд cтpaжa ce въвeждa зaдължeниe зa ГД „Изпълнeниe нa нaĸaзaниятa“ дa yвeдoми местната HAΠ пo пocтoянeн aдpec нa лишeния oт cвoбoдa зa дaтaтa, oт ĸoятo cъщият щe бъдe ocвoбoдeн oт затвора, щом нapeд c нaĸaзaниeтo лишaвaнe oт cвoбoдa e пocтaнoвeнo и oтнeмaнe в пoлзa нa дъpжaвaтa. В момента, както е известно, имуществените искания могат да се обезпечават почти мигновено, дори човекът да не е осъден.  И въпреки това, ако се чудите в чии ръце ще отиде т. нар. предварително обезпечение на евентуална глоба, конфискация и отнемане на вещи в полза на държавата, ето го, описано в преходните и заключителни разпоредби: Ето какво пише и в мотивите на законодателя: Като в оня стар виц - май знаем и списъка на хората, които ще отнемат и тези, на които ще се отнема. Πpигoтoвлeниeтo ĸъм oтнeмaнe нa MΠC става caмocтoятeлнo пpecтъплeниe. B чл. 195, aл. 1 нa HK ce cъздaвa т.12 з  и дa ce paзпopeждa c нeгo ĸaтo cъc cвoя вeщ. Πpeдлaгa ce oщe пpигoтoвлeниeтo ĸъм ĸpaжбa нa MΠC дa ce нaĸaзвa ĸaтo caмocтoятeлнo пpecтъплeниe. Πpoмянaтa щe cбъднe дългoгoдишнитe нacтoявaния  нa пpeмиepa Бopиcoв пpoтивoзaĸoннoтo oтнeмaнe нa MΠC дa ce бpoи зa ĸpaжбa - oбcтoятeлcтвo, ĸoeтo винaги e пpeдизвиĸвaлo oтpицaтeлни ĸoмeнтapи нa cпeциaлиcтитe пo нaĸaзaтeлнo пpaвo. Отпaдa пpeдвидeнaтa възмoжнocт зa нaлaгaнe нa aлтepнaтивнoтo нaĸaзaниe глoбa в cлyчaитe нa пpoтивoзaĸoннo пpoниĸвaнe в чyждo MΠC.  Πo-пoдpoбнo ce ypeждaт и пpaвaтa нa yчacтницитe в пpoизвoдcтвaтa пo изпълнeниe нa eвpoпeйcĸa зaпoвeд зa apecт и нa издиpвaнитe пo Зaĸoнa зa eĸcтpaдициятa и Eвpoпeйcĸaтa зaпoвeд зa apecт, cъoбщaвaт oт MΠ. Също така при задържане прокурорът ще има ново форсмажорно право: да забави за 48 часа исконното право на задържания да се свърже с близък. Това ще става:", "date": "2018.05.03", "title": "Замислят право да се конфискува и \"косвена облага\""}
{"url": "http://clubz.bg/67410-v_sofiq_porastva_nova_kyshta_bronzova_snimki", "text": "Столицата днес се сдоби с нова постройка - Бронзовата къща, която ще стои на мястото на бившия мавзолей на Георги Димитров. Днес всъщност бяха поставени основите на арт-инсталацията, която ще е висока близо 12 метра. Гласувано: Поставят Бронзовата къща мястото на Мавзолея \"Бронзовата къща\" сграда-скулптура, едновременно произведение на изкуството и функционален обект. Тя е подарък от австрийското правителство във връзка с председателството на Съвета на ЕС, което споделяме тази година.  Авторът е живеещия в Австрия български художник Пламен Деянофф. Тя е съставена от над 1000 масивни бронзови елемента, които според Деянофф препращат към силуети и орнаменти от българската архитектура.   ", "date": "2018.05.03", "title": "В София пораства нова къща - \"Бронзова\" (СНИМКИ)"}
{"url": "http://clubz.bg/67399-kratka_istoriq%C2%A0na_zlatna_palma", "text": "Знаковата награда \"Златна палма\" за най-добър филм на Международния кинофестивал в Кан, Франция, е помогнала на неизвестни режисьори да намерят своето място на глобалната филмова карта, тласнала е напред кариерите на утвърдени кинодейци и е превърнала филмови продукции в класики. По повод предстоящото 71-во издание на кинофестивала в Кан, ДПА предлага кратка история на престижното отличие.  Първата награда \"Златна палма\" през 1955 г. печели американският режисьор Делбърт Ман за романтичната си драма \"Марти\". През въпросната година отличието заменя фестивалната Голяма награда, присъждана в периода между 1939 и 1954 г.  Оттогава някои от най-известните филми в света са отличавани със \"Златна палма\" - \"Шофьор на такси\" на Мартин Скорсезе, \"Апокалипсис сега\" на Франсис Форд Копола, \"Човекът от желязо\" на Анджей Вайда, \"Секс, лъжи и видео\" на Стивън Содърбърг, \"Гепардът\" на Лукино Висконти.  Считана за една от най-престижните награди в света на киното, \"Златна палма\" обикновено се присъжда за цялостната работа на даден кинодеец или за филм, откриващ нови киноперспективи.  Спечелването на \"Златна палма\" не гарантира непременно касов успех, но определено е крачка напред към номинация за \"Оскар\" - най-престижната филмова награда в света, както е добре известно на режисьори като Терънс Малик, Михаел Ханеке, Роман Полански, Джейн Кемпиън.  Новозеландката Джей Кемпиън заема специално място в историята на Кан - тя е единствената жена режисьор, печелила \"Златна палма\".  Само девет кинодейци членуват в друг ексклузивен фестивален клуб - на двукратните носители на \"Златна палма\".  Миналата година Рубен Йостлунд стана първият шведски режисьор, удостоен със \"Златна палма\", откакто отличието се връчва от 1955 г.  Миналогодишният трофей беше инкрустиран със 167 диаманта по случай 70-годишнината на кинофестивала в Кан, припомня агенцията. Тази година 21 филма ще се съревновават за наградата \"Златна палма\". Фестивалът ще започне на 8 май, а носителят на топ отличието, избран от жури с председател актрисата Кейт Бланшет, ще стане известен на 19 май.", "date": "2018.05.03", "title": "Кратка история на \"Златна палма\""}
{"url": "http://clubz.bg/67396-ostava_v_aresta_fenyt_hvyrlil_bomba_po_policajka", "text": "И втората инстанция остави за постоянно с най-тежката мярка \"задържане под стража\" 25-годишния Йордан Исаев, който на 18 април рани в лицето полицайка. Бомбичката хвърлена от него избухна по време на футболната среща ЦСКА-София - „Левски“, припомня БНР. Лекарите извадили стъкло от окото на ранената полицайка на дербито  Според Софийския апелативен съд, чието решение не подлежи на обжалване, той е с висока обществена опасност и на свобода може да извърши друго престъпление. И пред втората съдебна инстанция Йордан Исаев   на пострадалата служителката на Жандармерията Гергана Зашева. Има задържан за ранената полицайка Между другото, още в събота след дербито в медиите се появи информация, че издирваният футболен фен се е предал сам в полицията. Въпреки че И ъда, и втората инстанция отбеляз  и той се е предал няколко дни след като е започнало издирването му. Пред журналисти Исаев каза, че  Има задържан за ранената полицайка", "date": "2018.05.03", "title": "Остава в ареста фенът, хвърлил бомба по полицайка"}
{"url": "http://clubz.bg/67395-rusiq_moje_da_blokira_i_viber", "text": "Месинджърът Viber ще последва съдбата на Telegram, заяви руският министър на съобщенията и масовите комуникации Николай Никифоров, цитиран от Нюз.Ру. Това ще стане, ако от Viber откажат да предоставят на спецслужбите кодове за декодиране на съобщенията. Мерките могат да бъдат взети от Федералната служба за сигурност (ФСБ). Русия блокира достъпа до приложението Telegram От Viber тъкмо отстраниха проблемите в работата, които възникнаха след масовото блоксиране от страна на Роскомнадзор на IP-адресите, свързани с Telegram. От компанията Viber Media S.a.r.I., контролираща месинджъра, изтъкнаха, че се придържат към политиката на конфиденциалност и сигурност на данните на потребителите, като гарантират шифроване на обажданията, всички групови и лични чатове. Руските служби отдавна се борят с апликациите, позволяващи криптирани разговори. Според властите в страната те се ползват от терористи и престъпници.", "date": "2018.05.03", "title": "Русия може да блокира и Viber"}
{"url": "http://clubz.bg/67397-podpisa_li_cska_sofiq_s_vratar_ot_%E2%80%9Cuest_hem%E2%80%9D_istinata", "text": "Вчера официалният сайт на лондонския “Уест Хем” публикува информация, че Валентин Обретенов, кадър на “чуковете”, е подписал договор с ЦСКА-София. Новината беше преведена от български медии и обиколи вече май всичките, а Обретенов е представен като \"първо ново попълнение в клуба за новия сезон\". Истината е малко по-различна. Валентин Обретенов е роден през март 2000 г. в Русе. Известно време той е бил в системата на “Уест Хем Юнайтед”. В Англия това се нарича “фондация” - понятието включва клубове и отбори (най-често училищни), които работят по системата и методиката на даден голям клуб. В случая това е славният “Уест Хем”. Обретенов е бил част от колежанския отбор на “чуковете” или Second Chance, както е името на проекта. Преди години той е бил предложен на българския треньор Красимир Корсачки, който живее в Лондон, работи за “Чарлтън” и “Уест Хем”, а отскоро има и собствена школа. Корсачки предлага Обретенов на двата клуба, а “Уест Хем” го одобрява. Голямо предимство за тийнеджъра е, че редовно е тренирал с вратарите до 18 и 23 г. на клуба на Боби Мур.  Всичко това  Валентин Обретенов преминава в отбора за юноши старша възраст на ЦСКА-София (с треньор Ивайло Станев) през зимата. Известно време е отнело да бъдат оправени документите му, за да може да играе. Сега той е втори вратар на тима (титуляр е Борис Груев), който играе в Елитната юношеска група до 19 г. Може да дебютира скоро за юношите. Няма професионален договор с “червените” (независимо че \"чуковете\" твърят друго). Информацията на “Уест Хем” е подвеждаща, а иначе е нормално клубът да се похвали, че футболист, преминал през Second Chance, е в ЦСКА-София. Едно нещо е безспорно - Валентин Обретенов има качества. Но на този етап той е надежда за бъдещето, а не някой, който ще почне да пази на ЦСКА от новия сезон. Предвид възрастта му е по-вероятно да продължи да играе за юношите старша възраст на клуба и през сезон 2018-2019.", "date": "2018.05.03", "title": "Подписа ли ЦСКА-София с вратар от “Уест Хем”? Истината"}
{"url": "http://clubz.bg/67394-ruski_iztrebitel_se_razbi_v_siriq_dvamata_piloti_zaginaha", "text": "Руски изтребител Су-30СМ се разби в Сирия и двамата пилоти на борда загинаха, предаде ТАСС. Катастрофата станала при набиране на височина след излитане от летище \"Хмеймим\" над водите на Средиземно море. Двамата летци до последно се опитвали да спасят машината, заявяват от Министерството на отбраната в Москва. Според предварителните информации причина за нещастния случай може да е попадане на птица в двигателя. По самолета не е стреляно, твърдят от военното ведомство. Той паднал в морето близо до пристанището Джабла. Само преди два месеца - на 6 март, в Сирия падна руски военнотранспортен самолет Ан-26. Загинаха всички 39 души на борда. Трагедията стана при заход за кацане в базата \"Хмеймим\". Причината бе техническа повреда. През февруари бунтовници свалиха руски изтребител в контролираната от тях провинция Идлиб. Пилотът катапултира, но след това бе убит. В края на ноември 2015 г. Турция свали руски бомбардировач, за който твърдеше, че е навлязъл в нейното въздушно пространство от Сирия. Загина пилотът и притекъл се на помощ руски войник. Инцидентът предизвика дипломатическа и търговска война между Москва и Анкара. Няколко месеца по-късно обаче президентите Владимир Путин и Реджеп Ердоган се сдобриха.", "date": "2018.05.03", "title": "Руски изтребител се разби в Сирия, двамата пилоти загинаха"}
{"url": "http://clubz.bg/67391-mareshki_poiska_referendum_za_izlizane_ot_nato", "text": "\"Воля\" започва да работи за лансирането на идеята за референдум за излизане на България от НАТО. Това заяви пред БНР лидерът на партията Веселин Марешки. Партийният лидер вероятно не знае действащия закон за референдумите. Според него при народно допитване не могат да се подлагат въпроси от международни договори, които България вече е ратифицирала. Според него една истински силна и обединена Европа може да бъде равностойна на САЩ, а не да сме \"притурка\". Според Марешки и Европа е ограбила българския народ. Наскоро Марешки участва в среща на десни политически лидери, домакинствана от лидера на Френския национален фронт Марин Льо Пен, след като на 1 март \"Воля\" се присъедини към \"Движение за Европа на нациите и свободите\". Лидерът на \"Воля\" е категоричен, че трябват силни държави за силна Европа:", "date": "2018.05.03", "title": "Марешки поиска референдум за излизане от НАТО"}
{"url": "http://clubz.bg/67392-antikorupcionnata_komisiq_tiho_pomilva_volen_siderov", "text": "Новосъздаденият мегаорган за борба с корупцията тихомълком е \"помилвал\" лидера на \"Атака\" и коалиционен партньор в управлението Волен Сидеров по сигнал, че не е декларирал участие в търговско дружество, каквото е длъжен да направи по закон. КПКОНПИ е прекратила производството срещу Сидеров. Още на 12 април комисията \"Антикорупция\" е излязла с  , като противно на практиката си по други случаи, то не бе публично обявено и може да се открие само с целенасочено търсене.  Става въпрос за сигнала, подаден от Фондация Антикорупционен фонд през февруари. В него се посочва, че в края на миналата година Сидеров е придобил мажоритарен дял от търговското дружество \"Галерия Стил\" ООД, които обаче той не е съобщил в декларацията си за конфликт на интереси. Сидеров декларира участие във фирма след заплаха от санкции Данните и фактите, които \"Антикорупционният фонд\" излага в своя сигнал за проверка от новата антикорупционна комисия, са следните: КПКОНПИ е сезирана на 8 февруари 2018 г. и светкавично Сидеров решава да впише новото обстоятелство в декларацията си. Любопитен факт е, че откриването на галерията в центъра на София през ноември 2017-а бе шумно отразено и в медиите, беше обект на прессъобщение от пресцентъра на \"Атака\", а на самата \"гала вечер\" бяха поканени доста публични фигури. Видно от решението на \"Антикорупция\" сигналът е бил подложен на проверка. От комисията обаче са го върнали на подателя, защото липсвали задължителните атрибути като три имена, ЕГН, адрес, телефон, факс, имейл, както и според комисията: конкретни данни за твърдяното нарушение, в т.ч. място и период на извършване на нарушението, описание на деянието и други обстоятелства. При последвалата комуникация частта с личните данни е била коригирана, а данните за нарушението (описани по-горе) са останали същите. Затова и \"Антикорупция\" приема, че Сидеров става галерист От \"Антикорупция\" обясняват още, според стария закон, който бе отменен с влизането в сила на закона за КПКОНПИ, Волен Сидеров е имал една седмица да впише новото обстоятелство - дяловете в дружеството, т.е. до 10 октомври 2017 г. Според новия закон срокът вече е едномесечен. Въпреки че и по двата закона лидерът на \"Атака\" все пак е в нарушение, а глобата остава една и съща - между 1000 лева и 3000 лева, Комисията не можела да му наложи наказание, защото  . В случая са еднакви. Сидеров става галерист", "date": "2018.05.03", "title": "Антикорупционната комисия тихо помилва Волен Сидеров"}
{"url": "http://clubz.bg/67393-zashto_ne_iskat_da_sa_telefonisti", "text": "\"Не искам да съм телефонист\" - това гласеше един от официалните лозунги на Първомайското шествие на БСП \"срещу корупцията, мизерията и бедността\". С него социалистите успяха да обидят наведнъж десетки хиляди млади българи, работещи в сектора на т.нар. изнесени услуги. Този плакат със сигурност не е бил донесен от някой случаен участник в шествието. Видът му издава, че е бил произведен от организаторите на шествието - на еднакъв фон, с еднакъв шрифт. И докато една участничка от първия ред на шествието бодро обявяваше пред камерите \"сред нас са шлосери, стругари и други хора на труда\", някои хора (неучастващи в шествието) веднага попитаха с какво право Българската социалистическа партия протестира срещу явления, за които също има принос. Защо всъщност социалистите не искат да са телефонисти? БСП поведе марша срещу бедността и корупцията (ВИДЕО) Въпросът лесно получава отговор - архивът разкрива, че в последните месеци младежката организация на БСП редовно говори как младите българи нямат избор освен да са \"сервитьорки или служители в колцентрове\". Тази опорна точка присъства не само в изказванията, а бе материализирана в комплект лозунги - единият е този с \"телефониста\", а другият гласи: \"НЕ на модерното робство\". Очевидното послание е, че за БСП работата като стругар е уважавана, а работата в колцентър не е уважавана, тя е модерно робство и партията е решила да се бори срещу него. Колцентровете са значителна част от бурно развиващата се в България аутсорсинг индустрия, наричана още индустрия на изнесените услуги. По данни на Българската аутсорсинг асоциация, в този бранш работят над 50 000 души, а още 20 000 ще бъдат наети до две години. Годишният оборот в сектора доближава 4 млрд. лева и скоро ще достигне 4% от БВП. Всеки четири от пет човека в аутсорсинг индустрията са с висше образование, 80% от работещите са в София. Заплатите в този бранш са в пъти над средното заплащане за страната. Защо БСП гледа на тази част от икономиката и на работещите в нея като на \"модерни роби\"? Да, бумът на колцентровете не е типичен за една богата икономика, защото основният фактор е по-ниско платената и сравнително добре образована работна ръка. Когато клиент позвъни на потребителския телефон на някоя световна компания, има голяма вероятност от другата страна да му отговори момче или момиче в София, Пловдив или Варна. Индустрията обаче се развива: докато в началото познанията по чужд език са единственото изискване за наемане на работа, днес все повече се търсят разнообразни умения - за новите центрове по управление на човешки ресурси, финансов и счетоводен аутсорсинг. Колцентровете са работно място за десетки хиляди млади и образовани българи, които без този избор вероятно щяха да са заминали в чужбина или да търкат талончета с парите на родителите си. Младежката безработица в България е сред най-ниските в ЕС. Думата \"телефонист\" принизява работата на голяма част от младите българи и вероятно обижда част от тях - буквалното приемане на обаждания отдавна не е единствената и все по-малко е основна дейност в този сектор. Нарочването именно на аутсорсинга като враг обаче има своето идеологическо обяснение. Тук става въпрос за много на брой независими и предимно западни компании, а не за руски енергиен монополист, който иска да строи в България. Става дума за образовани и мобилни служители, които сами избират какво да работят и лесно могат да намерят нова работа, а не за зависимите миньори в Бобов дол, получаващи заплати близки до минималната и принуждавани да гласуват за някоя от големите партии, включително и БСП. Става дума и за сравнително високи доходи - това не са бедните цигански махали, пазарувани на едро по изборите.  Няма нищо по-логично от това БСП да посочи класовия враг в лицето на \"телефонистите\". С подобно политическо \"потупване\" преди години се закичи и ИТ секторът (IT). Тогава лидерът на ГЕРБ възкликна: \"Как няма работа? Ние примерно за овчари в момента… В зеленчукопроизводството… но той нямал, защото бил ИТ специалист\". Независимите бизнеси не са обичани от политиците и това е добра новина. Колкото повече са инвеститорите, колкото повече работни места създават и колкото по-малко зависят от политиците, толкова по-добре за България. .", "date": "2018.05.03", "title": "Защо не искат да са телефонисти?"}
{"url": "http://clubz.bg/67387-30_raneni_pri_izbuhnal_pojar_v_london", "text": "30 души са пострадали след малка експлозия в Стамфорд хил, Лондон, съобщи Ройтерс. Инцидентът се случил по време на отбелязването на еврейския празник Лаг ба-Омер, на който традиционно се палят огньове. Всичко било наред, докато някой не решил да хвърля смартфони в един от тях като \"предупреждение за злото на мобилните телефони\". Високозапалимите литиево-йонни батерии в устройствата обаче оправдали обвинението и избухнали в ярък пламък.     Около 10 души получили изгаряния мигновено. Другите 20 пострадали били ранени в паниката, когато тълпата побягнала от експлозията, съобщава местната полиция. Няма тежко пострадали.", "date": "2018.05.03", "title": "30 ранени при избухнал пожар в Лондон"}
{"url": "http://clubz.bg/67377-sankciite_sreshtu_rusiq_sa_golqm_uspeh_za_amerikancite", "text": "Между другото En + държи 48 на сто от акциите на «Русал». Със забранителния списък правителството на президента Тръмп успя не само да доведе до екзистенциална криза втория по големина производител на алуминий в света, а и е в състояние да решава кой да контролира «Русал», един от стратегически най-важните концерни в Русия. Компанията \"Русал\" на Дерипаска моли САЩ да свали санкциите Понастоящем Москва гледа безучастно. Руският отговор на санкциите в най-добрия случай е безшумен и се възприема като безпомощен. Наред със забраната за внос на уиски и цигари от Страната на неограничените възможности се предвижда забрана за внос и на американски медикаменти. Така обаче Кремъл най-много ще навреди на собственото си население. Попитан по темата, председателят на Думата заяви по телевизията цинично, че болните руснаци вече трябвало да се лекуват с кора от дърво и сок от бял трън. Рогозин призна: Застрелваме се в крака с контрасанкциите срещу САЩ Но не само населението би трябвало да се замисли. И други собственици на фирми и магнати са заплашени да ги сполети съдбата на Дерипаска. Милиардерът, смятан за доверено лице на президента Владимир Путин, изгради алуминиевата си империя от развалините на Съветския съюз и снабдява с метала си и много европейски клиенти. Но и международните му връзки не можаха да го защитят. Знакът на американците е еднозначен. Всеки може да попадне в следващ списък и Москва не е в състояние да помогне.     Рогозин призна: Застрелваме се в крака с контрасанкциите срещу САЩ", "date": "2018.05.03", "title": "\"Санкциите срещу Русия са голям успех за американците\""}
{"url": "http://clubz.bg/67384-kembridj_analitika_obqvi_bankrut_i_sprq_rabota", "text": "Компанията \"Кембридж Аналитика\", която предизвика скандала с незаконното използване на лични данни и подрони доверието във Фейсбук, обяви банкрут и спря работа, предаде Асошиейтед прес. Би Би Си съобщи, че се закрива не само филиала в Лондон, но и в Ню Йорк. Фирмата е в центъра на скандал за намеса в президентските избори в САЩ в подкрепа на Доналд Тръмп. Тя е била наета от екипа на милиардера и в началото на годината стана ясно, че е имала достъп до личните данни на 87 милиона души, потребители на Фейсбук. Зукърбърг: Фейсбук ще има нужда от няколко години, за да разреши проблемите си Заради разразилата се буря основателят на \"Фейсбук\" Марк Зукърбърг бе принуден да се яви на изслушване в Конгреса на САЩ и да обещае, че ще вземе мерки за поверителност на данните. \"Ню Йорк таймс\" разкри, че \"Кембридж Аналитика\" е използвала алгоритъм за политическия анализ на предпочитанията на хората и рекламирала целенасочено в различни групи Доналд Тръмп. Спецагенти обискират \"Кембридж Аналитика\" Представители на фирмата няколко пъти уверяваха, че са унищожили масивите от лични данни на онези 87 милиона потребители още през 2015 година по искане на Фейсбук. Някои ръководители на фирмата признаха, че са помогнали на Тръмп да спечели изборите, други пък твърдяха, че изобщо не са използвали фейсбук, за да повлияят на избора за президент.  Разкрито бе обаче, че от екипа на Тръмп са били платени 6 милиона долара за услугите на \"Кембридж Аналитика\". Журналистката от \"Обзървър\" Карол Келуоладр, която първа разкри действията на компанията в полза на Тръмп, сега предупреди:   Спецагенти обискират \"Кембридж Аналитика\"", "date": "2018.05.03", "title": "\"Кембридж Аналитика\" обяви банкрут и спря работа"}
{"url": "http://clubz.bg/67383-trymp_prekrachi_praga_na_dyrjavniq_departament_za_pyrvi_pyt", "text": "Президентът на САЩ Доналд Тръмп влезе за първи път в Държавния департамент. Причина за височайшата президентска визита стана церемонията по встъпване в длъжност на новия американски държавен секретар Майк Помпео, одобрен от Сената на американския Конгрес миналата седмица, предаде Асошиейтед прес. Помпео, който преди това бе директор на ЦРУ, замени на поста Рекс Тилърсън, отстранен през март след месеци на сблъсъци между него и Тръмп. Помпео: Меката политика към Русия приключи Помпео официално положи клетва пред съдията от Върховния съд Самуел Алито още миналия четвъртък и после замина на първата си задгранична обиколка, отвела го в Брюксел и в Близкия изток. Той каза, че САЩ се намират в ранен стадий на решаване на кризата със Северна Корея и подчерта, че точно сега има безпрецедентна възможност за промяна на хода на историята на Корейския полуостров. Държавният секретар пое ангажимента да се постигне без отсрочка преустановяването на севернокорейската програма за оръжия за масово поразяване и увери, че настоящата американска администрация няма да повтори грешките от миналото и ще си отваря широко очите, предаде Франс прес. По повод присъствието на Тръмп в Държавния департамент, АП припомня, че той го избягваше по време на мандата на Тилърсън и се бавеше при запълването на овакантените висши дипломатически постове. Помпео - момчето на милиардерите братя Кох Помпео обеща да влее нови сили в Държавния департамент и да възстанови неговото реноме и самоувереност. Помпео - момчето на милиардерите братя Кох", "date": "2018.05.03", "title": "Тръмп прекрачи прага на Държавния департамент за първи път"}
{"url": "http://clubz.bg/67372-prestypni_arabski_klanove_bezchinstvat_v_germaniq", "text": "Престъпните кланове от етнически араби, кюрди или турци се превръщат във все по-голям проблем за Германия - и най-вече за столицата Берлин. Получилият много високи оценки телевизионен сериал „Пет блока\" по въздействащ начин описва престъпно възпаление, което създава в столицата един такъв клан, състоящ се от някогашни бежанци от Ливан. Проблемът вече е хроничен и заплашва да се превърне в национална опасност, ако веднага не се вземат твърди мерки, твърди най-известният експерт по темата. Ралф Гадбан сам е родом от Ливан и десетилетия наред се занимава с проблемите, които създават т.нар. кюрдско-ливански кланове. Наскоро той публикува и книга под заглавие „Арабските кланове. Подценяваната форма на организираната престъпност\". По този повод с него разговаря Райнер Бургер от „Франкфуртер Алгемайне Цайтунг”. Предлагаме Ви обобщение на този разговор. Ралф Гадбан твърди, че ключова роля за възникването на престъпните кланове играе етническата група на т.нар. мардинци. Това са арабскоезични хора от турската провинция Мардин в Анадола, преселили се през 1940-те в Ливан, част от които са приети в Германия като бежанци от гражданската война в Ливан през 1970-те и 1980-те години. Смята се, че най-голямата общност мардинци в Европа живее в Берлин – около 8000 души. В Ливан те били в много тежко положение, на най-ниското социално стъпало, така че пристигайки в Германия, първоначално се чувствали много благодарни и щастливи, разказва Гадбан. После обаче постепенно се оказало, че нямат право да работят и да получат право на постоянен статут в тази страна, което тласнало мнозина от тях по наклонената плоскост на престъпността. Според Гадбан, властите пипат с кадифени ръкавици, защото изпитват панически страх да не ги обвинят в расизъм. И дори непрекъснато се води дискусия дали е редно да се говори за „кланове\", защото това понятие било дискриминиращо. Експертът твърди, че идеята за мултикултурност сериозно пречи на властите да си вършат работата както трябва. Той обяснява още, че всъщност жертви на клановете са и част от техните собствени членове, които са се превърнали почти в пленници и не могат да се освободят от престъпната хватка, за да започнат някакъв нормален живот. Ралф Гадбан обяснява, че клановете използват своя бурен демографски ръст като силов инструмент срещу властите и понякога дори открито заплашват, че полицията не може да спечели битката, защото „ние сме много\". Според експерта, те са наясно, че силите на реда не разполагат с достатъчно ресурси, че са ограничени от политическите изисквания и от стремежа към максимална толерантност, а това прави клановете особено нагли. Ето и неговите препоръки: По-нататък в интервюто Ралф Гадбан обяснява историческия произход на този кланов манталитет: В отговор на въпроса какво ще се случи, ако правовата държава все пак не успее да се справи с проблема, Ралф Гадбан описва един доста тревожен сценарий. В края на интервюто Ралф Гадбан предупреждава, че интеграцията на имигрантите в Германия е трудна и дългосрочна задача. Решението да се приемат по максимум 220 000 нови имигранти годишно, според него, е прекалено смело, още повече, че има перспектива техните семейства също да дойдат в страната. Според Ралф Гадбан, това създава опасност от възникване на нови кланови структури и допълнително затруднява опитите за интеграция.", "date": "2018.05.03", "title": "Престъпни арабски кланове безчинстват в Германия"}
{"url": "http://clubz.bg/67381-ecb_naema_hakeri_da_testvat_zashtitata_na_bankite", "text": "Европейската централна банка (ЕЦБ) обяви стартирането на първата по рода си програма за проверка на киберсигурността на банковата система. Освен служителите, които отговарят за защитата на системите, ще бъдат наети и хакери, които ще се опитат да открият пробиви, като симулират истински хакерски атаки. Хакери откраднаха документи за Brexit", "date": "2018.05.03", "title": "ЕЦБ наема хакери да тестват защитата на банките"}
{"url": "http://clubz.bg/67385-trir_%E2%80%93_karlmarksshtad_na_mozel", "text": "Събитието на годината е на 5 май – тогава предстои официалното откриване на монументалната бронзова статуя на Маркс, подарена от Китай по случай 200-годишнината на философа. Местните власти доста се колебаят, преди да приемат подаръка, но в крайна сметка дават съгласието си и тя вече е поставена недалеч от най-безспорния символ на града – черната порта от римско време Porta Nigra. Там е мястото и на творбата, изработена от китайския скулптор Ву Вейсан. Вероятност Маркс да измести трайно вниманието на туристите от портата няма, но най-малкото в началото май във фокуса на интереса ще е той – покрай юбилея, който в Трир се отбелязва по най-тържествен начин: с четири изложби, представящи живота и интелектуалното развитие на Маркс, разпространението на идеите му и дефинираното от него понятие „труд“. И действително ще има достатъчно основания градът, макар и временно, да бъде наречен Карлмарксщад, без да се бърка със саксонския, възвърнал отдавна името си Кемниц. Това няма да се случи за първи път – през 1989 г., след падането на Берлинската стена, местни шегаджии подменят за кратко табелите с името на града и поставят именно надписите „Карлмарксщад“. Не всички намират шегата за особено уместна, както се случва и през 1996 г. – когато пък журналисти от местното сатирично списание Katz правят един вид олтар в чест на Маркс, част от който са „свещените“ долни гащи на революционера.  Тази година олтарът пак ще бъде изложен от 4 до 31 май, при това разширен и допълнен, но най-голямата атракция безспорно е китайската статуя с височина 5,5 метра и тегло 2,3 тона. Намерението за поднасянето на монумента е оповестено през 2016 г., като основният спорен въпрос за местните власти е дали е удачно да приемат подарък от правителство, което ограничава свободата на мненията и не съблюдава човешките права. Все пак надделяват тези, които възприемат дарението, и от 13 април бронзовият Маркс, пристигнал със самолет от Пекин през Москва до Франкфурт, откъдето е докаран с камион, вече си е на постамента, засега още увит с покривало, което ще бъде тържествено свалено на рождения ден 5 май. И то не само китайци, макар в родния дом на философа например друг вид посетители почти да не се срещат. Статистиките сочат, че китайците са чак на седмо място сред чуждестранните гости на Трир, но без съмнение в юбилейната година ще бъде отбелязан ръст, на което се надяват и хотелиерите, и местните власти.  „Време е Трир да нормализира отношението си към Маркс“, казва един местен жител. И изобщо, щом от автора на „Капиталът“ може да бъде извлечен капитал, защо не, разсъждават прагматично в града на Мозел. На туристите вече се предлага като сувенир банкнота с номинал нула евро с лика на Маркс, а великият мислител е ангажиран и като регулировчик – явява се по светофарите в централната част на града и е не само червен, но и зелен. Масрафът съвсем не е излязъл скъпо – едно шаблонче пред лампата срещу 450 евро и ето че пешеходците при пресичането са насочвани не от другиго, а от лидера на световната комунистическа идеология. А понеже човечето на светофара все още няма име, е обявен конкурс кой ще го нарече най-звучно. Всичко това ще се разбере в деня на годишнината 5 май, когато в Трир е организиран всенароден празник с бира и вурстчета, естествено в червен цвят. Присъствието на министър-председателката на провинция Райнланд-Пфалц Малу Драйер е вързано в кърпа, както и това на един от най-известните германски телевизионни водещи Гюнтер Яух.", "date": "2018.05.03", "title": "Трир – Карлмарксщад на Мозел"}
{"url": "http://clubz.bg/67386-republikanci_nominirat_trymp_za_nobel_za_mir", "text": "Номинация на президента на САЩ Доналд Тръмп за Нобелова награда за мир за 2019 г. предлагат 18 представители на републиканците. Новината съобщи британският \"Гардиън\".  В писмото, разпространено от конгресмен Люк Месър от Индиана и колегите му, което вече е изпратено зо Нобеловия комитет в Норвегия, пише, че Тръмх заслужава Нобел като признание за работата му за слагане на край на корейската война, спирането на ядрените опити на Корейския полуостров и връщането на мира в региона.  Северна и Южна Корея прекратяват войната тази година Правилата за номинации за престижната награда са разтегливи. Предложения могат да се правят само от определени категории хора - като представители на държавни законодателни органи, университетски професори и носители на Нобел. През 2018 г. има 330 номинации за наградата, които ще бъдат обявени през декември. Международната кампания за спиране на ядрените оръжия получи приза за 2017 г., припомня \"Гардиън\". Обама: Още не знам защо ми дадоха Нобел за мир В писмото 18-те конгресмени от Камарата на представителите изобилно хвалят \"максималния натиск\", упражнен от Тръмп по отношение на разрешаване на конфликтите между Северна и Южна Корея. В документа се казва, че \"никой не заслужава повече наградата за мир през 2019 от Тръмп за неуморната му работа да донесе мир\" През 2009 г. предшественикът на Тръмп в Белия дом Барак Обама получи Нобел за мир, едва на 8-ия месец, след като зае поста президент на САЩ. Тя беше за \"за изключителните му усилия за укрепване на международната дипломация и сътрудничеството между народите\" и усилията \" за установяване на свят без ядрени оръжия\". Според нобеловия комитет Обама бе създал \"нов климат в международната политика\", въпреки че аргументите за наградата не стъпваха на конкретни постижения на американския държавен глава. Затова и спечеления Нобел тогава получи и критики.  Обама: Още не знам защо ми дадоха Нобел за мир", "date": "2018.05.03", "title": "Републиканци номинират Тръмп за Нобел за мир"}
{"url": "http://clubz.bg/67389-simeon_nedoumqvam_vylnata_anti_putin_no_sym_110_evropeist", "text": "Бившият цар и бивш министър-председател на България Симеон Сакскобургготски разказва в интервю за   за дните преди изборите през 2001 г., които бяха спечелени от неговото \"Национално движение Симеон Втори\", за първите си отношения с Бойко Борисов и за отношенията между Русия и Запада. Симеон Сакскобургготски потвърждава, че през пролетта на 2001 г. се среща с премиера и лидер на ОДС Иван Костов и му предлага заедно да се явят на изборите. След като Костов не приема предложението, Сакскобургготски обявява на 6 април 2001 г. своето Движение. Преди това обаче Конституционният съд е отрязъл пътя му към кандидатиране за президентския пост, но този момент е пропуснат в интервюто. В интервю за същата поредица по повод 20-годишнината на Дир.бг Бойко Борисов каза, че за него Тодор Живков и Симеон Сакскобургготски са му „като два университета“. Борисов: Тодор Живков и Царя са ми като два университета (ВИДЕО) „Един ден, не знам дали вече беше станал кмет или премиер, той ми каза: \"Аааа, да не мислите, че аз не съм ви наблюдавал.\" Викам: \"Генерале, ако пък вие си въобразявате, че аз не съм ви наблюдавал, докато съм ви гледал в тила толкова често...\" Защото той като собственик на компанията, за да бъде всичко перфектно, настояваше лично да ни вози и да наблюдава всичко... Така че и двамата сме се наблюдавали. И може всеки един да се е понаучил на нещо.“ Сакскобургготски признава, че много наблюдатели вероятно са били фрапирани от факта, че неговият бивш охранител по-късно стана премиер. Бившият монарх разказва и за есента на 2001 г., когато неговото правителство назначава Борисов за главен секретар на МВР. Симеон Сакскобургготски изразява разбиране с авторитарния стил на Владимир Путин. Симеон Сакскобургготски коментира и настоящото напрежение между Русия и Запада. „Ние сме вече в ЕС и НАТО, но това не изключва да имаме отлични отношения с други. Турция - тя си е в НАТО и без това, но е много голям и важен съсед, а ние сме физически на пътя й към Европа. Това е също един коз. Познаваме се, знаем защо и от колко векове. Същото е и с Русия. На картата, като погледнем - ами ние сме в Европа. Много по-близко е Русия, отколкото Западът и Западът отвъд океана. А че България има чудесна позиция... Не казвам да посредничи, защото звучи претенциозно.“ България обаче можела „да води един интересен диалог, който да е интересен в полза на двете страни, ако могат да се окачествят така тези лагери“. В интервюто става дума и за приемането на България в НАТО и подготовката за ЕС, които се случват по време на управлението на Сакскобургготски. Симеон Сакскобургготски разказва как не успял да се срещне с Тодор Живков. Бившият премиер казва, че не го вълнува дали е останал неразбран. „Човек, като се позамисли, може да има това усещане, но аз избягвам да търся вина в други или да се самооправдавам. Просто приемам нещата така, както са. Аз съм страшен реалист и прагматик и тия работи не ме вълнуват, да си го кажа съвсем откровено.“", "date": "2018.05.03", "title": "Симеон: Недоумявам вълната \"анти-Путин\", но съм 110% европеист"}
{"url": "http://clubz.bg/67390-tajms_bryuksel_zaplashva_da_spre_parite_na_iztochnite_avtokrati", "text": "Брюксел ще има право да спира финансирането за страни, които не издържат нов тест за \"върховенството на закона\". Това предвижда първият план за разходите на Европейския съюз след \"Брекзит\", пише британският в. \"Таймс\", цитиран от БТА. Европейската комисия представи бюджет в размер на 1,3 трилиона евро за 2021-2027 г., който се опитва да запълни празнината, оставаща в хазната на ЕС след напускането на Великобритания, но може да задълбочи разделенията в общността заради предизвикващи разногласие въпроси като бежанските квоти и съдебната независимост. След моркова Брюксел взе тоягата заради Полша и Унгария Председателят на ЕК Жан-Клод Юнкер, който очаква подобни битки, както и спорове за разпределянето на брюкселския пай, призова членовете да проявят солидарност в идните месеци. Той настоя, че новият бюджет е \"възможност да оформим своето бъдеще като нов амбициозен съюз от 27 страни\". Планът обаче заплашва да институционализира вече увеличаващите се разделения между Изтока и Запада. Полша и Унгария оглавяват протести срещу искането финансирането да бъде в зависимост от това дали страната ще издържи новия тест за \"върховенство на закона\". Предложението, определено като \"съществено нововъведение\", има за цел да попречи на страни от някогашния източен блок да нарушават демократичните свободи и да ги принуди да зачитат бежанските квоти на ЕС под страх от загуба на финансирането от Брюксел. Идеята има силната подкрепа на Франция, Германия и Холандия, но много източноевропейски страни са недоволни от това да бъдат принуждавани да приемат западноевропейския съдебен модел. Унгария и Полша, които вече открито се разбунтуваха и отказват да прилагат мигрантските квоти на ЕС въпреки решенията на Съда на общността, почти със сигурност са в нарушение на новите изисквания, което значи, че могат да наложат вето на бюджета, пише \"Таймс\". Полша е в спор с ЕС и заради реформата на Конституционния си съд. Румъния също е предупредена заради съдебни реформи, отбелязва вестникът.", "date": "2018.05.03", "title": "\"Таймс\": Брюксел заплашва да спре парите на източните автократи"}
