{"url": "http://clubz.bg/58131-devetoseptemvrijski_skulpturen_terorizym_snimki", "text": "Голяма част от елита на нацията е избит, многопартийната система е унищожена, България се превръща в най-верния сателит на СССР, а още на следващата година 9 септември е обявен за национален празник. През следващите 45 години този ден се празнуваше с портрети отначало на Ленин, Сталин и Георги Димитров, после на Васил Коларов, Вълко Червенков и Антов Югов, техни статуи покриха страната, на имената на някои от тях бяха прекръстени големи български градове. Всички са чували за престъпленията на първите трима, но малцина знаят по нещо последните трима. После комунистическият елит започна един по един да изличава собствените си идоли, да ги трие от историята и да премахва паметниците им – докато през 1989-а дойде редът и на Тодор Живков. Всеки комунистически вожд бе свалян от пиедестала от своите наследници, но паметниците на самия комунизъм останаха. Гранитни или бронзови фигури на Ленин, Сталин и Димитров днес вече могат да се видят само в музея, а Тодор Живков се е върнал в родната си къща в Правец  . Но 28 години след падането на комунизма, въпреки официалното му обявяване за престъпен режим, най-големият паметник в столицата все още е на червенармеец, обграден от партизани и болшевики. Други красноармейци и партизани стоят на пост на моста на „Графа“ и „Евлоги Георгиев“, трети размахват оръжия малко по-нагоре в Борисовата градина, четвърти се целят в мирните граждани, минаващи по „Позитано“. И това е само в София. На много места в провинцията не е по-различно. Само един пример: в Чирпан – градът на Яворов, най-големият паметник, стърчащ в центъра на града, не е на големия поет, а на незнаен партизанин с китка в едната ръка и пушка в другата. През последните седмици САЩ и Полша дават добри примери каква трябва да е съдбата на паметниците на човеконенавистнически идеологии, разделящи обществата. Крайно време е Столична община да изпълни решение № 19 на Столичния общински съвет по протокол № 6 от 25.02.1992 г., допълнено от решение № 2 по протокол № 24 от 18.03.1993 г., с което в Княжеската градина в София, припомнят от Сдружение „Гражданска инициатива за демонтиране на паметника на съветската армия“. Окупаторският паметник ще бъде чудесно допълнение в Музея на социалистическото изкуство. Време е и Народното събрание да приеме окончателно миналия на първо четене още миналата есен Закон за премахването на комунистическите символи и да прибере скулптурните терористи, които размахват бомби и автомати и се целят в гражданите по мирните улици, паркове и градинки на България.", "date": "2017.09.09", "title": "Деветосептемврийски скулптурен тероризъм (СНИМКИ)"}
{"url": "http://clubz.bg/58115-da_ne_vidqt_neshto_v_rusiq_koshnica_s_kolbasi_i_2_mln_dolara_podkup", "text": "Изпълнителният директор на „Роснефт“ Игор Сечин изрази възмущението си от действията на руската прокуратура, която огласи записите от разговора му за „кошницата с колбаси“ с бившия министър на икономическото развитие Алексей Улюкаев по време на срещата им в офиса на компанията през ноември 2016 г. Непосредствено след нея Улюкаев беше арестуван по подозрение, че е получил 2 милиона долара подкуп на ръка, за да разреши на „Роснефт” да погълне друг петролен концерн - „Башнефт”. Впоследствие бе уволнен заради загуба на доверието на президента Путин и до днес е под домашен арест. Първи процес срещу министър започна в Русия През тази седмица обаче скандалът се разгоря с нова сила, след като прокуратурата публикува стенограмата от прословутия разговор между двамата.  В него не се говори изрично за пари, но девет (!) пъти е спомената въпросната „кошница с колбаси“. Според материалите на следствието Улюкаев е получил 2-та млн. долара в офиса на „Роснефт“, а след това те са намерени кеш в багажника му.  Малко по-късно ексминистърът е арестуван, а в колата му са открити кошницата, както и сак с парите. Тогава той обясни, че в него трябвало да има хубаво вино, подарено му от Сечин, и няма представа как милионите са се озовали там. По време на разговора шефът на „Роснефт“ произнася и още няколко странни реплики, които подлежат на различни интерпретации от медиите.  Процесът срещу бившия министър започна на 16 август, но той не се призна за виновен. Следващото съдебно заседание е на 11 септември, а максималната присъда е 15 години.  Всъщност „Кошницата с колбаси“ не е необичаен подарък за приятелите и бизнес партньорите на Игор Иванович Сечин. Той е запален ловец и в специален магазин правят 16 вида месни деликатеси под марката \"От Иванич\".", "date": "2017.09.09", "title": "Да не видят нещо: в Русия кошница с колбаси и 2 млн. долара подкуп"}
{"url": "http://clubz.bg/58121-pochina_srybskata_kinolegenda_lyubisha_samardjich", "text": "Почина сръбската кинолегенда Любиша Самарджич. Актьорът си отиде на 81 години  в Белград след тежко боледуване. Миналия декември актьорът беше опериран от мозъчен тумор. Лекарите дадоха оптимистични прогнози, но състоянието му се влоши и заради левкемия, съобщи бТВ. Последната му обществена поява беше на 30 март на откриването на фестивал за документално и късометражно кино в Белград, където беше показана последната му лента Panta Rei. Самарджич е роден през 1936 година в Скопие в семейство на миньори. Първоначално следва право, но след това се прехвърля в Белградската академия за драматични изкуства. Актьорската си кариера започва в белградския театър \"Ателие 212“. В началото на кариерата си снима предимно партизански филми, които героизират югодиктатора Йосип Броз Тито. Той става известен със сериала \"Горещ вятър\". \n\t По-късно става и режисьор. През 1967 година получава наградата \"Купа Волпи\" за \"най-добър актьор\" от Фестивала във Венеция. Носител е на седем сръбски награди \"Златна Арена“. Известен е с прякора „Смоки”.", "date": "2017.09.09", "title": "Почина сръбската кинолегенда Любиша Самарджич"}
{"url": "http://clubz.bg/58107-sara_netanqhu_pred_obvinenie_che_mamila_s_mandji_ot_ketyring", "text": "Главният прокурор на Израел обяви, че обмисля да повдигне обвинение за измама на Сара Нетаняху, съпругата на премиера Бенджамин Нетаняху, съобщава Би Би Си.  Тя е заподозряна в злоупотреби на стойност 359 хил. шекела или 100 хил. долара с държавни средства за кетъринг, обясни министърът на правосъдието. Премиерът Нетаняху отхвърли обвиненията към жена му като \"абсурдни\". Заявлението на главния прокуро Авишай Манделблит е най-силният показател, че Сара Нетаняху може да бъде подведена под отговорност след дълго разследване, което беше обект на детайлно медийно отразяване. Според обвинението премиерската съпруга и висш служител в адимнистрацията Езра Сейдоф са отчитали лични разходи за храна, която е приготвена вън от резиденцията и за наемане на частни готвачи в периода между септември 2010 г и март 2013 г., като са прикривали факта, че в резиденцията има нает готвач.  Разследват Нетаняху за корупция Реакцията на премиера Нетаняху не закъсня. Той отдавна смята, че срещу семейството му има лов на вещици, който е ръководен от политическите му опоненти. \"Шпигел\": Жената на Нетаняху откраднала 80 000 празни бутилки По-рано тази седмица Сара Нетаняху мина тест с полиграф. Детекторът на лъжата установи, че тя казва истината относно държавните средства. Според израелското законодателство обаче полиграфът не може да бъде използван като доказателство. Разследването срещу семейство Нетаняху се води от две години. Сара Нетаняху е честа мишена на медиите в Израел, за които е любим обект на критики. \"Шпигел\": Жената на Нетаняху откраднала 80 000 празни бутилки", "date": "2017.09.09", "title": "Сара Нетаняху пред обвинение, че мамила с... манджи от кетъринг"}
{"url": "http://clubz.bg/58123-karakachanov_ami_ako_ubiecyt_ot_peshtera_be_vzel_zalojnici", "text": "Военният министър Красимир Карачаканов защити за пореде път решението си да включи армията в залавянето на Георги Генов, който уби съпругата си в Пещера. Каракачанов потвърди, че  . Той посочи, че миналата събота му се е обадил зам.-министърът на вътрешните работи, който е поискал съдействие от специалните сили, тъй като в района, в който те са дислоцирани, е извършено престъпление и престъпникът се е укрил. „Разпоредих на командира на 68-а бригада „Специални сили” да съдейства на органите на реда”, отбеляза той. Каракачанов отговори и на коментарите, че е взел решението зад гърба на началника на отбраната ген. Андрей Боцев. Той отговори и на коментарите, че според Закона за отбраната и въоръжените сили армията може да помага само при борба срещу разпространяване на оръжие за масово унищожение, тероризъм и незаконен трафик на оръжие. Той подчерта, че заповедта е била за съдействие извън градовете. „В горите специалните сили са много по-добре обучени от полицейските части”, аргументира се той. По думите му армията не е институция, която стои само зад оградата на поделението. С президента нямаме никакви проблеми, каза още в разговора Красимир Каракачанов. Не се страхувам от вот на недоверие към кабинета, подчерта също военният министър. По темата за изтребителите той припомни, че работна група по време на служебното правителство е класирала два от самолетите и е дисквалифицирала третия от кандидатите, а  „Като министър на отбраната съм лобист за това българският данъкоплатец да си похарчи парите за нещо, което си струва, а не за нещо, от което някой друг ще спечели и ще сложи едни пари в джоба. Публична тайна е, че при покупка на военна техника във времената преди мен имаше доста сериозен лобизъм и едни хора прибраха едни пари в джобовете”, отбеляза Каракачанов.  ", "date": "2017.09.09", "title": "Каракачанов: Ами ако убиецът от Пещера бе взел заложници?"}
{"url": "http://clubz.bg/58122-edin_stadion_s_dva_terena_edin_vyrhu_drug_skoro_v_london_snimki_video", "text": "Един стадион с два терена... При това в един момент те са един върху друг, а в следващия е само един, като другият се прибира. С тази технология ще разполага строящият се в момента нов стадион на \"Тотнъм Хотспър\" в Северен Лондон. \"Шпорите\" се разделиха с добрия стар \"Уайт Харт лейн\" в края на миналия сезон, а междувременно другата арена - несравнимо по-модерна, функционална и голяма, вече ще строеше. Капацитетът на седящите места ще е около 61 хиляди. Трябва да бъде завършена по някое време през 2018 г. и \"Тотнъм\" да влезе в новия си дом. В момента лондончани играят на \"Уембли\". Технологията с прибиращия се терен е едно от чудесата на съоръжението. Какво представлява? В основата като базов терен ще бъде разположен един с изкуствена трева. На него могат да се играят мачове по американски футбол от НФЛ (Националната футболна лига на САЩ) - янките признават изкуственото покритие за официални срещи. Това игрище ще се използва също за концерти, фестивали и т.н. В същото време теренът с естествено покритие се помещава на ролки под южната трибуна на стадиона. Когато дойде време за мач на \"Тотнъм\", тревата ще бъде плъзната върху изкуствената на три части, всяка една от които тежи 3000 тона (вижте във видеото по-долу).   Това става с помощта на специални релси и 68 електромотора. Така тревният терен ще застава върху изкуствения. Операцията ще отнема около 25 минути. \"Тотнъм\" разполага с подобна система на тренировъчния си комплекс, така че тя не е нещо ново за служителите на клуба. Технологията е дело на компанията SCX, която прави и подвижни покриви на спортни арени - от тенис кортове до стадиони. Поставила е прибиращи се покриви на два от кортовете в комплекса на \"Уимбълдън\". Стадионът на германския \"Шалке 04\" - \"Фелтинс арена\", също разполага с подвижен терен, но доста по-различен технически, поради което системата на новия \"Уайт Харт лейн\" е първа по рода си в света. А защо изобщо е необходима за един европейски футболен клуб? Защото от години мачове по американски футбол от НФЛ се играят в Европа - най-вече в Лондон. Идеята е ясна - набиране на популярност за \"другия\" футбол, а оттам и трупане на пари. Мачовете в Англия най-често се играят на \"Уембли\". И тъй като това става през есента, почти всяка година теренът на Храма на футбола направо се уврежда от по-дългите бутони на щатските играчи, когато вали дъжд. Историят помни мачове на националния отбор, на които после покритието не беше на ниво. Сега \"Тотнъм\" показва как това ще се избегне. Клубът ще вложи сериозни пари за технологията, но после ще ги избие от договори с НФЛ, а и от събития в шоубизнеса, без от това да пострада естествената трева. ", "date": "2017.09.09", "title": "Един стадион с два терена един върху друг? Скоро в Лондон (СНИМКИ, ВИДЕО)"}
{"url": "http://clubz.bg/58094-kndr_nrb_9_septemvri_dve_dyrjavi_edin_praznik", "text": "Носталгично ти е за комунизма? Ами отиди в Северна Корея. Подобна реплика често може да се чуе в споровете \"за\" и \"против\" комунистическото ни минало. Оказва се, че Корейската народно-демократична република (КНДР) и Народна република България (НРБ), както се наричаше страната ни по времето на тоталитаризма, имат доста общи неща помежду си. Двете държави са твърде отдалечени от гледна точка на географията, но твърде близки като идеология и история. Първото, което веднага се набива на очи, е присъствието на думата \"народна\" в имената им. Стара максима е, че колкото повече политиците говорят за народа, толкова по-малко този народ има реална власт. Второ обаче е още по-интересно - националният празник и на двете държави е 9 септември. Днес Северна Корея празнува 69 години от провъзгласяването на държавата, направено от Ким Ир Сен на 9 септември 1948 г. Националният празник на НРБ също бе на 9 септември. На тази дата през 1944 г. според тогавашната пропаганда бе извършена \"социалистическа революция\". Датата все още се празнува като най-светлия национален празник от привърженици на левицата, включително и от представители на ръководството на БСП. Ким Ир Сен е бивш офицер от съветската армия.Само две години след създаването си Северна Корея праща войски на юг. Южна Корея е под американско влияние, като границата между двете държави е 38-ият паралел. Три години САЩ от една страна и Русия и Китай от друга водят кървава война на корейска територия. Последиците от тази война отекват и в Европа. Покрай напрежението в Корея САЩ отчитат, че СССР води агресивна политика. Така постепенно се стига до изпращането на американски войски в Европа, създаването на НАТО, въоръжаването на Федерална република Германия и т.н. Историята около българския 9 септември е подобна. България, заедно с Източна Европа, попада в съветската сфера на влияние и остава в нея от 1944 г. до 1989 г. Според предварителни информации Северна Корея ще отбележи своя празник тази година с... изстрелването на балистична ракета Северна Корея празнува 9 септември с балистична ракета Българските комунисти, както всяка година, най-вероятно ще се съберат пред паметника на съветската армия в София, известен още като МОЧА (Монументът на окупационната червена армия). И със сигурност ще има балистични слова, възхваляващи комунизма, партията, Тодор Живков, СССР и прочие. Две държави - един празник. Съвпаденията не са случайни.", "date": "2017.09.09", "title": "КНДР, НРБ, 9 септември. Две държави - един празник"}
{"url": "http://clubz.bg/58120-yujna_koreq_se_gotvi_za_novo_raketno_izpitanie_navryh_praznika_na_kndr", "text": "Южна Корея се готви за още ракетни тестове, които могат да се случат по случай националния празник на Севера - 9 септември. Това съобщи Reuters, цитирана от агенция \"Фокус\". Северна Корея празнува 9 септември с балистична ракета Откакто Северът извърши последното си ядрено изпитание, властите в Юга проверяват въздуха, земята и водите за възможни по-високи нива на радиация. Те откриха следи от радиоактивния газ ксенон, но все още това не е свързано със севернокорейските изпитания. Властите подчертаха, че „няма начин“ ксенонът да повлияе на населението или територията на Южна Корея.", "date": "2017.09.09", "title": "Южна Корея се готви за ново ракетно изпитание навръх празника на КНДР"}
{"url": "http://clubz.bg/58125-georgi_gergov_sybra_socaktiv_na_vecherq_veche_sa_zapodozreni", "text": "Бизнесменът и пловдивски социалист Георги Гергов е събрал на вечеря партийци, сред които и доста видни в родния си Пловдив. Сбирката е била в хотела му в града под тепетата \"Санкт Петербург\", става ясно от снимки от срещата, разпространени в медиите. Изваденият от Изпълнителното бюро на БСП след скандала \"ЦУМ-гейт\" Гергов е повел и хорото на тържеството в навечерието на 9 септември. Въпреки че той и хората му в левицата участваха дейно в избора на Корнелия Нинова за председател на БСП, след случая в ЦУМ с действащи лица главния прокурор Сотир Цацаров и шефа на \"Овергаз\" Сашо Дончев, Нинова поиска оставката на Гергов от екипа си на \"Позитано\" 20. Това предизвика и публичен разрив между двамата. Михаил Миков: Гергов избра Нинова, мен не ме е избирал Сайтът No Comment, минаващ за приятелски на соцпартията, заподозря опит за сговор срещу ръководството на БСП - срещата с домакин Гергов била с цел формиране на вътрешнопартийно опозиционно движение. На разпространените кадри се виждат бившият председател на левицата Михаил Миков (който само преди дни разпространи остра позиция срещу Корнелия Нинова, б.р.), бившият министър на регионалното развитие Асен Гагаузов. На срещата е присъствал и ексдепутатът и шеф на комисията по вътрешна сигурност Атанас Мерджанов. Последният е сочен за водач на опозиционерите. Свързахме се и с Мерджанов, който също каза, че сбирката е традиционна и е в навечерието на честванията на 9 септември в местността Копривките. Всяка година около 9 септември Гергов организира подобни сбирки в деня преди или след традиционните големи чествания на датата от левицата в родопската местност Копривките. Съборът е известен като \"малката Бузлуджа\" в левицата и е наистина мащабен. Тази година се очакват около 5000 симпатизанти от различни области, самата Нинова бе гост в Копривките на миналия 9 септември.  Преди няколко дни, когато се разбра, че ще има сбирка с домакин Гергов в Пловдив, самият той обяви пред \"24 часа\", че е поканил по традиция целия Национален съвет на БСП, в това число лидерката и ръководството на партията и се надява да присъстват. Днес Нинова е в Ямбол.   ", "date": "2017.09.09", "title": "Георги Гергов събра соцактив на вечеря, вече са заподозрени"}
{"url": "http://clubz.bg/58124-jertvite_na_trusa_v_meksiko_stanaha_61", "text": "Броят на жертвите от разрушителното земетресение, което удари южния бряг на Мексико, станаха 61, съобщиха властите, цитирани от Би Би Си. Трус със сила 8 по скалата на Рихтер разтърси Мексико Мащабна спасителна операция се провежда в най-засегнатите от труса щати на Табаско, Оксака и Чиапас. Президентът на Мексико Енрике Пеня Нието каза, че поне 200 души са ранени.  Земетресението с магнитуд от 8,1, което удари Мексико късно в четвъртък вечерта, е най-силното в района от един век. Президентът Пеня Нието обяви ден на траур. Един от най-пострадалите градове е Юкатан. Кметството и редица други сгради са разрушени изцяло или силно пострадали. Това е най-бедният и най-слабо развит район на Мексико и пълната картина на щетите и пораженията ще стане ясна по-късно. Силният трус беше усетен в 23,50 часа местно време в четвъртък, като разтресе сградите и предизвика масова паника. В петък последваха серия от по-малки трусове. Папа Франциск по време на месата в Колумбия, където е на посещение, каза, че се моли \"за тези, които загубиха живота и семействата си\". Земетресението беше по-мощно от труса, който удари Мексико през 1985 г., който беше усетен близо до столицата Мексико сити и причини смърта на хиляди. Вероятно сега броят на жертвите е много по-малък, защото трусът е бил в слабо населени, земеделски райони. Мексико обаче е пред заплахата на още едно природно бедствие - урагана Катя на източния бряг на страната, който се движи със 140 км/ч.", "date": "2017.09.09", "title": "Жертвите на труса в Мексико станаха 61"}
