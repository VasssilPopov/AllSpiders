{"url": "http://clubz.bg/56353-borisov_za_brekzit_kato_pravoslavni_znaem_che_gospod_na_silnite_dava_izpitaniq", "text": "Огромно напрежение се усеща при преговорите за Брекзит с Борис Джонсън и Тереза Мей. Това заяви премиерът Бойко Борисов днес по време на годишната среща на посланиците на България по света. Сбирката бе в Централния военен клуб в София. Според него \"най-кривата и напрегната\" част от преговорите ще бъде именно по време на българското председателство. Борисов коментира и плановете за новия газов хъб \"Балкан\", който определени като \"разковничето на ЕС\". Премиерът разясни отново защо България прави хъб: И отбеляза, че е видно, че щом тръгне \"Турски поток\", газовият поток през България спира и 5-6 млрд. инвестиции в газопреносна система отиват на вятъра. Премиерът коментира и ситуацията в Турция, и напрежението между Ердоган и ЕС, като добави дежурното - \"не можем да се месим в политиката на чужди държави\".", "date": "19.07.2017", "title": "Борисов за Брекзит: Като православни знаем, че Господ на силните дава изпитания"}
{"url": "http://clubz.bg/56343-mareshki_kazvaha_che_sym_pudel_na_cacarov_i_borisov_sega_syshtite_hora_tvyrdqt_che_sme_v_drug_lager", "text": "С тези думи и посочвайки снимка на жена, лидерът на \"Воля\" Веселин Марешки започна участието си в сутрешния блок на бТВ днес. Въпросната прокурорка била заловена пияна зад волана, обясни аптекарският бос и попита: Това, което възмущава новия политик, е как тази прокурорка му е запорирала \"милиони\" в имущество, когато го обвинява в нанасяне на щети до 14 хил. лв. На същия принцип аптекарският бос скочи и срещу другия си \"душманин\" - председателя на парламента Димитър Главчев, като заяви, че \"Воля\" отново ще му иска оставката. Защо? Нарушавал правилника. Какво точно е задкулисието не стана ясно. Но обвиненият в изнудване и принуда аптекарски бос отрече всички твърдения, че тормози конкуренцията си. Според него прокуратурата трябва да оттегли обвиненията си. Но целта им била друга. Както се изясни, Марешки е бил подслушван, а и тормозен от \"висш служител на ГЕРБ във Варна\". Сигнал към прокуратурата нямало смисъл - няма да направят нищо, заяви аптекарят, без да направи връзка с думите си преди това. Антон Хекимян го попита защо все пак от началото на 44-тото народно събрание \"Воля\" подкрепя ГЕРБ. Обърках се, отбеляза водещият.", "date": "19.07.2017", "title": "Марешки: Казваха, че съм пудел на Цацаров и Борисов, сега същите хора твърдят, че сме в друг лагер"}
{"url": "http://clubz.bg/56341-trima_bivshi_voenni_ministri_na_razpit_za_iztrebitelite", "text": "Трима бивши министри на отбраната ще бъдат разпитани днес от депутатите от временната парламентарна комисия за проучване на избора на нов боен самолет на българските Военновъздушни сили.  Пред народните представители ще се явят военният министър в първия кабинет \"Борисов\" Аню Ангелов, наследникът му в кабинета \"Орешарски\" Ангел Найденов от БСП и министърът от второто правителство на ГЕРБ Николай Ненчев (\"Реформаторски блок\"). Комисията в парламента бе създадена по искане на ГЕРБ, след като Цветан Цветанов почти директно заподозря президента Румен Радев в намеса в работата на експертната комисия, оценявала офертите за покупка на самолети. Специалистите класираха на първо място офертата за бойни самолети \"Грипен\", на второ - за \"Юрофайтър\" от Италия, а предложението за изтребители F-16 втора ръка от Португалия бе дискварифицирано като неотговарящо на условията на държавата за поръчката.  Експертната комисия се поизнесе по времето на служебното правителство, назначено от Радев. Версията на министрите в него е, че не е вземано решение за покупка на \"Грипен\"-и, версията на ГЕРБ е, че такова е взето.", "date": "19.07.2017", "title": "Трима бивши военни министри \"на разпит\" за изтребителите"}
{"url": "http://clubz.bg/56339-katedralnite_vrabcheta_biti_i_iznasilvani", "text": "Най-малко 547 деца и юноши от момчешкия хор \"Катедралните врабчета\" в Регенсбург са били изнасилени в период от 60 години, разкрива Би Би Си. Медията се позовава на разследващ доклад, изнесен от юриста Улрих Вебер. В него са обвинени 49 служители на Католическата църква, които са насилвали физически и психически децата в периода 1945-1990 година. Жертвите на тормоза описват училищния хор като \"затвор, ад и концентрационен лагер\", се сочи в документа. Изнасилванията са били извършвани над хористи от първоначалните класове и от гимназията. В продължение на 30 години шеф на хора е бил Георг Ратцингер, по-големият брат на сегашния папа емеритус (почетния папа) Бенедикт XVI. Георг днес е на 93 години и в доклада се посочва изрично, че той не е знаел за ужасяващите изнасилвания. Нито една от жертвите не е посочила бившия началник на хора като насилник. Ратцингер е водил хора от 1964 до 1994 година и разказва пред разследващите, че през този период никога не се е случвало да се говори за насилие сред хористите. Никой не се е оплакал. Той се кълне, че никога не е бил някого от хористите или оказвал натиск по друг начин срещу децата. При разследването е открило, че 500 деца са били физически измъчвани, а 67 сексуално изнасилвани през посочения период от 60 години. Според Вебер обаче насилие е било извършвано над 700 хористи, но поради \"културата на мълчанието\" фактите трудно се разкривали. От 49 служители на църквата, обвинени в насилнически действия, 9 са извършителите на сексуални престъпления. Хористите описват живота си в периода, когато са били ученици, като \"най-ужасното време, безнадеждно и характерно с насилие и страх\".  от : „Ад”, „затвор”, „концлагер” - с тези драстични определения говорят някогашните хористи за годините, прекарани под покрива на един от най-прочутите момчешки хорове в света. Александър Пробст, бивш възпитаник на момчешкия хор и автор на книга за преживяното там, разказва пред ДВ за униженията, насилието и побоищата, на които е бил подлаган още в подготвителните класове. Когато като 11-годишен преминал в по-горното равнище, нещата станали още по-лоши. Там един от възпитателите редовно се събирал с малка групичка юноши, с които пиел алкохол и гледал порно. По-късно влизал в момчешката спалня, бъркал под одеялото на Александър и извършвал сексуални действия - повече от сто пъти, разказва Пробст в книгата си. Юристът Улрих Вебер, който беше натоварен да разследва посегателствата срещу хористи, днес представи доклада си. В него се твърди, че близо 550 деца са били обект на насилие или сексуални посегателства. Вебер обвинява някогашния ръководител на хора Георг Ратцингер, брат на по-сетнешния папа Бенедикт, че си е затварял очите за посегателствата и насилията. Няма обаче сведения, че Ратцингер, който ръководи хора от 1964 до 1994 година, изрично е знаел за сексуалните престъпления. В рамките на разследванията си, продължили две години, Вебер стига до извода, че близо 500 деца са били подлагани на физическо насилие, а 76 - на сексуална принуда. Юристът допуска, че в „сенчестата зона” навярно има още около 700 жертви. Децата, с които е разговарял юристът, твърдят, че физическото насилие било вездесъщо - и че това били „най-лошите години в живота им, доминирани от страх, насилие и безпомощност”. Особено тежка е била съдбата на най-малките, в подготвителната група. Сексуалните посегателства се движели в диапазона от „милувки до изнасилвания”. Възпитатели и духовници често биели децата до кръв, използвайки пръчки, връзки с ключове или пръстени печати. А когато някое от децата от страх се подмокряло в леглото, възпитателите за назидание го изправяли пред всички останали. Вебер е идентифицирал 49 извършители, на които може да се търси отговорност. Според юриста техните деяния и по онова време са били наказуеми, но поради изтеклата давност днес вече не могат да бъдат преследвани. Дълги години в църковните среди, близки до момчешкия хор, обвиненията се омаловажаваха с твърдението, че някои от мерките за дисциплиниране на хористите били просто в съответствие с педагогиката, валидна през 60-те години. Юристът остро критикува тази „култура на премълчаването”, чиято цел била да се опазят реномето и световната слава на момчешкия хор. Той дава и конкретен пример за „извратената система”, наложена от учители и духовници, които запушвали устата на учениците. Когато един 16-годишен ученик пострадал сериозно от тежък побой, майка му подала жалба срещу църковната управа. Съучениците на момчето обаче били принудени да излъжат, че то просто е паднало по стълбите. И в крайна сметка от училището бил прокуден ученикът, а не виновните възпитатели. След оповестяването на доклада представители на епископството поискаха извинение от потърпевшите и заявиха: „Допуснали сме грешки, от които се поучихме.” Вебер потвърди, че организационните слабости в управлението на хора междувременно са отстранени и че там вече се практикува „педагогика в духа на времето” с особена чувствителност към психиката на децата.", "date": "19.07.2017", "title": "\"Катедралните врабчета\" - бити и изнасилвани"}
{"url": "http://clubz.bg/56342-i_mercedesite_s_mrysni_dizelovi_motori", "text": "Бордът на директорите на германския автомобилен концерн \"Даймлер\" реши да разшири кампанията по изтеглянето на дизелови автомобили \"Мерцедес-Бенц\". Акцията ще засегне 3 милиона автомобила в Европа, които ще бъдат изтеглени от пазара. „Даймлер” манипулира двигателите на около един милион дизелови автомобила, за да изглеждат по-малко замърсяващи, съобщиха преди дни германските медии. Това представлява отглас на скандала с \"Фолксваген\", който е конкурент на \"дизеловата\" компания, пише БГНЕС. Следователите подозират, че най-големият производител на луксозни автомобили в света използва така нареченото анулиращо устройство. Същото устройство бе използвано от компанията \"Фолксваген\", която през 2015 г. призна, че е манипулирала отчитането на вредните емисии при около 11 милиона дизелови автомобила по целия свят. В същото време Ройтерс цитира изследване на Института за икономически изследвания в Мюнхен, според което, ако Германия мине към производството само на екологично чисти мотори, то това ще коства загубата на 600 000 работни места.  \"Волво\" вече обяви, че след няколко години спира двигателите с вътрешно горене, а Франция ще забрани продажбата на бензинови и дизелови автомобили до 2040 година.", "date": "19.07.2017", "title": "И мерцедесите с \"мръсни\" дизелови мотори"}
{"url": "http://clubz.bg/56348-ninova_ubedila_vsichki_bez_dps_da_bavqt_kupuvaneto_na_zemq_ot_chujdenci", "text": "ГЕРБ, БСП, \"Воля\" и \"Обединени патриоти\" са се съгласили да не се приемат веднага промени, с които всеки гражданин или фирма от ЕС да може да купува земеделска земя в България. С такъв консенсус се похвали лидерката на БСП Корнелия Нинова в парламента днес. И добави, че още в рамките на 2 месеца ще се ангажират българските евродепутати да поискат в ЕК и Брюксел разговори, на които да представят аргументи за възможните законови ограничения за продажба на българска земя. В момента българският закон изисква 5 години престой на чужди фирми или лица, преди да могат да купуват земеделска земя у нас. Това обаче нарушава европейските директиви и още в края на 2013 г. ЕК предупреди, че ако България не вдигне забраната за кандидат-купувачи от ЕС, както е предвидено в договора й за членство в ЕС, ще предизвика процедура по нарушение. През 2015 г такава процедура бе започната. Тя изтича септември месец, след което ни очаква глоба. През миналата седмица Министерството на земеделието публикува за обществено обсъждане законопроект, който премахва условията за гражданите на Евросъюза. БСП, \"Обединени патриоти\" и \"Воля\" обаче очаквано възразиха.  Единствено ДПС са против това решение. Депутатът от Движението Бюрхан Абазов коментира така:", "date": "19.07.2017", "title": "Нинова убедила всички без ДПС да бавят купуването на земя от чужденци"}
{"url": "http://clubz.bg/56344-polejte_bratcheto_si_s_vrqla_voda_%E2%80%93_i_oshte_syveti_za_malki_momicheta", "text": "Кой да даде най-умните съвети за момиченца освен създателя на Том Сойер, източника на най-умните съвети за момченца? На български език за първи път, 150 години след оригиналната си публикация, излиза „Съвет към малките момичета“ на Марк Твен – шеговит набор от препоръки към младите дами: като да полеете малкия си брат с вряла вода, вместо да го мъмрите или замеряте с кал, или пък да пристъпвате към бойни действия със стари хора чак след като те са започнали първи. Когато му хрумва да съветва момиченцата, Марк Твен (по онова време той е все още Самюъл Лангхорн Клемънс) е на трийсет и вика музата с тютюнев дим. Пуши поне по 300 пури на месец и никотинът вдига неимоверно работоспособността му. Поне така твърди в една анкета, правена седемнайсет години по-късно сред интелектуалци във връзка със стимулантите на творческата им дейност. В началото на 60-те години на XIX век обаче Клемънс все още далеч не минава за интелектуалец. Освен че още носи рожденото си име, а не онова, с което го познаваме днес, околните го признават за кадърен, но кадърен като… лоцман, а не като разказвач. Така и изкарва парите си – по корабите. Години по-късно Твен ще стане авторът на незабравимите „Приключенията на Том Сойер“ и „Приключенията на Хъкълбери Фин“. На кораб по Мисисипи бъдещият писател работи четири години – взира се напрегнато в речните плитчини и от време на време се провиква: Mark Twain! С този възглас моряците предупреждавали за опасно спадане на водите до минимума, необходим за речното корабоплаване. Години по-късно Самюъл ще го вземе, за да подписва с него разказите си, публикувани в притурките на различни вестници. Освен него той използва и псевдонимите Джош и Томас Джеферсън Снодграс. Mark Twain обаче надделява. Вярното произношение е Марк Туейн, но у нас от десетилетия го произнасяме Твен – като руснаците. Според литературоведите Клемънс за пръв път се подписва като Марк Твен на 2 февруари 1863-та под кратък пътепис. Първите му разкази са вдъхновени точно от приключенията по Мисисипи. Твен работи като лоцман от 1857-а до избухването на Гражданската война през 1861 година. Понеже печели добре, убеждава по-малкия си брат Хенри също да стане лоцман. По-късно ще се обвинява цял живот – защото Хенри загива на 21 юни 1858 г. при експлозия на парахода „Пенсилвания”, на който плавал. \n\tТвен сънувал смъртта му месец по-рано и след трагедията се насочва към парапсихологията. Той става един от първите членове на Обществото за парапсихологически изследвания. На български „Съвет към малките момичета“ е в превод на Невена Дишлиева-Кръстева. Илюстрациите с техниката на хартиената пластика и не по-малко остроумни от текста са на Капка Кънева. Изданието е на „Лист“.", "date": "19.07.2017", "title": "Полейте братчето си с вряла вода – и още съвети за малки момичета"}
{"url": "http://clubz.bg/56340-trymp_nqmal_vtora_sreshta_s_putin_na_g_20_a_samo_razgovarql_s_nego", "text": "Президентът Доналд Тръмп е имал втора срещу с руския си колега Владимир Путин по време на форума на Г-20 в Хамбург, разкри пред Си Ен Ен високопоставен чиновник от администрацията на САЩ. Разговорът е останал скрит от медиите.  Според източника на тв канала двамата президенти са разговаряли почти час по време на официалната вечеря. Както е известно, до Путин тогава седеше Мелания и Доналд Тръмп станал от мястото си и отишъл да я види. Тогава започнал разговора с Путин. Явно Мелания е станала и е отстъпила място на съпруга си, защото източникът описал ситуацията така - двамата разговаряха в присъствието само на преводача на руския президент. Белият дом опроверга информацията, но всъщност потвърди, че Тръмп и Путин са говорили в края на официалната вечеря. Само че това не било \"среща\", а просто \"разговор\". Говорител на Белия дом призна, че разговорът е продължил близо час и че на него е присъствал само преводачът на Путин, защото \"такъв бил протоколът\". Той поясни, че на вечерята всяка двойка имала по един преводач. Преводачът на Тръмп знаел японски, но не и руски, затова нямало какво да прави на разговора с Путин. Досега беше известно само за ръкостискане в коридора и за една среща между Тръмп и Путин в рамките на Г-20 в Хамбург. Тя продължи 2 часа и 20 минути. На нея присъстваха външните министри на двете страни Рекс Тилърсън и Сергей Лавров.  \"Фалшива новина\", веднага обяви президентът Доналд Тръмп и отправи остри критики за начина, по който са били поднесени новините за уж провелата се втора лична среща между него и президента на Русия Владимир Путин по време на лидерския форум в Хамбург. Тръмп обръща внимание на новините, описвайки ги като „болни“, и отбелязва, че всички лидери на страните от Г-20 са били поканени на вечерята и пресата е знаела за това. Президентът обаче пропуска, че съдържанието на разговора е останало скрито от пресата. Във втори коментар Тръмп разкритикува медиите, че се опитват да изкарат контакта му с Путин „зловещ“. Говорител на Белия дом заяви, че съобщенията за втора среща между Тръмп и Путин са неистински и посочи, че двамата просто са имали кратък разговор по време на вечеря.", "date": "19.07.2017", "title": "Тръмп нямал втора среща с Путин на Г-20, а само \"разговарял\" с него"}
{"url": "http://clubz.bg/56338-moskva_spinyrite_sa_igrachkata_na_opoziciqta_video", "text": "", "date": "19.07.2017", "title": "Москва: Спинърите са играчката на опозицията (ВИДЕО)"}
{"url": "http://clubz.bg/56354-otkysvaneto_na_bylgariq_ot_zapada", "text": "Народното събрание прие на първо четене промяна в Закона за съдебната власт, която забранява на професионалните организации на съдии, прокурори, следователи и съдебни служители достъп до чуждестранно финансиране. Обещанието е преди второто четене Европейското финансиране да бъде изключено от думата „чуждестранно”. Така обявена, новината е лесно „продаваема” – българите по принцип обичат някой друг да бъде лишен от едни пари. Става дума обаче за финансиране на проекти, а не за пари на калпак. Финансиране на дейности на организации, а не за финансиране на магистрати. Обучение на съдии и прокурории, а не плащане на съдии и прокурори. За такива проекти става дума, но това законодателите нямат интерес да казват. В т.нар. Западен свят, към който България сама поиска и сама положи усилия да се присъедини, хората отдавна са разбрали колко важно за развитието е гражданското общество. Практиката отдавна е показала, че независимите от държавата организации могат по-ефективно, по-прозрачно и по-иновативно да извършват изследвания, да изработват модели на алтернативни политики, да изпълняват обществена функция. Затова в свободния свят държавите отделят средства за развитие на гражданското общество – т.е. определят цели и правила, а неправителствени организации кандидатстват с проекти. След като получат одобрение, получават и финансиране за предварително уточнени дейности. Средства за гражданско общество отделят и много частни дарители. Не, не е само Сорос. В главите на законотворците обаче вероятно прелитат найлонови торбички с пачки долари, а в полунощ Чичо Сам се явява с онзи цилиндър от комунистическите карикатури и прошепва зловредните задачи на „грантаджиите”: искайте нещата да са по-добре, предлагайте решения, подкрепяйте културата и изкуството, работете за образованието на децата… В партизанските глави вероятно нещата се случват така, но в свободния свят всички тези проекти са прозрачни и контролирани. Виждал съм бентли, купено от обществени поръчки, не съм виждал бентли, купено от грантове. Законодателят реши да гарантира независимост на магистратите, като забрани на съсловните организации да провеждат обучения и да извършват изследвания. Това е несъстоятелно и няма общо със зависимостта и независимостта. Една е съсловната организация, която дразни статуквото – Съюзът на съдиите в България. Дразнят ги техните позиции и техните представители в медиите. Само няколко минути са ви необходими, за да откриете в интернет информация за финансираните проекти на тази организация – обучения и изследвания. Колко скучно. Дори и те да спрат, гласовете си остават. Осъзнават или не, управляващите тръгнаха по стъпките на Путин. Това е атака срещу идеята за гражданско общество изобщо. Атака срещу прозрачното финансиране с публично обявени цели. Днес са магистратите, утре ще са наблюдаващите избори. След това ще са занимаващите се с образование. Как ви звучи този лозунг: Да гарантираме независимостта на изборите! И да забраним чуждестранно финансиране за наблюдаващите изборите. Да върнем независимостта на българския учител! И да забраним чуждестранното финансиране за образователен обмен и обучения на преподаватели. Да направим независими българските библиотеки! И да забраним чуждестранното финансиране на ремонта и запълването на фондовете на българските библиотеки. Добре, ще ги забраним. И тогава ще останем и без наблюдение на изборите, и без шанс за повишаване на квалификацията на работещите в образованието, и без нови библиотеки. Разбира се, държавата може да финансира всичко това, но - първо, не го прави, второ, половината пари ще бъдат откраднати по пътя, и трето, това ще доведе до политическа зависимост. Вижте кой внесе и кой защити от парламентарната трибуна законовата промяна. Председателят на правната комисия Данаил Кирилов (ГЕРБ) представи законопроекта – той не е човек с политически позиции, трябвало е да представи нещо, представил го е. Вижте кой защити проекта – Георги Марков (ГЕРБ), който е известен и като агент Николай от VI отдел на Държавна сигурност; Павел Шопов („Атака”), който е представител на най-проруската партия в целия Европейски съюз, която иска България да напусне Съюза и да се присъедини към непрекъснато основаващия се Евразийски съюз около Москва. Днес Народното събрание обърна гръб на Западния свят и се усмихна на Кремъл и неговите ценности. Гражданското общество срещу централизирания контрол. Прозрачност срещу конспирация. Свободният свят срещу бившия ни свят. На фона на бездействието срещу данните на контраразузнаването за руска намеса в политиката медиите, както и кибератаката в деня на изборите… И нямаше нито един глас в българския парламент, който да се противопостави и да каже в прав текст за какво става дума. На ГЕРБ се пада задачата да спре преди второто четене тази стъпка за откъсването на България от Запада. На едни им харесва, на други не им харесва, но в момента това е най-прозападната партия в българския парламент.", "date": "19.07.2017", "title": "Откъсването на България от Запада"}
{"url": "http://clubz.bg/56350-chujdite_investicii_namalqha_4_pyti", "text": "Чуждестранните инвестиции в България са се свили повече от 4 пъти за една година. За периода януари-май 2017 г. те са на стойност 120 млн. евро (0,2% от БВП) при 526 млн. евро за първите пет месеца на 2016-а.  Само за май чуждестранните капиталовложения намаляват с 6,2 млн. евро при увеличение със 130,2 млн. евро през м.г., показват предварителните данни от Българската народна банка (БНБ).  Това се дължи на спад с 11 млн. лв. само за май на привлечения дялов капитал (вноски на чужди компании в капитала на български фирми, както и плащания по сделки с имоти), което означава, че капиталите от България се изтеглят.  Общо намалението за 5 месеца е от 238,7 млн. евро до 120,8 млн. евро, отчита БНБ.  Постъпленията от чужди инвестиции в недвижими имоти у нас са 2,3 млн. евро при 28,3 млн. евро за януари - май 2016 г. Реинвестираната печалба (показваща дела на чуждестранните инвеститори в текущата печалба или загуба на дружеството на база на счетоводни данни за финансовия резултат) възлиза на 202,2 млн. евро през първите пет месеца от годината в сравнение с 295 млн. евро за януари - май 2016-а. Най-големите нетни преки инвестиции в страната за първите пет месеца от годината са от Холандия (147,3 млн. евро) и Швейцария (101,3 млн. евро).", "date": "19.07.2017", "title": "Чуждите инвестиции намаляха 4 пъти"}
{"url": "http://clubz.bg/56330-mongoliq_nad_vsichko_priklyuchenieto_na_haltmaa_batulga", "text": "Улан Батор, Монголия – Като излизате от столицата на Монголия, виждате необичайна гледка – в началото ви се струва, че е мираж на красива планина, чиито бели върхове блестят над степите. Като приближавате обаче, виждате, че планината си има глава, рамене… Това е огромна статуя на Чингис хан. Лицето на статуята е намръщено, почти като карикатура, и изразява решителност. Паметникът е построен от новоизбрания президент на Монголия Халмтаа Батулга – шампион по бойни спортове, след това бизнес \"акула\", после политик. Нарекъл компанията си „Генко”, защото така се казвала фирмата на героя на Марлон Брандо в „Кръстникът”. Срещнах го по време на посещение в Монголия преди няколко години, когато вече бе министър с огромни планове за страната си. Където и да сте били в Улан Батор през последните десетилетия, вероятно сте ползвали услугите на някой от бизнесите на Батулга – или сте отсядали в негов хотел, или сте се возили на негови таксита, или сте си купили билетче от неговата лотария, гледали сте негов телевизионен канал, хапнали сте от неговите пилета. Но все още той е най-известен в страната си като национален герой, който е спечелил Световната купа по самбо през 1986 г. Бен Мойл, хазартен британец, който управляваше един от телевизионните канали на Батулга, си спомня как е бил нает: Пътят на Батулга ог юртата до президентския дворец е съвременна монголска приказка. Прекарал детството си на витрината на корекома в Улан Батор, където комунистическите функционери си купували западни стоки, недостъпни за обикновените монголци. Започнал да учи графичен дизайн в Художествената академия, където по-едрите момчета го тормозили. Затова се записал да тренира самбо. Батулга отговаря директно на въпроса защо е решил да прави кариера в спорта:   И доста е пътувал. При първото си пътуване в чужбина – в Париж през 1983 г., той вижда изискана дама, чието куче има кожено палто.  * * * По време на командировките си Батулга купува топове с джинсов плат, после шиел дънки и ги продавал на колегите си от Академията. Печели сребърни медали от Световната купа през 1983 и 1986 г., а с неколкостотинте долара от наградния фонд си купува видео „Панасоник”. В Улан Батор връзва видеото към 80-килограмов съветски телевизор. Заедно с приятели създава пътуващо „кино” и показва пиратски касетки с Джаки Чан и „Том и Джери”. Монголия не била виждала нищо подобно преди. След края на комунизма Батулга се оказва с много повече контакти извън страната в сравнение с другите монголци. Заминал за Москва, купил лади и основал първата таксиметрова компания. , казва Батулга. В следващите десетина години се захваща активно с търговия. Внася и изнася почти всичко – от сингапурски телевизори до унгарски вратовръзки. Японски телевизионен репортаж от онези години показва Батулга с черен шлифер и слънчеви очила „Рей бан”, със зализана коса и премрежен поглед – нещо като монголския Белязания. По това време кръщава фирмата си по филма „Кръстникът”. По време на комунизма почти 96% от монголците са неграмотни, а днес се научиха да четат, да пишат, гледат филми и слушат рокенрол под влиянието на руската и европейската култура. Когато Батулга се захваща с политика, той сменя черния шлифер с елегантен костюм. Прехвърля бизнеса си на своите съдружници и през 2008 г. става министър на пътищата, транспорта и строителството. Когато го срещнах през 2003 г., той планираше да изгради мрежа от пътища и рафинерии, които да позволят на Монголия да преработва собствените си полезни изкопаеми и да ги изнася, вместо да ги товари сурови към изгладнелия за енергийни суровини Китай. Страната, която е била 500 години заден двор първо на китайската, а после на съветската империя, има едни от най-големите неразработени залежи на енергийни суровини и минерали. Когато бях там, страната процъфтяваше със 17% ръст, а великите сили се бяха домъкнали в столицата, за да заиграят новата си голяма игра – който контролира страната, контролира енергетиката на Азия. След това икономиката се срина заедно с намаленото търсене на суровини в света – Монголия може официално да е независима от Русия и Китай, но все още трябва да се подчинява на пазара. Батулга се кандидатира за президент с лозунга „Монголия над всичко”, но за да постигне истинска независимост, той ще трябва да диверсифицира икономиката, докато разиграва Китай, Русия и това, което преди наричахме „Запада”. Най-любопитното за Монголия е това, че тя изобщо е демокрация – със сигурност корумпирана и опърничава, но все пак работеща демокрация. Във всички съседни страни на Монголия – от Русия до страните в Централна Азия и Китай, са немислими свободни и честни избори. Монголия е демокрация сред пустиня от диктатури. Дали може да остане такава, докато се бори с корупцията, неравенството и геополитическото задушаване, е съвсем отделна история. Обикновено богатите на ресурси бивши комунистически страни тръгват в другата посока. Бившият финансов министър, издател и историк Бабар, който е известен само с първото си име, вярва, че монголската демокрация е резултат от номадското минало:  Даже се забелязва и една непочтителност сред монголците. В кабинета на Батулга не видях нито един от подчинените му да се навежда или да се унижава пред началника си, както е в Русия или Китай. В бара на хотела Батулга се смесва с тълпата, в която са министри и одърпани миньори. Той идва направо от тренировка, потен и по анцуг. Нито се правеше на по-важен, нито някой гледаше на него така.", "date": "19.07.2017", "title": "Монголия над всичко: приключението на Халтмаа Батулга"}
{"url": "http://clubz.bg/56346-shefyt_na_frenskiq_generalen_shtab_podade_ostavka", "text": "Началникът на генералния щаб на френските въоръжени сили ген. Пиер дьо Вилие е подал оставка, съобщи \"Фигаро\" на уебсайта си. Мотивите за оставката са предложени от финансовото министерство съкращения в отбранителния бюджет. На 30 юни мандатът на Дьо Вилие е бил продължен с една година до юли 2018 г., отбелязва всекидневникът. Франция в момента отделя 1,78% от БВП за отбрана. Държавите от НАТО имат споразумение отбранителните им разходи да достигнат минимум 2% от БВП до 2024 г. Тридесет хиляди френски военни са разположени в чужбина от Западна Африка до Близкия изток, а още 10 000 са ангажирани в антитерористичната операция \"Страж\" у дома. Дьо Вилие, който е командвал френски механизирани батальони в Косово и в Афганистан, неколкократно е критикувал съкращенията на отбранителните разходи - последния път доста остро в закрито заседание на Националното събрание, предизвиквайки гнева на президента Еманюел Макрон. Мандатът на генерала трябваше да изтече на 30 юли, но Макрон го помоли да остане на поста си, пише \"Фигаро\". Вестникът го цитира, че френските въоръжени сили се нуждаят от 35 милиарда евро през 2018 година в сравнение с 32,7 милиарда, отделени за тях през тази година.", "date": "19.07.2017", "title": "Шефът на френския генерален щаб подаде оставка"}
{"url": "http://clubz.bg/56349-obvinqemiqt_borshosh_ne_se_otkazvam_ot_vsichko_koeto_sym_svyrshil", "text": "Доскорошният директор на НДК Мирослав Боршош получи днес обвинителен акт от т.нар. звено \"Антикорупция\" за неправомерно изразходване на бюджетни средства. Става въпрос за част от 17-те млн. лв, които са отпуснати на НДК за европредседателството ни. Боршош дойде с адвокат Даниела Доковска и бе съвсем лаконичен на излизане, след като получи обвинителен акт. Така той обяви, че свършеното от него като шеф на НДК е освен добро, и законосъобразно. Общо двамата останаха при прокурорите около 10-ина минути. Доскорошният директор на Двореца каза, че е поискал, но не са му били предоставени никакви доказателства. Боршош обеща да се отчете по-подробно следващия вторник пред временната парламентарна комисия, създадена по случая.", "date": "19.07.2017", "title": "Обвиняемият Боршош: Не се отказвам от всичко, което съм свършил"}
{"url": "http://clubz.bg/56345-vlastta_se_prehlasna_po_orban_i_otrqza_vynshnoto_finansirane_na_sydiite", "text": "Парламентът прие на първо четене промени в Закона за съдебната власт, с които отряза външното финансиране на съсловните магистратски организации. Поправката засяга най-вече Съюза на съдиите. Точно 116 депутати бяха \"за\", 6-има \"против\" и  52-ма \"въздържали се\". Дискусията по промените бе кратка, като основният акцент в нея бе възхвала на унгарския премиер Виктор Орбан, който също по подобен начин ограничи финансирането от страна на чужди неправителствени организации. Водещ вносител на промените е шефът на правната комисия Данаил Кирилов (ГЕРБ). Според него средствата за дейността на магистратските организации трябва да се събират само от членски внос и дарения на членовете им. Кирилов смята, че така се усилват гаранциите за прозрачност. Той изтъкна, че между първо и второ четене на законопроекта от забраната ще бъде изключено финансирането по линия на ЕС. Това става по нареждане на премиера Бойко Борисов, който поръча на правосъдната министърка Цецка Цачева да говори с депутатите от партията за промяната. Заръката бе отправена на заседанието на Министерския съвет през миналата седмица. Единствените двама депутати, които участваха в дебатите, бяха Георги Марков (ГЕРБ) и Павел Шопов (\"Обединени патриоти\"). Марков заяви, че подкрепя законопроекта. Той изтъкна, че съдебната власт у нас е независима и именно затова прокуратурата е в съдебната власт и има самостоятелен бюджет.. Марков коментира факта, че Кирилов е сравняван с Орбан заради този законопроект. Той изтъкна, че българската държава е осигурила много добро заплащане на българските магистрати и ги призова да бъдат така добри да финансират организациите си от членски внос. И призова магистратите да не говорят от телевизията, а със съдебните си решения. Павел Шопов изтъкна, че съдебната система е особена, консервативна и бързи реформи в нея са контрапродуктивни. Без да споменава имена, но очевидно визирайки шефа на Върховния касационен съд Лозан Панов, Шопов изтъкна, че \"няма първи съдия\". Според него Унгария е  . Другата спорна поправка в закона гласи, че членовете на Висшия съдебен съвет могат да бъдат повишавани като магистрати с едно стъпало без конкурс, след като изтече мандатът им в кадровия орган на съдебната система.", "date": "19.07.2017", "title": "Властта се прехласна по Орбан. И отряза външното финансиране на съдиите"}
{"url": "http://clubz.bg/56347-gerb_vyvejda_3_zoni_za_nebostyrgachi_v_sofiq", "text": "Депутати от ГЕРБ внесоха промени в Закона за устройство и застрояване на София, с които се въвеждат 3 зони, където да се строят небостъргачи - сгради над 125 метра. Това съобщи народният представител Александър Ненков. Всяка сграда над 75 метра, която има разгъната застроена площ над 20 хил. кв. м, трябва да има т. нар. транспортна симулация. Целта е да не се нарушава трафикът в квартала. С промените се въвежда регламент, според който, ако един имот веднъж е утвърден като зелена система, той няма да може да променя предназначението си и върху него няма да може да се строи. Завишават се и глобите за увреждане на паметници на културно-историческото наследство на София. Към момента физическите лица се санкционират за подобно нарушение с 1000 до 10 000 лв. С промените глобата за тях се вдига на 50 хил. до 100 хил. лв. Юридическите лица в момента плащат от 10 хил. до 100 хил. лв. За тях санкцията става от 50 хил. до 200 хил. лв.", "date": "19.07.2017", "title": "ГЕРБ въвежда 3 зони за небостъргачи в София"}
{"url": "http://clubz.bg/56351-veche_i_biopogrebenie_vmesto_kremaciq_razlagane_v_alkalen_raztvor", "text": "Век и половина след строежа на първия крематориум Великобритания последва примера на САЩ и Канада, като за пръв път на Стария континент даде зелена светлина за въвеждането на биокремацията, съобщава Би Би Си, описвайки истинската история на Робърт Джей Клинк. Като малък неговите родители често са го водили на вилата си на брега на езерото Саут-Лонг-Лейк в Минесота, щат с хиляди езера. Там той се пристрастява към риболова, така минава детството му. След това дълги години Боб и втората му съпруга Джуди поддържали два катера, не го напускала страстта към риболова. Коварен рак отнема мъжа на Джуди. Тя се отправя към погребално бюро и заявява, че приживе любимият й съпруг е пожелал след сетния си час да бъде кремиран. Джуди се изненадала, когато от погребалното бюро й казали, че предлагат два вида кремация – изгаряне на тленните останки и на водна основа. В началото се стъписала, но след размисъл решила, че вторият вариант, хидролизата, ще е по-добър за Робърт. А и той толкова много обичал водата. Така земният му път ще приключи с изкъпване. Жената мигновенно се сетила, че според християнската традиция така започва и човешкият живот – кръщенето. От гледна точка на екологията биокремацията в алкален разтвор е по-добрият вариант, но засега в цял свят я предлагат едва 14 погребални бюра – в САЩ и Канада, уточнява Би Би Си. Първият апарат е създаден преди пет години. Разработката му е струвала 750 000 долара. Изградена е и ритуална зала с кръгла форма и фонтани. Самото устройство за биокремация е с височина от 2 метра и 3 м дължина, изработено е от стомана. Напомня на голям банков сейф. Трупът се вкарва през люк в тъмната утроба на апарата. На монитора са зададени четири опции – начало на процеса, проверка, цикъл, финал. Люкът се затваря и с натискане на бутон следват останалите опции. При “цикъл” машината подава два кратки сигнала и започва да се пълни с вода. Количеството се определя автоматично в зависимост от теглото на трупа. Средният разход е 300 литра. Концентриран разтвор с водороден показател рН 14 се нагрява до 152 градуса, но не кипи, тъй като камерата е под налягане като при бързовар. Хидролизата е естествен процес на разлагането на труп, както при традиционното погребение, при което обаче са нужни години. Апаратът го прави само за час и половина. Останките представляват разтвор, приличащ на чай или бира. Останали са единствено соли и глюкоза. Мирисът е остър, но не и отблъскващ. Отработената течност – в стерилния коктейл от аминокиселини и пептиди няма следи от ДНК, се излива в канала. Точно това е смущаващо за мнозина. Костите се изсушават бавно в сушилня, след което чрез апарат се смилат. Апаратурата за целия процес е разработена от британската компания. Resomation Ltd. Предстои в края на годината първият аналогичен апарат за биокремация да бъде въведен в експлоатация край Бирмингам за пръв път в Европа. Според статистиката всеки ден от този свят си отиват 150 000 души. Населението на планетата расте и броят на покойниците ще се увеличава, припомня Би Би Си. Сега населението е 7,5 милиарда, а в края на века се очаква да нарасне на над 11 милиарда. Драстично намаляват и капацитетите на гробищните паркове. Всеки втори във Великобритания в близките две десетилетия ще е запълнен. Според активисти само в САЩ за саркофази ежегодно се изразходват над 1,5 милиона тона цимент и 14 000 тона стомана. Само при една кремация в атмосферата се изхвърлят 320 кг въглерод. Тя е далеч по-екологична, твърди холандската изследователка Елизабет Кайзер. Тя е извършила тригодишно проучване – от 2011 до 2014 г. При 17 от 18 показателя – от замърсяването на морета и океани до изменения в климата, хидролизата се е оказала далеч по-екологична в сравнение с кремацията и традиционното погребение. Наред с това Кайзер и нейни колеги са изчислили в евро щетите за околната среда: при едно погребение 64 евро, 48 евро при кремация и едва 2,59 евро при новия метод. Но всяка новост има и своите противници. Когато през 1879 г. във Великобритания е построен първият крематориум, хиляди излизат по улиците в знак на протест. Правителството е принудено да забрани кремацията, докато тя не бъде одобрена от парламента. Мнозина от поддръжниците на кремацията не доживяват узаконяването й. Това става едва през 1902 г. В края на 1960 г. тя е далеч по-предпочитана от традиционното погребение, но днес едва един на четирима мъртъвци се кремира.", "date": "19.07.2017", "title": "Вече и биопогребение - вместо кремация разлагане в алкален разтвор"}
