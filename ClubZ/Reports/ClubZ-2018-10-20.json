{"url": "http://clubz.bg/74744-ludogorec_izmykna_pobeda_sreshtu_levski_i_povede_v_pyrva_liga", "text": "\"Лусогорец\" изтръгна 2:1 от \"Левски\" от 12-ия кръг на Първа лига и поведе в класирането с 29 точки. \"Сините\" имат 28, а ЦСКА-София е с 25 и мач по-малко. Това бе последният мач на бразилеца Пауло Аутуори начело на шампионите. Той си тръгва, постът му заема неговият първи асистент Антони Здравков. Двубоят се игра пред доста публика на \"Лудогорец арена\", но стадионът не бе пълен - само секторът с феновете на гостите бе наистина изпълнен. Началото на срещата бе за домакините. Натанаел отправи опасен удар, а малко след това Клаудиу Кешеру очудващо не откри резултата. В 11-ата минута съдията Георги Кабаков пожали Милош Цветкович от \"Левски\", който заслужаваше директен червен картон. Постепенно \"сините\" изравниха играта и започнаха да застрашават Ренан дос Сантос. Станислав Костов имаше възможност да стреля с глава, но е уцали вратата. \"Левски\" имаше още няколко добри атаки и не позволяваше на съперника да застрашава Мартин Полачек. Стражът на столичния тим обаче беше несигурен и това личеше при удари към него. В 34-ата минута \"орлите\" разиграха добре, Натанаел шутира, Полачек изби в краката на Джоди Лукоки и холандецът откри резултата. Тук \"Лудогорец\" на свой ред получи предимство и то не само на таблото. При шут на Натанаел топката облиза напречната греда. \"Левски\" отвърна с пропуск на Давиде Мариани. В добавеното време на първото полувреме \"зелените\" нанесоха нов удар при грешка на Хали Тиам, асистенция на Кешеру и техничен завършващ удар на Вандерсон - 2:0. Домакините стартираха по-добре и втората част. Можеше да се стигне и до 3:0. Вместо това обаче \"Левски\" намали с деветия гол на Станислав Костов за сезона - 1:2. \"Сините\" направиха отлична акция, при която Хали Тиам проби и поднесе топката на Костов, като се реабилитира за грешката си по-рано. В следващите минути \"Левски\" \"стъпи на газта\" и бе близо до равенството. В 63-тата минута феновете на тима от \"Герена\" може би виждаха как топката влиза в мрежата на Ренан след стахотен удар на Габриел Обертан. Кълбото обаче тресна гредата отвътре и мина успоредно по голлинията. Гостите имаха и други възможности - преди това. Към края на срещата \"Лудогорец\" успя да възстанови баланса и спечели. \"Левски\" отново се опря сериозно на \"орлите\" и показа, че ще е сериозен опонент в битката за титлата. Малко не стигна на столичния тим да си тръгне поне с точка от Разград - напълно я заслужаваше.", "date": "2018.10.20", "title": "\"Лудогорец\" измъкна победа срещу \"Левски\" и поведе в Първа лига"}
{"url": "http://clubz.bg/74733-svyrshiha_li_diskotekite_g_n_simeonov_che_podhvanahte_majkite", "text": "Симеонов за майките: \"група кресливи жени\", спекулират с \"уж болни деца\" Свършиха ли дискотеките, г-н Симеонов, че подхванахте майките на деца с увреждания? Вчера чух изявлението ви за \"закона, заченат в грях\" и се изпълних със срам, че сте мой вицепремиер, че живея в държава, която допуска политици от най-висок ранг да правят подобни грозни изказвания, при това изпълнени със самодоволство от собствената си значимост, с физиономия на отвращение, безчовечно и грубо, в пълен отказ да видят условията, в които някои хора са принудени да оцеляват: Не съм юрист, нито политик, затова допускам, че е възможно този закон, г-н Симеонов, да има недостатъци. Но дали вината за това е на майките? Нима беше тяхна работа да творят закони? Други са избрани от народа, но вие ги принудихте с бездействието си. Ако има такива недостатъци, посочете тях, посочете вариантите, по-добрите решения. И посочете виновниците за това положение - правителствата, които в продължение на 11 години не успяха да създадат условия за хората с увреждания да водят нормално и достойно съществуване в България (колко да са тези административни срокове, боже мой, че толкова години не ви стигнаха). \"Група кресливи жени с уж болни деца\" може да \"вземе главата\" на Валери Симеонов Историята, която ще прочетете  , ако отделите малко от времето си, ми прати Росица Букова от Движение на българските майки. Тази история предава цялата хронология на протеста на \"кресливите\" жени, които се борят за децата си. Думата популизъм, която с такова удоволствие използвате, за да опишете как ви притискат, не е правилна. Не е популизъм, а война за оцеляване и участниците в нея имат само два варианта - да победят или да напуснат бойното поле. Ако не го осъзнаете, ще дойде момент, когато ще управлявате само собствените си деца. Чуждите - здрави или болни - вече ще са избягали. Прогонени от вас и подобните ви.  Тази битка не е от вчера и имахте предостатъчно време да предложите сами такъв законопроект, вместо да обвинявате майките, че техният не бил достатъчно добър. Разбира се, винаги е по-лесно вместо да решиш проблема, да нападнеш човека, който го създава. Особено ако му е трудно или невъзможно да се защити, защото не разполага с власт, пари и връзки. Борисов за Симеонов: Език мой, враг мой По какво се познава дали едно общество има ценности, г-н Симеонов? По шума в дискотеките или по грижата за болните и слабите? Хиляди пъти бих предпочела една дискотека да вдига врява до небесата, стига в нея да може да влезе свободно и да се забавлява с приятелите си някое двайсетгодишно хлапе в инвалидна количка. Защото те също танцуват, Валери. Знаете ли, че те танцуват, и се усмихват, и се забавляват, и имат приятели, и ходят на работа, и дори обичат, не много по-различно от нас. Някъде по света те живеят, вместо да оцеляват. Хубаво е да помислите върху това. Майка съм на четири деца, които по никакъв начин не \"тежат\" на системата ви, защото са имали щастието да се родят здрави. Те са умни и способни момчета и вярвам, че ще станат достойни граждани и добри хора, ще създадат семейства, вероятно ще ме зарадват с още внуци. Но знаете ли какво си обещах след вашето изявление, (чиято значимост всъщност е единствено в грозотата му, но се оказа капката, с която чашата преля)? Обещах си, че повече никога няма да произнеса и една дума, която да ги задържи тук. Твърде много ги обичам, за да им го причиня.  Валери Симеонов: Знам, че истината боли, не се отказвам от думите си  Иска ми се да запитам нашите политици - не виждате ли, че нещо страшно се случва с България? Не виждате ли, че скоро няма да останат хора, които да управлявате? Няма да имате работна ръка, данъкоплатци, родители и деца. България се изнася! Новите емигранти не са млади хора, които просто искат да видят и друг свят, да опитат късмета си на друго място. Новите емигранти са семейства - семейства с деца, семейства с работоспособни родители, които бягат НЕ от любопитство, а защото търсят сигурност. Тук няма сигурност, а и надежда вече няма. Ние сме държава, в която, за да хванат изнасилвача ти за два дни, трябва да си млада, красива и известна. Държава, в която мъжът ти може да те пребие, защото полицията не вярва на сълзи. Държава, в която блъскат майки по тротоари и пешеходни пътеки, а после ние, обикновените хора, на които им дреме за чуждата болка, събираме пари, за да лекуваме децата им. Държава, в която лекарствата за онкоболни се изнасят, а на тях се влива физиологичен разтвор. Държава, в която умират родилки, защото им скачат по коремите, а после системата оправдава виновните. Държава, в която се експериментира с чернодробни трансплантации върху деца и в която политиците се държат като мутри и се гордеят с това. Ето такава държава сме ние. Цялата ни система е зачената в грях и хора умират на кръста всеки ден, но не успяват да я спасят. Партията на Валери Симеонов си го защити Хора като вас, г-н Симеонов, превърнаха патриот в обидна дума. И най-жалкото е, че дори няма да разберете какво се опитвам да ви кажа.  \"Група кресливи жени с уж болни деца\" може да \"вземе главата\" на Валери Симеонов Борисов за Симеонов: Език мой, враг мой Валери Симеонов: Знам, че истината боли, не се отказвам от думите си  Партията на Валери Симеонов си го защити", "date": "2018.10.20", "title": "Свършиха ли дискотеките, г-н Симеонов, че подхванахте майките"}
{"url": "http://clubz.bg/74736-barekov_i_siderov_iskat_patriotichen_memorandum_sreshtu_rasizma", "text": "Николай Бареков и Волен Сидеров готвят ново патриотично обединение за евровота, съобщи пресцентърът на Барековата партия \"Презареди България\". \"Едни малко по-помъдрели момчета\" стават консерватори. Начело със Сидеров Любопитни са изискванията към бъдещите партньори в обединението. Първото условие е защита на консервативните ценности, семействата и свободата, второто - защита на социалните права на гражданите, най-вече майки и деца, и третото - , и, както се изразяват от \"Презареди България\", \"антисемизма\" Сидеров глобен заради \"мангал\", но не и заради \"мургав\" Условието е любопитно поради факта, че Волен Сидеров е   срещу етнически турци, глобяван от КЗД за обиди към българските роми, учавствал е в нападение срещу софийска джамия и е известен със защитата си: Николай Бареков твърдеше през 2014 г., че \"циганите ме предадоха\" на изборите, защото е отказал да им плаща. И е заявявал за българските роми: Барековщина: Циганите да вземат индийско гражданство и да се приберат в Индия \"Атака\" официално е подала молба за членство в европейската консервативна партия АКРЕ в Кишинев, Молдова, съобщават още от \"Презареди България\". Президентът на АКРЕ Ян Захрадил заявил, че е уверен в успеха на бъдещия съюз, особено след като лично се е уверил в потенциала за успех на Бареков и Сидеров в София миналата седмица.  Пред консерваторите Сидеров се похвалил с изборните си успехи и журналистическата си кариера. Сидеров глобен заради \"мангал\", но не и заради \"мургав\" Барековщина: Циганите да вземат индийско гражданство и да се приберат в Индия", "date": "2018.10.20", "title": "Бареков и Сидеров искат патриотичен меморандум срещу расизма"}
{"url": "http://clubz.bg/74742-nad_polovin_milion_v_london_iskat_nov_referendum_za_brekzit_video", "text": "Около 670 000 британци протестираха днес в столицата Лондон с искане за нов референдум за излизането на страната от Евросъюза, съобщи \"Гардиън\". Това е сред най-големите протести по повода до момента. На събитието в британската столица присъстват както множество обикновени граждани, така и политици, например кметът на града Садик Кан. Преговорите за излизане на Великобритания от ЕС срещат постоянни спънки и все повече анализатори твърдят, че напускане без допълнителни уговорки е напълно възможен сценарий. Това ще стане ясно в началото на 2019 г. Визи за британците след Брекзит? Фалшива новина, казва Макрон Премиерката Тереза Мей отхвърля категорично възможността за нов референдум, макар лидерите на ЕС да са заявявали, че са готови да приемат обратно Великобритания, ако реши друго. Лейбъристите обаче подкрепят подобна идея, както и някои от съпартийците на Мей в консервативната партия. Според социологическите проучвания сега поддръжниците за оставане в Съюза имат лек превес, но в областта на социологическата грешка. Като цяло на британците им е омръзнала темата с Брекзит. ЕС готов да удължи преходния период след Брекзит Все повече анализатори обаче твърдят, че напускането на Евросъюза ще е сериозен удар за икономиката на Острова. Наскоро британското правителство препоръча на британски фирми да преместят централите си извън Обединеното кралство. ЕС готов да удължи преходния период след Брекзит", "date": "2018.10.20", "title": "Над половин милион в Лондон искат нов референдум за Брекзит (ВИДЕО)"}
{"url": "http://clubz.bg/74740-mogerini_za_vota_v_makedoniq_tova_e_stypka_kym_es", "text": "Парламентът на Македония взе важна стъпка към приемане на Преспанското споразумение днес, заяви върховната представителка на ЕС за външна политика и сигурност Федерика Могерини. Поводът бе последния вот в народното събрание на югозападната ни съседка. Македонският парламент прие поправките за смяната на името \"Ако Русия иска стабилни Балкани, трябва да подкрепи Македония за НАТО\" Според нея това е решаваща стъпка напред за Македония по пътя й към членство в ЕС. Съюзът ще продължи да подкрепя държавата и нейните граждани, казва още Могерини. \"Ако Русия иска стабилни Балкани, трябва да подкрепи Македония за НАТО\"", "date": "2018.10.20", "title": "Могерини за вота в Македония: Това е стъпка към ЕС"}
{"url": "http://clubz.bg/74734-prevyzhoden_haos_po_dqvolite", "text": "Тери Гилиъм замисля да създаде своя версия на „Дон Кихот“ още през 1989 г. Оттогава досега някои народи извършиха успешно гигантски исторически преходи и даже забравиха, че някога са живели в социализъм. А преходът от идеята до готовия филм се оказа изпълнен с толкова злополуки, катастрофи и лош късмет, колкото едва ли и самият Дон Кихот заедно с рицарите от Монти Пайтън, търсещи Свещения граал, биха преживели. На премиерата в Кан през май публиката стана на крака и посрещна създателите на „Човекът, който уби Дон Кихот“ с 15-минутен аплауз. На другия ден започнаха да излизат отзивите на критиците. Средната оценка, базирана на събраните от сайта „Метакритик“ професионални мнения в 12 водещи издания, е 56 точки от 100. Тери Гилиъм се обяви за чернокожа лесбийка Тук ще припомним, че филмът, с който Тери Гилиъм дебютира в киното през 1975 г. – „Монти Пайтън и Свещеният граал“, е получил сборна критическа оценка 93. Следващите му заглавия – „Бандити във времето“ и „Бразилия“, също се радваха на високо критическо признание, което затвърди позицията му на талантлив и оригинален режисьор-визионер, от когото винаги се очаква много. Само че с нито един от седемте си филма, след също сравнително успешния „Приключенията на барон Мюнхаузен“, Гилиъм така и не надхвърли значително средното ниво (а напоследък му стана обичай да слиза и под него). Във филмите му след 1988 г. обикновено има талант, оригиналност, въображение и интересна визия, но никога всичко наведнъж. Най-често визуалната страна доминира. Предвид тази низходяща тенденция, както и дългогодишната многократните провали на този проект, очакванията към „Човекът, който уби Дон Кихот“ едва ли са били много високи. Това превръща филма в приятна изненада за много зрители и критици. „Геният“ на търговската реклама Тоби Грамет (Адам Драйвър) се мъчи в Испании над поредния си рекламен клип-шедьовър и в търсене на вдъхновение попада в близкото селце Лос Суеньос (испанската дума за сънища), където преди 10 години е снимал с местни селяни дипломната си работа – чернобял арт филм за Дон Кихот. Там открива изпълнителя на главната роля – стария обущар Хавиер, повярвал, че той е истинският жив Рицар на Печалния образ. Старецът взема Тоби за своя верен оръженосец Санчо и го въвлича в опасно пътешествие, където реалността се превръща във фантазия, а истината не може да бъде отличена от измислицата… В „Човекът, който уби Дон Кихот“ Тери Гилиъм отново разработва любимите си теми – лудите мечтатели, фантазията, въображението и силата му да променя човека, света и установения ред. Такива са героите в почти всичките му филми – „Барон Мюнхаузен“, „Кралят на рибарите“, „12 маймуни“, „Братя Грим“… Тук обаче моторът на филма е Тоби, героят на Адам Драйвър, който отдавна се е отказал от фантазирането. Историята започва като филм за филм, но постепенно действието започва да придобива все по-хаотичен характер. Зрителят не само не знае накъде са се запътили героите, той се чуди дали те и режисьорът знаят. Този хаос обаче, в който трескаво се сменят гилиъмовски сарказъм, политкоректни и политнекоректни шеги, (иронични или не) клишета, а ключови моменти от романа на Сервантес се преплитат със съвременни алюзии, едва ли се е получил от само себе си. В него се събират, разделят и събират три стилово различни сюжетни линии — комедия за задкулисието на киното, екранизация на фрагменти от Сервантес в нов контекст и личната драма на артиста в търсене на изгубената си идентичност. Докато това се случва, трудно може да се говори за елегантен ритъм или чувство за мярка. Отсъствието им определено ще подразни част от зрителите, както и подразни и мен, докато гледах. Но сега ми се струва, че точно така трябва да изглежда една фантасмагорично приключение. Тери Гилиъм мрази реда и обича хаоса, който е игрището на въображението. Едно от най-силните качества на филма е Адам Драйвър в ролята на халтураджията, който се замисля как (по дяволите!) от вдъхновен автор на арт филм, заснет с натуршчици, се е превърнал в продажен рекламист. Той е този, който преминава през най-големите трансформации. Драйвър е на екрана сигурно през 130 от 132-те минути на филма и изцяло приковава зрителското внимание. В това отношение може да го конкурира единствено ветеранът Джонатан Прайс в ролята на обущаря, повярвал, че е рицар. Критиците са разделени в мненията си за „Човекът, който уби Дон Кихот“ – повечето от тях балансират между положителната и отрицателната оценка. Това го има дори в най-възторженото ревю засега („Вилидж Войс“ – 90 точки): На мен това ми звучи леко преувеличено, но така се говори, ако искаш да те чуят. Мисля, че това 27-годишно приключение на Тери Гилиъм приключи успешно: той сбъдна своята „невъзможна мечта“ и намери своя Свещен граал. \n\t", "date": "2018.10.20", "title": "Превъзходен хаос, по дяволите!"}
{"url": "http://clubz.bg/74730-stanishev_privetstva_parlamentarniq_vot_v_skopie", "text": "Така председателят на Партията на европейските социалисти (ПЕС) коментира приетите от парламента в Скопие промени в конституцията на страната. Македонският парламент прие поправките за смяната на името Според Станишев истинският път към ЕС и НАТО е станал възможен само заради „прогресивните“ правителства в Гърция и Македония. В ПЕС се надяват, че те ще успеят да доведат целия процес до положителен край. Европейските социалисти подкрепят евроатлантическия курс на Македония и твърдо застават зад правителството на Зоран Заев, който приближава страната повече от всякога към ЕС и НАТО.", "date": "2018.10.20", "title": "Станишев приветства парламентарния вот в Скопие"}
{"url": "http://clubz.bg/74732-mudis_svali_kreditniq_rejting_na_italiq", "text": "Международната рейтингова агенция \"Мудис\" (Moody's) понижи кредитния рейтинг на Италия само до една степен над спекулативната зона - от Baa3 до Baa2, предадоха Франс прес и ДПА, като се позоваха на нейно изявление. Салвини готов да води ЕС и за вето над санкциите срещу Русия Перспективата за рейтинга обаче е стабилна. Решението на \"Мудис бе очаквано от мнозина, на фона на плановете на популисткото италианско правителство реши да увеличи бюджетния дефицит въпреки големия държавен дълг. Понижението на кредитния рейтинг по всяка вероятност ще засили допълнително пазарния натиск върху Италия, третата икономика в еврозоната. Увеличеният бюджетен дефицит на Италия е неприемлив, казва Юнкер Агенцията вече очаква през следващите години държавният дълг на страната да се стабилизира около сегашното си равнище от 130 процента от брутния вътрешен продукт, а не да започне да намалява, както прогнозираше досега. Увеличеният бюджетен дефицит на Италия е неприемлив, казва Юнкер", "date": "2018.10.20", "title": "\"Мудис\" свали кредитния рейтинг на Италия"}
{"url": "http://clubz.bg/74729-amerikanski_syd_povdigna_obvinenie_na_ruskinq_za_namesa_v_izborite", "text": "Американските власти повдигнаха обвинения на рускиня в намеса в изборите в Съединените щати, включително в междинните избори за Конгрес предния месец, предадоха световните агенции, като се позоваха на министерството на правосъдието. Тръмп позволи санкции за намеса в американските избори Асошиейтед прес отбелязва, че това е първото федерално дело във връзка с предполагаема руска намеса в тазгодишните избори. Според обвинението Елена Алексеевна Хусяйнова била главният счетоводител на \"Проект Лахта\", който е финансиран от руския олигарх Евгений Пригожин и две контролирани от него компании - \"Конкорд Менидждмънт енд Кънсълтинг\" и \"Конкорд Кетъринг\". Като използвали социални мрежи и други платформи участниците в проекта водили \"информационна война срещу Съединените щати\", опитвайки се да всеят недоверие към кандидати за политически постове и американската политическа система като цяло, пише в обвинителния акт. По-рано прокуратурата в САЩ повдигна задочни обвинения срещу редица руски граждани по случая. \n\tАмериканският президент Доналд Тръмп заяви, че обвинената рускиня не е свързана с неговата предизборна кампания през 2016 г. Съединените щати междувременно обвиниха Русия, Китай, Иран и други страни в непрекъснати усилия да повлияят на американската политика и гласоподаватели на предстоящите междинни избори за Конгрес и по-нататък, предадоха световните агенции, като се позоваха на съвместно изявление на американски правоохранителни и разузнавателни служби. В текста се отбелязва използването на социалните мрежи с цел раздухване на въпроси, които разделят американското общество. Дава се пример и с пропагандни продукти на англоезични медии като руските държавни Ар Ти и \"Спутник\". Изявлението не съдържа конкретни примери за чуждестранна намеса в изборния процес в САЩ.", "date": "2018.10.20", "title": "Американски съд повдигна обвинение на рускиня за намеса в изборите"}
{"url": "http://clubz.bg/74739-chelsi_se_spasi_ot_zaguba_sreshtu_yunajted_sled_drama_i_nervi", "text": "\"Челси\" и \"Манчестър Юнайтед\" направиха 2:2 в най-вълнуващия мач от 9-ия кръг на английската Висша лига. Домакините стигнаха до равенството в последните секунди и останаха непобедени от началото на сезона. Краят на двубоя на \"Стамфорд Бридж\" бе нервен и едва не доведе до сбиване с участието на Жозе Моуриньо. След гола на Рос Баркли в 6-ата минута на добавеното време, щабът на \"сините\" се зарадва бурно и човек от скамейката ликуваше точно пред португалеца. Явно афектиран от лошия за тима му край, Специалния скочи и тръгна на саморазправа с един от асистентите на треньора Маурицио Сари. Все пак до сблъсък между двамата не се стигна, но напрежение имаше и на терена между футболистите, така срещата бе прекъсната за няколко минути. Началото на двубоя не предващаваше такъв развой - бе изцяло за \"Челси\". Антонио Рюдигер откри резултата с глава в 21-ата минута, а макар и да нямаше много чисти голови ситуации лондонският тим контролираше събитията на терена. \"Юнайтед\" бе плах и направо анемичен в атака. В 55-ата минута Антони Марсиал изравни при положение, в което на тревата пред вратата на домакините имаше паднал футболист на \"Челси\", на съдията Майк Дийн не спря играта. В тези минути обаче \"червените дяволи\" бяха по-добри, акциите им вече напипваха слаби места в отбраната на \"Челси\". В 73-тата Марсиал, който за момента отхвърля нов договор с клуба, реализира за 2:1. И манчестърци повярваха в победата на стадион, на който играят трудно, пък и съперникът сега ги превъзхожда. Няколко спасявания имаше Давид де Хеа. В края \"Челси\" натисна, а \"Юнайтед\" се огъна сериозно и в интерес на истината 2:2 можеше да стане и по-рано. Течаха последните секунди, когато Баркли бе точен при разбъркване за едно справедливо равенство. \"Челси\" води с 21 точки, но \"Манчестър Сити\" и \"Ливърпул\" играят по-късно днес (те имат по 20 т.). \"Юнайтед\" е осми с 14 пункта.", "date": "2018.10.20", "title": "\"Челси\" се спаси от загуба срещу \"Юнайтед\" след драма и нерви"}
{"url": "http://clubz.bg/74722-sauditska_arabiq_prizna_kashogi_pochina_pri_boj_v_konsulstvoto", "text": "Саудитска Арабия призна, че журналистът Джамал Кашоги е починал в нейното консулство в Истанбул, след като се сбил с хора, които срещнал там, предадоха световните агенции. Те се позоваха на официалната Саудитска агенция по печата, която разпространи предварителните резултати от разследването на мистериозното изчезване на базирания в Съединените щати саудитски журналист дисидент. \n\tРазследванията на случая продължават, като до момента са били задържани 18 саудитски граждани. Имената им не бяха разкрити.  \n\tСъветникът в кралския двор Сауд ал Кахтани и заместник-ръководителят на разузнаването Ахмед Асири са били уволнени, наред с още трима високопоставени разузнавачи. \n\tКрал Салман е разпоредил преструктуриране на ръководството и преразглеждане на правомощията и методите на националното разузнаване под надзора на министерски комитет начело с престолонаследника принц Мохамед бин Салман. Комитетът ще трябва да докладва лично на монарха в срок от един месец. \n\tСаудитска Арабия изрази съжаление за смъртта на Кашоги и похвали Турция за сътрудничеството по случая. \n\tКралството обещава да накаже с цялата строгост на закона всички онези, които са замесени в убийството на журналиста, се казва в изявление на саудитското министерство на външните работи в Туитър. \n\tСаудитският престолонаследник не е знаел за конкретната операция, довела до смъртта на Кашоги, увери представител на властите, запознат с разследването, предаде Ройтерс. \n\tСпоред цитирания източник, пожелал да запази анонимност, не е имало заповед журналистът да бъде убит или дори отвлечен. Той обаче отбеляза, че има принципна инструкция за връщане на критици обратно в страната. \n\tМестонахождението на тялото на Кашоги не е известно, откакто то е било предадено на \"местен сътрудник\", каза представителят на саудитските власти. Той посочи, че шофьорът на консулството е участвал в операцията по прехвърлянето на тленните останки. \n\tТурският президент Реджеп Тайип Ердоган и саудитският крал Салман са се разбрали в телефонен разговор снощи двустранното сътрудничество при разследването на случая Кашоги да продължи, предаде по-рано Франс прес, като се позова на турското президентство. \n\tДвамата лидери вече обсъдиха въпроса по телефона в неделя. \n\tЖурналистът бил в посолството, за да вземе документи за предстоящата си сватба с туркинята Хатидже Ченгиз. Възникнал спор между него и няколко души и се стигнало до ръкопашна схватка, при която Кашоги починал, обясняват от разследването. Президентът на САЩ Доналд Тръмп определи обясненията на Саудитска Арабия за смъртта на саудитския журналист дисидент Джамал Кашоги като достоверни, предадоха световните агенции. Президентът на САЩ определи като \"добра първа стъпка\" извършените от Саудитска Арабия арести във връзка със случая. В същото време той определи убийството на Кашоги като неприемливо. \n\tТръмп даде израз на нежеланието си да отмени сделки за продажба на Саудитска Арабия на оръжия за 110 милиарда долара.  Тръмп: Кашоги май е убит, лоша работа Генералният секретар на ООН Антониу Гутериш е \"дълбоко обезпокоен от потвърждаването на смъртта на Джамал Кашоги\", предаде Франс прес, като се позова на комюнике на световната организация. \n\tГутериш \"подчертава необходимостта от бързо, задълбочено и прозрачно разследване на обстоятелствата около\" гибелта на саудитския журналист дисидент, който изчезна на 2 октомври, след като отишъл в консулството на страната си в Истанбул. Той настоява \"отговорните да понесат пълна отговорност\" за своите действия. \n\tБързата реакция на Гутериш, след като Саудитска Арабия призна тази нощ, че Кашоги е починал в консулството, според нея, след спречкване, влиза в разрез с предпазливата позиция на ООН по случая досега. До днес генералният секретар на организацията се ограничаваше да призовава за установяване на истината, въпреки многобройните информации, сочещи, че кралството е отговорно за изчезването на журналиста, отбелязва БТА.", "date": "2018.10.20", "title": "Саудитска Арабия призна: Кашоги почина при бой в консулството"}
{"url": "http://clubz.bg/74725-borisov_jiveem_v_trevojen_svqt_naprejenieto_vitaeshe_v_bryuksel", "text": "Това каза премиерът Бойко Борисов по време на откриването на Четвъртата среща на местните лидери на страните от Инициативата „16+1“ (Китай и страните от Балканите), цитиран от \"Фокус\"  \"Блумбърг\": US санкциите срещу Русия са като тактиката на опожарената земя Той разви тезата за вредата от санкциите. „В Брюксел на срещата на върха ЕС - Азия бяха очертани огромните възможности, които има нашият пазар във всяко едно отношение. В същото време сме в условията на санкции от САЩ към Китай, към Русия, от ЕС към Русия и на вчерашната среща в Брюксел наред с оптимизма, имаше и много песимизъм, защото ако приемем, че свободният пазар, конкурентоспособността са движещите сили за един успешен бизнес и сътрудничество, санкциите са точно прътът в колелата, който спира и променя конкурентоспособността на бизнеса и страните където има такива“, смята Борисов. Борисов и Медведев: разговор за газ и туризъм, не за шпионаж По думите му излизането на САЩ от споразумението за климатичните промени също не е еднозначен акт и за съжаление природата всеки ден ни напомня, че промените в климата са факт. Според него новата епоха – цифровизацията, която върви във всички посоки, във всички области и сфери, води след себе си необходимостта от съответната киберзащита, борба срещу киберпрестъпленията.  Борисов обясни, че два дни е бил с китайския премиер Ли Къцян в Брюксел. , добави Борисов и информира, че всички участници от Европа и Азия желаят да постигнат добри резултати в бъдеще. Затова обаче, според негго, предстои много работа. Той изтъкна, че трябва да се спазват върховенството на закона и свободата на медиите. Борисов и Медведев: разговор за газ и туризъм, не за шпионаж", "date": "2018.10.20", "title": "Борисов: Живеем в тревожен свят. Напрежението витаеше в Брюксел"}
{"url": "http://clubz.bg/74735-es_iska_namalenie_na_dylgosrochniq_deficit_na_franciq_ispaniq_portugaliq_i_sloveniq", "text": "Европейската комисия предупреди Франция, Испания, Белгия, Португалия и Словения, че проектобюджетите им за 2019 година не отговарят не препоръките за намаляване на дългосрочните дефицити, Париж обаче омаловажи критиките, предаде Ройтерс. В рамките на правомощията си да следи бюджетната дисциплина в еврозоната и да предотвратява кризи, застрашаващи единната европейска валута, Европейската комисия изпрати писма до петте страни, в които посочва, че те не намаляват структурните си дефицити, колкото е било договорено. В писмо до френското финансово министерство Комисията пише: Европейската комисия призова Париж да даде разяснения по бюджета си до 22 октомври. Франция намалява данъците и съкращава администрацията Като цяло Комисията не е доволна, че петте страни не намаляват структурните си дефицити с до 0,6 процента от брутния вътрешен продукт (БВП), а си определят по-ниски цели за намаляване с около 0,2 процента от БВП. Френското финансово министерство посочи обаче в изявление, че има само малко разминаване с оценката на Комисията за френския структурен дефицит за 2019 година. Отправените снощи забележки към петте страни са меки на фона на подобно писмо до Италия по-рано тази седмица, в което Брюксел отправи предупреждение към Рим за значителното увеличение на структурния дефицит. Тази първа процедурна стъпка може да бъде последвана от това Брюксел да отхвърли бюджета и да глоби Италия.", "date": "2018.10.20", "title": "ЕС иска намаление на дългосрочния дефицит на Франция, Испания, Португалия и Словения"}
{"url": "http://clubz.bg/74642-sauditska_arabiq_zalaga_kapani_za_disidenti_po_sveta", "text": "Саудитски дисиденти в изгнание са изчезвали ненадейно много преди журналистът Джамал Кашоги да изчезне преди две седмици в Турция. Сега саудитски принц, живеещ в Германия, разказва как той също за малко е избегнал отвличане само няколко дни преди Кашоги. Заподозрян за изчезването на саудитски дисидент загива в катастрофа В един слънчев и прашен ден в Кайро в края на септември, в хотел в египетската столица се проведе тайна среща. Служители на саудитското посолство влязоха в лобито на хотела с чек на стойност \"няколко милиона\", разказва саудитският принц Халед бин Фархан Ал Сауд. В интервю за ДПА принц Халед, който живее в изгнание в Германия и критикува саудитския режим, каза, че служителите от посолството са се срещнали с негов роднина и са му направили предложение. Няколко дни по-късно, на 2 октомври в саудитското посолство в друг град - Истанбул, изчезна саудитският журналист Джамал Хашоги. Малко след обяд критикът на саудитския режим, който живее във Вашингтон, отиде в посолството, за да вземе документи, необходими за да сключи брак. Оттогава той е в неизвестност, а турски следователи смятат, че изтъкнатият журналист от в. \"Вашингтон пост\" е бил убит от саудитски наказателен отряд. Принц Халед е уверен, че същата участ е щяла да застигне и него, ако се беше оставил да го примамят в саудитското посолство в Кайро. Тръмп се опитва да укроти гнева срещу Рияд заради изчезналия журналист Но Саудитска Арабия следи изкъсо своите принцове. Според информация, достигнала до ДПА, миналата година кралството се е свързало с германски представители по случая с принц Халед, за да обсъдят възможността за неговата екстрадиция. Германската страна не е отговорила на запитването. Принц Халед казва, че представители на Федералната служба за защита на конституцията (BfV) в Дюселдорф, където живее, от години комуникират с него, а германската федерална полиция също следи случая му. Изчезването на Кашоги хвърли светлина върху начина, по който богатото на петрол кралство се отнася с дисидентите си. Според експерти, наблюдаващи кралството, откакто саудитският монарх крал Салман бин Абдул Азиз Ал Сауд дойде на власт в началото на 2015 г., репресиите са нараснали. Кралят направи сина си Мохамед най-могъщия човек в кралството. Това, че той няма да толерира никакво неподчинение, вече бе усетено от духовниците, бизнесмените и активистките за права на жените. Заплаха на Тръмп сваля котировките в Рияд Би Би Си е документирала три случая, при които критикуващите монархията саудитски принцове, живеещи в чужбина, са изчезвали. Принц Султан бин Турки изчезна, когато искаше да посети баща си в Кайро от Париж през януари 2016 г. Саудитското консулство му осигури частен самолет, но вместо в Кайро той отлетя за Рияд. Двама други принцове - Турки бин Бандар и Сауд бин Сейф Ал Насер изчезнаха в Европа. В тези случаи също е имало признаци на отвличане, твърдят от Би Би Си. Подобни обяснения съответстват на информацията, която наскоро съобщи в.\"Вашингтон пост\" във връзка със случая \"Кашоги\". Прехванати разговори на саудитски служители показват, че управляващите в Рияд са искали да го примамят от изгнанието му в САЩ обратно в кралството и там да го арестуват. Принц Халед смята, че и той е на челно място в списъка на мишените на саудитските власти. Той казва, че е изпаднал в немилост в Саудитска Арабия, след като е обвинил сегашния крал Салман, по времето когато той все още е бил емир на Рияд, в корупция. Младият принц, който в миналото е бил саудитски дипломат на различни места, включително в Кайро, е трябвало да напусне страната. Но дори в изгнание в Германия той не е в безопасност от \"дългата ръка\" на Рияд. Критик на Рияд убит и нарязан в саудитското консулство в Истанбул Първоначално е бил следен, но това е намаляло, въпреки че още продължава да получава много анонимни заплахи за убийство. Същевременно саудитските власти са се свързвали с него повече от 50 пъти през годините. Дипломатът му е предлагал няколко пъти да го изпрати със самолет у дома, за да обсъдят нещата със саудитския крал - предложения, които отклонявал. Сега след случая с Кашоги тревогите на дисидентите нараснаха. В миналото Саудитска Арабия упорито отхвърляше обвиненията за отвличания, още повече за убийства на нейни критици. Молбите на ДПА за отговор на твърденията на принц Халед досега остават без отговор. Халед бин Фархан Ал Сауд казва, че се чувства в безопасност в Дюселдорф и добавя: Но дори в новия си дом принцът винаги е нащрек. Адвокатът му е в постоянна връзка с полицията. За всеки случай. Тръмп се опитва да укроти гнева срещу Рияд заради изчезналия журналист Заплаха на Тръмп сваля котировките в Рияд Критик на Рияд убит и нарязан в саудитското консулство в Истанбул", "date": "2018.10.20", "title": "Саудитска Арабия залага капани за дисиденти по света "}
{"url": "http://clubz.bg/74718-130_godini_nezakonno_stroitelstvo", "text": "Администрацията на катедралата \"Светото семейство\" (Саграда Фамилия) в Барселона се е съгласила да заплати 36 милиона евро на градските власти в Барселона, тъй като повече от 130 години строителството на прочутия храм е ставало без разрешение. Парите ще бъдат платени разсрочено за 10 години, като в замяна ще бъдат издадени необходимите строителни разрешения. Кметът на Барселона Ада Колау нарече споразумението \"историческо\". Определени са приоритетите, за които ще се изхарчат договорените 36 милиона евро - 22 милиона евро ще отидат за развитие на градския транспорт, осигуряване на по-голяма достъпност на градското метро - 7 милиона евро, 4 милиона евро са предвидени за почистване на улиците и повишаване на пътната безопасност. Решението за това е градската управа на Барселона. Статутът на \"Саграда Фамилия\" ще бъде урегулиран още в началото на 2019 г.  Храмът се строи от 1882 г. и насам и дейностите продължават без какъвто и да било контрол от страна на местните власти или регионалното правителство на Каталуния.  Заради липсата на надзор строителите нарушавали установените норми. Например, осем от колоните на храма частично се оказали на тротоара. Към днешна дата строителството е завършено на около 70%. Всяка година районът на Барселона, където е \"Саграда Фамилия\", се посещава от около 20 милиона души. Посетителите на самата катедрала са 4.5 милиона човека на година или над 12 000 на ден. Таксата за влизане е 15 евро, а годишните приходи от туризъм - около 50 милиона евро. Туристическият поток рязко нарасна, след като през ноември 2010 г. храмът бе осветен от папа Бенедикт XVI. Катедралата е обявена от ЮНЕСКО за обект на световното културно наследство.", "date": "2018.10.20", "title": "130 години незаконно строителство"}
{"url": "http://clubz.bg/74738-bylgarski_studentki_razrabotvat_dostypen_test_za_mukoviscidoza", "text": "Прави ли се наука в България? Да, и често от най-младите учени, дори такива, все още борещи се за бакалавърската си степен. са студентки в Софийския университет, специалност “Молекулярна биология”, но освен с тежката програма на Биологическия факултет работят и върху проект за международното състезание по синтетична биология iGEM (International Genetically Engineered Machine), провеждано всяка година в Бостън, Масачузетс, САЩ. Проектите за iGEM са нови научни разработки на базата на синтетични ДНК части и естествени генетични компоненти, с които всеки отбор разработва някакъв обществено значим проект. България ще участва за трета година в състезанието. А Микаела, Ася и Славена ни разказаха повече за своя проект:  Идеята е една група от хора - независимо дали са ученици в гимназията, студенти или колектив от вече реализирали се млади учени, да се съберат и да създадат един реално работещ научен проект, от самото начало до самия край, включително набиране на спонсори и представяне на резултатите пред обществото. Последният етап е защитата на извършената работа на финалите в Бостън, което на нас ни предстои.  Нашият проект е концентриран върху създаване на система за детекция на различни мутации, водещи до развитието на генетични заболявания. Избрахме да работим със заболяването муковисцидоза, тъй като това е най-разпространеното генетично заболяване в България и в Европа като цяло. Ще използваме системата CRISPR/Cas9. След смъртта на Адриан, властта се разшава за белодробните трансплантации Ще разработим една система, която може да дететктира специфична ДНК-последователност. Така ще може да се разбере, дали определена мутация, която причинява дадено заболяване, е налична в дадена проба. Това ще позволи откриването на самото заболяване по-ефективно, по-бързо и в по-ранен стадий, което е много важно за пациентите. При муковисцидозата в ДНК на даден човек настъпва мутация, която води до грешка в един важен белтък. Основен и най-фатален резултат от това е натрупването на жилав гъст секрет в белите дробове. Опитваме се да се преборим с проблема с късната детекция на това тежко състояние, който за съжаление се проявява често в България.  Носителите на мутацията са 1 на всеки 33, в Европа - 1 на всеки 25.  Това не означава, че всеки от тях е болен, а че носи този дефект, който може да предаде на потомството си.  Предстои ни да нанесем финални щрихи на нашия проект, дори днес след учебните ни занятия. След това ще изпратим готовия проект. После идва подготовка и заминаване за защита на резултатите на “Голямото джамборе”, както се наричат финалите в Бостън. Там ще защитим своята работа като изнесем презентация и представим научен постер. Да си намерим спонсори, които харесват нашия проект и са готови да го финансират, за да продължим работата по него. Много зависи - сложно е в света на науката, защото спонсорите имат много сериозни изисквания. И да видят, и да не видят потенциал в нашия проект, ние ще продължим да работим по него на локално ниво според нашите възможности. А може да се наложи и работа в чужбина.  Сега покриваме определени научни критерии, които са за съответния медал - златен, сребърен или бронзов. Не е само проекта, а и много други неща, които сме правили като колаборации с други отбори, както и различни социални кампании.  Всъщност, България първата година получава бронз, втората сребро, и сега очакванията са големи.... Не, само един е. Дори сме от малкото отбори от източна Европа. Всъщност да популяризираме науката, да запознаваме хората с нашия проект, да получаваме обратна връзка и да я интегрираме в нашия проект - това са основните човешки практики по дефиницията на iGEM. Да, дори и не само за генетични, но и за бактериални и вирусни инфекции. Имаме идея след това да работим с ХИВ - вируса на СПИН. И сега има тестове за него, но малко хора биха се престрашават да отидат и да си направят тест. Всъщност точно заради това - престрашаването... идеята на системата е да бъде достъпна за хората. Проектът ще позволи на хората сами да си направят теста и да не се притесняват, че някой може да разбере за заболяването им. Което е важно за заболявания, които водят до стигматизиране, като ХИВ. Проектът ни на най-базово ниво представлява, да речем, нещо подобно на тест за бременност – веднъж реализиран, всеки ще може да го закупи и да си го занесе вкъщи. Използва го, като сам вкарва свой генетичен материал. Той става субстрат, основата, върху която може да работи системата CRISPR, която сме модифицирали така, че да разпознава конкретното заболяване. Ако в пробата се намери ДНК последователността, асоциирана с болестта, тогава тестът ще го отчете. Също като тест за бременност, но не с чертичка, а с цветове. Славена: И сега има генетични тестове, но не толкова достъпни. Принципът е ясен и вече експериментално доказан, но системата CRISPR трябва да бъде оптимизирана за конкретните заболявания, което изисква доста и специализирана лабораторна работа. Нужна ни е стандартната финансова подкрепа, но и моралната подкрепа на нашите съмишленици и колеги. Не можем да се оплачем, ръководството на факултета винаги ни е подкрепяло с голямо желание, но за съжаление възможностите им са ограничени. От някои хора я получаваме, а от други - не. Първо, нашите научни ръководители за трета година към отбора – гл. ас. д-р Славил Пейков от катедра Генетика на СУ и гл. ас. инж. д-р Борис Киров от Технически университет София. Веднага след тях идват колективът в София Тех Парк и лаборатория БиоИнфоТех, като тяхната помощ е безценна, тъй като ни дават възможност да работимт безвъзмездно по нашия проект с високотехнологично оборудване в една от най-добрите лаборатории в България. Основен поддръжник на трите български отбора до момента е и Студентски съвет при Софийски университет „Св. Климент Охридски”, без чиято помощ не бихме могли да се справим с големите такси за участие. Благодарим и на фирма Куестърс България, както и на всички останали компании и хора, които повярваха в нас през годините и ни подкрепиха финансово. За да представят проекта си в Бостън, Микаела, Ася и Славена трябва да заплатят солена такса за участие и пътни разноски. Ако искате да помогнете на техния проект и българската наука, можете да го направите на следната банкова сметка:", "date": "2018.10.20", "title": "Български студентки разработват достъпен тест за муковисцидоза"}
{"url": "http://clubz.bg/74731-evropa_i_qponiq_prashtat_kosmicheski_aparat_kym_merkurij", "text": "От космодрума Куру във френска Гвиана стартира успешно ракета Ариана-5 (Ariane 5), която изведе в седемгодишен полет до Меркурий космическия апарат \"БепиКоломбо\" (BepiColombo), съобщи Асошиейтед прес. Мисията на стойност 1,85 млрд долара е съвместен проект на Европейската космическа агенция и японската Агенция за аерокосмически изследвания. Гледайте на живо: Меркурий минава пред Слънцето Когато апаратът, наречен в чест на италианския математик и инженер Джузепе Коломбо, достигне планетата в края на 2025 г., от него ще се отделят в отделни орбити две сонди - европейската Mercury Planetary Orbiter и японската Mercury Magnetospheric Orbiter, които самостоятелно ще изследват повърхността и магнитното поле на Меркурий. Досега два апарата са ходили до Меркурий, най-близката планета до Слънцето. През 1974 и 1975 г. \"Маринър 10\" прелита три пъти до малката планета и картографира около една трета от повърхността ѝ. \"Месинджър\" пък влезе в орбита през 2011 г. и довърши работата.", "date": "2018.10.20", "title": "Европа и Япония пращат космически апарат към Меркурий"}
{"url": "http://clubz.bg/74723-rusiq_chaka_izvinenie_ot_norvegiq_zaradi_obvineniq_v_shpionaj_rusnak", "text": "Русия очаква официални извинения от Норвегия заради фалшивите обвинения срещу свой гражданин в шпионаж. Това заяви руското министерство на външните работи в изявление, цитирано от ТАСС. В текста се посочва, че Михаил Бочкарьов, сътрудник на апарата на Съвета на Федерацията, горната камара на руския парламент, е бил освободен вчера. Той се намира на територията на посолството на Русия в Норвегия, където получава необходимото му съдействие, и планира да замине за Москва днес. Норвегия пуска арестуван за шпионаж руснак Бочкарьов бе задържан на 21 септември на летището на норвежката столица Осло. Той бе заподозрян, че по време на международен семинар в парламента на Норвегия е събирал данни от безжичната мрежа в сградата. В четвъртък норвежки съд реши да освободи Бочкарьов, тъй като срещу него не са били открити допълнителни доказателства. Разузнаването обжалва това решение, но след това оттегли жалбата си, без да посочи причини. По-рано се обсъждаше възможността Бочкарьов да бъде разменен за норвежец, задържан в Русия от април по обвинения в шпионаж.Русия очаква официални извинения от Норвегия заради фалшивите обвинения срещу свой гражданин в шпионаж. Това заяви руското министерство на външните работи в изявление, цитирано от ТАСС. В текста се посочва, че Михаил Бочкарьов, сътрудник на апарата на Съвета на Федерацията, горната камара на руския парламент, е бил освободен вчера. Той се намира на територията на посолството на Русия в Норвегия, където получава необходимото му съдействие, и планира да замине за Москва днес. Бочкарьов бе задържан на 21 септември на летището на норвежката столица Осло. Той бе заподозрян, че по време на международен семинар в парламента на Норвегия е събирал данни от безжичната мрежа в сградата. НАТО свива мускул пред Русия с учение в Норвегия В четвъртък норвежки съд реши да освободи Бочкарьов, тъй като срещу него не са били открити допълнителни доказателства. Разузнаването обжалва това решение, но след това оттегли жалбата си, без да посочи причини. По-рано се обсъждаше възможността Бочкарьов да бъде разменен за норвежец, задържан в Русия от април по обвинения в шпионаж. НАТО свива мускул пред Русия с учение в Норвегия", "date": "2018.10.20", "title": "Русия чака извинение от Норвегия заради обвинения в шпионаж руснак"}
{"url": "http://clubz.bg/74728-ne_evropejskiqt_syvet_a_veber_be_novinata_ot_bryuksel", "text": "Само една истински важна новина произлезе покрай състоялия се тази седмица Европейски съвет в Брюксел.  Съвета, а не   него. Защото резултатите от събитието бяха едно голямо „нищо“ за Брекзит и няколко по-малки „нищо“ по други въпроси като например миграцията. Дори не бяха издърпани ушите на италианските власти за раздутия бюджетен дефицит. Наистина новината бе произведена от част от участниците в срещата. Но тя не дойде от „Юстус Липсиус“ - сградата, в която се помещава Европейският съвет. А от „Ханделсстраат“ - улицата, на която се намира централата на ЕНП. ЕС готов да удължи преходния период след Брекзит И тя е, че Манфред Вебер си бетонира подкрепата на своите съпартийци от редиците на ЕНП в стремежа си бъде водещият й кандидат за бъдещ председател на Еврокомисията. Германският политик бе подкрепен от всички 8 европейски ръководители, чиито партии са част от ЕНП. На партийната сбирка, предшестваща Европейския съвет, той получи подкрепата на Бойко Борисов (България),  Андрей Пленкович (Хърватия), Никос Анастасиадис (Кипър), Лео Варадкар (Ирландия), Себастиан Курц (Австрия), както и от румънската Национално-либерална партия на президента Клаус Йоханис. Още от преди Вебер има най-могъщото възможно рамо – това на германската канцлерка Ангела Меркел. Ден по-късно унгарският премиер Виктор Орбан също реши да го подкрепи. И това леко попреля чашата и накара хората отново да заговорят за всеядността на ЕНП. Враг на Валери Симеонов призова Вебер да накаже Унгария Да, Вебер подкрепи през септември в Европарламента доклада срещу Унгария и така стана един от огромното мнозинство депутати, дали зелена светлина за задействането на член 7 срещу нея. Но той категорично не иска не само изключване, но дори временно замразяване на членството на оглавяваната от Орбан партия ФИДЕС в ЕНП. Напролет идат избори за Европарламент все пак. Всеки глас е ценен. Още повече, когато се очаква ЕНП да загуби част от местата си. Но някога, в продължение на цели осем години (2005-2013 г.) наблюдател в ЕНП бе Партията на справедливостта и развитието (ПСР) на турския президент Реджеп Ердоган. Запознати припомниха пред Клуб Z, че навремето ЕНП искала да установява контакти дори с „Единна Русия“. Причина - през 2008 г. Владимир Путин бил сдал властта доброволно и я бил отстъпил на Дмитрий Медведев! Да, няма вечни врагове или вечни приятели, а само вечни интереси. Ама понякога идва малко в повече. Все пак има и принципи. А и не се знае дали Меркел – главната опора на Вебер, ще дочака като канцлер изборите за Европарламент. Враг на Валери Симеонов призова Вебер да накаже Унгария", "date": "2018.10.20", "title": "Не Европейският съвет, а Вебер бе новината от Брюксел"}
{"url": "http://clubz.bg/74701-blumbyrg_us_sankciite_sreshtu_rusiq_sa_kato_taktikata_na_opojarenata_zemq", "text": "Да уточним - “Блумбърг” е частна компания с централа в Ню Йорк. Тя предоставя информационни финансови услуги, както и финансови софуерни инструменти, като например платформа за анализ и търговия с акции чрез централна компютърна система, известна като “Блумбърг Терминал” (Bloomberg Terminal). Основана е през 1981 г. от Майкъл Блумбърг. Ако сега новите ограничения засегнат едновременно крупни държавни кредитни институции в Русия, то това ще е огромен удар върху дейността на глобалната система при търговията с енергоносители, подобно на случилото се с “Русал” («Руски алуминий» - до март 2007 г. най-мощната руска компания и трета в света при производството на алуминий – б. р.), но многократно по-зле, посочва в интервю за «Блумбърг» Алексис Родзянко, президент на Американската търговска палата в Русия. Авторите на публикацията посочват: «В такъв случай нито една чужда крупна финансова институция няма да пожелае да има нещо общо с такива руски банки», отбелязва Алан Карташкин от московската юридическа фирма «Debevoise & Plimpton”. Вашингтон вади Рогозин от списъка със санкции заради НАСА Според Родзянко обаче е малко вероятно да бъдат засегнати всички руски държавни банки, ако се вземат предвид обхватните последствия от подобна стъпка. Според него като назидание било възможно да бъдат подбрани някои по-малко значими банки. “Блумбърг” обаче уточнява, че в законопроектите на САЩ за налагане на санкции се упоменават “Газпромбанк”, “Росселхозбанк”, “Внешекономбанк” и “Промсвязбанк”. \"Ди Велт\": Провал на Путин срещу американските санкции Какво могат да направят руските компании, износителки на енергоносители? “Това обаче ще създаде колосални затруднения. В такъв случай трябва да се извърши огромна дейност”, е мнението на Александър Данилов от Fitch Ratings Ltd. \"Ди Велт\": Провал на Путин срещу американските санкции", "date": "2018.10.20", "title": "\"Блумбърг\": US санкциите срещу Русия са като тактиката на опожарената земя"}
{"url": "http://clubz.bg/74704-poslednite_dni_na_osmanskata_imperiq", "text": "През октомври 1918 година, на прага на окончателното военно поражение на Османската империя в Първата световна война, Мехмед Талат паша подава оставка като Велик везир и малко по-късно е изведен от Истанбул с германска подводница. На ключовите събития отпреди точно 100 години е посветена обширна статия на швейцарския „Нойе Цюрхер Цайтунг”. Предлагаме Ви няколко откъса от анализа на историка Ханс-Лукас Кизер, който на места сме разширили с други източници. В края на Първата световна война Османската империя е разтърсвана от военни поражения, корупция и тежки проблеми поради недостига на храна. Но опортюнистичните елити и спекулантите, забогатели от войната, до последно вярват в собствената си победоносна пропаганда. През 1918 година на власт е Великият везир, роденият в Кърджали Мехмед Талат паша, който омаловажава териториалните загуби в арабската част на империята и непрекъснато подчертава придобивките в Кавказ и „победата над вътрешния враг\" - арменците. Пропагандата в Истанбул дори твърди, че Русия е колабирала главно в резултат от успеха на Османската империя при защитата на Босфора. И едва когато започват гладните бунтове, а германските съюзници претърпяват поражение на Западния фронт, в края на лятото на 1918 година Мехмед Талат паша е принуден да осъзнае реалностите. След окончателното поражение на Османската империя във войната и подписаното в Мудрос примирие, в Истанбул царят объркване, потиснатост, но и готовност за обновление. Талат паша, Енвер паша и още неколцина лидери на военновременния режим емигрират от страната, за да избегнат съдебните процеси: още през 1915 Антантата е оповестила, че ще ги съди заради „престъпления срещу човечеството“. В периода 1918-1919 година младотурците започват интензивно да изграждат своя турско-националистическа и ислямска мрежа на цялата територия от Европа до Афганистан. Мустафа Кемал паша (Ататюрк) и неговите сподвижници се стремят към национална и социална революция, която да надгради митичната конструкция за величието на нацията и на империята и да прекрои обществото според етно-религиозни критерии. „Ние сме градинарите, народът е градината“ гласи една строфа от Зия Гьокалп, духовния баща на модерния турски национализъм. Именно възгледите на Гьокалп формират идеите на Ататюрк за нацията, макар кемализмът временно да изтиква ислямските корени на заден план. По време на Балканската и Междусъюзническата война през 1913 година авторитарният еднопартиен режим на Тримата паши (Талат, Енвер и Джемал) повежда страната към една епоха на крайностите. Държавническите решения формално се взимат на колективен принцип, но от 1917 година нататък, след избирането му за Велик везир (министър-председател), Талат на практика установява диктаторски режим. Султанът-халиф, който номинално е предводител на Османската империя и на всички мюсюлмани, след Младотурската революция през 1908 изпада в ролята на най-обикновена представителна фигура. В началото на своето управление през 1917 година Талат обещава, че ще въведе ред и законност и сериозно ще модернизира правосъдието, образователното дело, календара, турския език и правата на жените. По онова време почти цялата преса в Германия хвали Талат като енергичен държавник и лидер на една „нова Турция“, която вече няма нищо общо с „болния човек край Босфора\". След като през ноември 1918 година емигрира в Берлин, Талат се обгражда както със свои близки сътрудници от истанбулските времена, така и с арабски панислямисти, с представители на германската десница и дори болшевики като Карл Радек. Независимо от дълбоките си идеологически различия, левите и десните „революционери“ намират общ език в борбата срещу „диктата“ на Парижката мирна конференция. През 1920 година Москва влиза в съюз с кемалистите и обръща гръб на арменците, които дотогава са нейни другари в рамките на Интернационала. През 1921 година арменец-атентатор застрелва Талат в Берлин, а редица германски политици отдават почит на убития като „велик държавник и верен приятел\". Германските реваншисти харесват Талат, защото в негово лице виждат един безкомпромисен националист. И наистина: още през 1913 година Талат залага на широко мащабни военни действия както в страната, така и извън границите ѝ, а през 1914 година вижда една евентуална общоевропейска война като шанс да обвърже своя режим с някоя от великите сили. Още три месеца преди официалното влизане на страната във войната Зия Гьокалп пропагандира тоталния джихад. Тогавашното убеждение е, че един съюз с Германия във войната ще помогне на режима в Турция да осъществи както вътрешните си, така и имперските си външнополитически цели. Провалят се обаче както първият поход в Кавказ през януари 1915 година, така и опитите отново да бъдат превзети Египет и Македония. По план се развива обаче „вътрешната война\" срещу критичните към режима прослойки с християнска или османска ориентация. Тази война започва като отмъщение заради поражението в Балканската война и през първата половина на 1914 година води до прокуждането на повече от 200 000 християни от Тракия и района на Измир. А по време на Първата световна война достига кулминацията си в масовото избиване на арменци и асирийски християни и разграбването на имуществата им, както и в настъплението срещу понтийските гърци по Черноморското крайбрежие. В началото на 1918 година новооснованата кавказка република Армения се оказва пречка за екзпанзионистичните планове на младотурците в Кавказ. Турското ръководство се опасява, че Армения може да се превърне в преден пост на западните държави и че след войната може да предяви териториални претенции и да настоява за завръщането на оцелелите арменци по родните им места. Настъплението, което турците започват, е спряно от арменците с последни сили малко пред Ереван. По-късно, през 1920 година, вече в съюз с Москва Турция успява да завладее Западна Армения, докато Червената армия окупира Източна Армения. В Анкара, новата столица на Турция, тъкмо по онова време възниква и политическият възглед, че твърденията за геноцид срещу арменците всъщност са империалистически опит да бъде оклеветена Турция и да се подкопае териториалното ѝ единство. И до днес официална Турция реагира остро на всеки опит да бъде осъдено масовото избиване на арменци в Османската империя.", "date": "2018.10.20", "title": "Последните дни на Османската империя"}
{"url": "http://clubz.bg/74726-havier_bardem_osydi_%E2%80%9Epublichniq_linch%E2%80%9C_nad_udi_alyn", "text": "Хавиер Бардем потвърди своята подкрепа към Уди Алън, с когото е работил във филма „Вики Кристина Барселона“. Уди Алън: Трябва да бъда рекламно лице на #MeToo Бардем осъди „публичният линч“ на Алън след обвинението в сексуален тормоз, отправено му от осиновената си дъщеря Дилън Фароу, когато тя била още дете. Изказването си актьорът направи по време на своя мастерклас на течащия в момента филмов фестивал „Люмиер“ в Лион, Франция. Цитиран от „Гардиън“, испанецът разкри своята готовност да работи с режисьора отново, и то веднага. Отношението на Бардем рязко се разграничава от изразените позиции на актьорите Колин Фърт, Тимоти Шаламе и режисьорката Грета Геруиг, които заявиха съжаление, че са работили с Алън и твърдят, че никога повече няма да го направят. Това се случи след 2013 г., когато Дилън Фароу припомни в статия обвиненията си за вероятното престъпление, извършено през 1992 г. Битките на Алек Болдуин в защита на Уди Алън През април тази година Бардем отново защити Алън с думите, че   към него и изрази съмнения, че режисьорът е виновен. Алън твърди, че е невинен – изследване на осиновената му дъщеря, проведено през 1993 г., доказва, че не изглежда тя да е била подложена на сексуален тормоз. Междувременно продуктивният режисьор ще си вземе една година творчески отпуск, нарушавайки обичайния си темп на работа, според който всяка година изкарва по един нов филм. Най-новото му заглавие „Един дъждовен ден в Ню Йорк“ с участието на Джъд Лоу, Селена Гомес, Тимоти Шаламе и Ел Фанинг все още чака премиерната си дата. Битките на Алек Болдуин в защита на Уди Алън", "date": "2018.10.20", "title": "Хавиер Бардем осъди „публичния линч“ над Уди Алън"}
{"url": "http://clubz.bg/74724-partiqta_na_valeri_simeonov_si_go_zashtiti", "text": "Партията на Валери Симеонов защити лидера си след скандала с неговото изказване за майките на деца с увреждания. Това изявления доведе до искания на оставката му. Симеонов за майките: \"група кресливи жени\", спекулират с \"уж болни деца\" Премиерът Бойко Борисов се извини от името на правителството, но не поиска оставката на коалиционния си партньор. От НФСБ допълват, че злоупотребата с нещастието на децата с увреждания е недопустима, и настояват тези най-уязвими членове на нашето общество да не бъдат използвани за политически цели под никаква форма. \"Група кресливи жени с уж болни деца\" може да \"вземе главата\" на Валери Симеонов \"Група кресливи жени с уж болни деца\" може да \"вземе главата\" на Валери Симеонов", "date": "2018.10.20", "title": "Партията на Валери Симеонов си го защити"}
{"url": "http://clubz.bg/74727-lenovo_uvelichava_10_pyti_proizvodstvoto_na_smartfoni", "text": "Китайският производител Lenovo планира да увеличи десеткратно производството си на смартфони, съобщи Gizmochinа. Причината  - има все повече търсене в Индия и други страни. Това обаче няма да включва бранда Moto, опита на китайците да възстановят някогашната популярна марка Motorola. Макар моделите да бяха прилични и любопитни, те не успяха да привлекат внимание на пазара в сравнение с конкуренцията. Планираше се дори тя да замени напълно старшия бранд, но в крайна сметка средния и ниския клс н Lenovo станаха далеч по-популярни. Край на смартфоните Lenovo - вече стават Moto Така производството на компанията ще се увеличи от 100 000 на 1 милион бройки месечно. Световният пазар на смартфони напоследък обаче е в лек застой. Има пресищане и липса на впечатляващи иновации, а устройства дори на 3-4 години все още са адекватни за повечето потребители.", "date": "2018.10.20", "title": "Lenovo увеличава 10 пъти производството на смартфони"}
{"url": "http://clubz.bg/74721-makedonskiqt_parlament_prie_popravkite_za_smqnata_na_imeto", "text": "Македонският парламент прие късно снощи промени в конституцията, за да може страната да промени името си на Република Северна Македония, предадоха световните агенции. \n\tПоправките бяха одобрени на хаотично, дълго забавено заседание, като  \n\tПромяната на името на бившата югославска република бе договорена с Гърция в Преспанския договор от юни. Тя може да отвори пътя на страната към НАТО и Европейския съюз, блокиран от дълго време от Гърция, според която името \"Македония\" предполага териториални претенции към едноименната гръцка провинция, отбелязва Ройтерс. Външно за Македония: Ще продължим подкрепата си за нашите братя и сестри Конституционните поправки получиха необходимото мнозинство от две трети, след като няколко депутати от националистическата опозиционна партия ВМРО-ДПМНЕ се отклониха от нейната линия и подкрепиха конституционните поправки, отбелязва ДПА. Останалите им колеги от групата на ВМРО-ДПМНЕ - най-голямата в парламента на Република Македония - бойкотираха гласуването. Заседанието на парламента бе забавено с над 10 часа, посочва Асошиейтед прес. През това време македонският премиер социалдемократ Зоран Заев се мъчеше да си осигури подкрепата на депутати от националистическата опозиция, която бе необходима за събиране на необходимото мнозинство от две трети. В противен случай в страната щяха да бъдат свикани предсрочни избори. \n\tИгор Янушев, генералният секретар на ВМРО-ДПМНЕ, заяви, че депутати от партията са били подложени на \"политически заплахи\" преди гласуването. На трима от тях според Янушев са били подложени подкупи между 250 хиляди и 2 милиона евро, съобщи АП. \n\tЗаев отхвърли тези обвинения и заплаши да заведе дело за клевета. \n\tОдобрените поправки в конституцията на бившата югославска република са общо четири, отбелязва ТАСС.  на страната Република Македония.  в преамбюла на конституцията.  \"уважаване на суверенитета, териториалната цялост и политическата независимост на съседните страни\".  за културните, икономическите и социалните права на македонския народ и всички граждани на страната без граница без намеса в суверенните права на други държави и в техните вътрешни работи под каквато и да било форма. \n\tСъс силната подкрепа на западните лидери, Заев води кампания за преименуване на бившата югославска република с цел уреждане на продължаващия 27 години спор за нейното име със съседна Гърция, отбелязва АП. Това ще позволи на Р Македония да се присъедини на първо време към НАТО, а евентуално на по-късен етап - и към Европейския съюз. Зоран Заев: Македония показа, че иска да е в ЕС и НАТО Националистическата опозиция е твърдо против промяната на името и бойкотира произведения миналия месец референдум по въпроса. Огромното мнозинство от участниците в допитването подкрепиха инициативата на Заев, но не бе достигната необходимата избирателна активност от над 50 процента. Въпреки това македонският премиер пристъпи към гласуване на конституционните поправки в парламента. \n\tСега процесът на промяна на името на страната на Република Северна Македония трябва да започне официално в срок от две седмици, посочва АП. отбелязва Ройтерс. Ще са необходими още няколко гласувания в македонския парламент, като процедурата трябва да приключи най-късно до януари. \n\tСлед като Република Македония промени официално името си, гръцкият парламент също ще трябва да одобри Преспанския договор. Министърът на отбраната Панос Каменос, лидер на националистическата партия \"Независими гърци\", заплаши, че по-малкият партньор в управляващата коалиция ще напусне правителството, ако споразумението бъде одобреноМакедонският премиер Зоран Заев, гръцкият му колега Алексис Ципрас и Европейският съюз приветстваха одобряването на промяната на името на Република Македония от нейния парламент. И добави: Резултатът от гласуването, който може да доведе до уреждане на продължаващия вече 27 години спор между Атина и Скопие, бе приветстван и от гръцкия премиер Алексис Ципрас, предаде Асошиейтед прес. В туит на македонски председателят на Европейския съвет Доналд Туск също приветства резултата от гласуването като  , предаде ДПА. , реагира европейският комисар за разширяването Йоханес Хан, цитиран от Ройтерс. \n\tХан написа в Туитър, че поздравява  . \n\tОсновната македонска опозиционна сила,   на страната на Република Северна Македония, съобщи партийният лидер Християн Мицкоски, цитиран от ТАСС. Мицкоски съобщи на пресконференция за решението, взето на извънредно заседание на партийното ръководство. \n\tТой изрази разочарование от онези, които са подкрепили промяната на името на бившата югославска република, въпреки волята на гражданите и позицията на партията. Русия се бърка в Македония? Изминалият ден бе \"най-черният за демокрацията в Македония\", каза Мицкоски снощи. Геополитическият залог - западната ориентация на Р Македония - предизвика напрежение между САЩ и Русия, отбелязва Франс прес. Миналия месец Вашингтон обвини Москва, че води дезинформационна кампания, за да отхвърлят македонците промяната на името на произведения миналия месец референдум. \n\tВ отговор Русия, която е против амбициите на Р Македония да се присъедини към НАТО, обвини в четвъртък САЩ и ЕС в груба намеса във вътрешните работи на бившата югославска република. Руското министерство на външните работи спомена писмо от тази седмица на американския помощник-държавен секретар Уес Мичъл до лидера на ВМРО-ДПМНЕ Християн Мицкоски, в което се изразява разочарование от позицията на партията, припомня Франс прес. Зоран Заев: Македония показа, че иска да е в ЕС и НАТО Русия се бърка в Македония?", "date": "2018.10.20", "title": "Македонският парламент прие поправките за смяната на името"}
