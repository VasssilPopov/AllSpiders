{"url": "https://clubz.bg/91728-sasht_izvyrshiha_opit_s_balistichna_raketa", "text": "Американските въоръжени сили са осъществили изпитателен полет на балистична ракета с наземно базиране от военновъздушната база Ванденбърг в Калифорния, съобщи представител на Пентагона. Ракетата с конвенционална (неядрена) конфигурация е изстреляна около 16,30 ч. по Гринуич и министерството на отбраната прави оценка на теста, заяви полковник Робърт Карвър, цитиран от Ройтерс. САЩ се изтеглиха от Договора за ликвидиране на ракетите със среден и по-малък обсег с Русия по-рано тази година. Днешният опит щеше да е нарушение на договора, заяви източник от НАТО в Брюксел, предаде ДПА. Според Пентагона ракетата, изпробвана днес, не е способна да носи ядрена бойна глава. БТА", "date": "2019.12.12", "title": "САЩ извършиха опит с балистична ракета"}
{"url": "https://clubz.bg/91723-avtomobil_na_nso_udari_dete_v_sofiq", "text": "Тежка катастрофа с автомобил на Националната служба стана в четвъртък вечер в София, съобщи Нова тв.  Колата е ударила 14-годишно момче, което пресичало бул.”Драган Цанков” при Столичния КАТ. То е откарано в Окръжна болница в тежко състояние. Сигналът за инцидента е подаден около 20 часа. Момчето е с фрактура на мишницата и с черепно-мозъчна травма. По непотвърдена информация в колата е бил само шофьорът. Ето и официалното съобщение на НСО: Това е пореден инцидент с автомобили на Националната служба за охрана.  ", "date": "2019.12.12", "title": "Автомобил на НСО удари дете в София"}
{"url": "https://clubz.bg/91719-radev_kato_komandir_nqmam_nito_edin_zaguben_samolet_vertolet_ili_zaginal_chovek", "text": "Така президентът Румен Радев отговори на критиките, отправени от премиера Бойко Борисов в сряда  Министър-председателят заяви по адрес на държавния глава:  \". Като по думите на Борисов, по времето, когато Радев бил шеф на ВВС, имало много инциденти със самолети. Президентът добави, че не само не е губил хора и техника като командир, а заедно със своите подчинени са успели да трансформират подготовката във ВВС от един закостенял модел към прогресивен и съвременен. Борисов за Радев: \"Двуличен човек\" и \"Каква е тази злоба?\" \"Днес получих предложението на Висшия съдебен съвет (ВСС) за освобождаването на главния прокурор, предстои описаната в Конституцията процедура по издаване на указ\", добави той по въпроса за подписването на указа за Сотир Цацаров. Преди това днес с 20 гласа „за” пленумът на Висшия съдебен съвет гласува оставката на Цацаров като главен прокурор.", "date": "2019.12.12", "title": "Радев: Като командир нямам нито един загубен самолет, вертолет или загинал човек"}
{"url": "https://clubz.bg/91722-kristalina_georgieva_%E2%84%9615_sred_naj_vliqtelnite_jeni_na_sp_forbs_za_2019_g", "text": "Германският канцлер Ангела Меркел за девета поредна година бе обявена за най-влиятелната жена в света от сп.\"Форбс\", съобщава БТА. Изданието я отличава заради \"стоманеното ѝ хладнокръвие - от опълчването срещу Доналд Тръмп до приемането на повече от милион сирийски бежанци в Германия\". \"Ханделсблат\": Като шеф на МВФ Кристалина Георгиева е пряк противник на Тръмп Втора в класацията на 100-те най-влиятелни жени в света за 2019 г. е Кристин Лагард - председател на Европейската централна банка, трета е председателят на Камарата на представителите на САЩ Нанси Пелоси, а четвърта - новият председател на Европейската комисия Урсула фон дер Лайен Управляващият директор на МВФ, българката Кристалина Георгиева, заема 15-то място. Британската кралица Елизабет е на 40-о, а шведската екоактивистка Грета Тунберг на последното 100-о място.", "date": "2019.12.12", "title": "Кристалина Георгиева - №15 сред най-влиятелните жени на сп. \"Форбс\" за 2019 г."}
{"url": "https://clubz.bg/91710-ferari_potvyrdi_za_interes_kym_lyuis_hamiltyn", "text": "\"Ферари\" потвърди официално, че са водени разговори с Люис Хамилтън за привличане на 6-кратния световен шампион във Формула 1 в близко бъдеще, информира Би Би Си. Това стана на медийно събитие, на което присъстваха изпълнителният директор на компанията Луис Камилери и шефът на тима във Ф1 Матия Биното. Договорът на Хамилтън с \"Мерцедес\" изтича в края на следващия сезон, в който той ще опита да изравни Михаел Шумахер по брой титли. Наскоро англичанинът обяви, че следи ситуацията с боса на отбора Тото Волф, на когото е предложено да оглави най-комерсиалния моторен спорт от 2021 г. Анализатори прогнозират, че ако Волф напусне, Люис може да го последва. Любопитно е също така, че догодина приключва и контрактът на Себастиан Фетел с \"Ферари\", а германецът изпрати кошмарен сезон с много провали и гафове. Камилери каза пред специализирани журналисти, че в Маранело  Той добави, че шефът на концерна \"ФИАТ Крайслер\" Джон Елкан се е срещнал с Хамилтън на \"публично събитие\", а този факт е бил прекомерно раздухан. Двамата имали общи приятели. Самият пилот нито потвърди, нито отрече наскоро, че тази година два пъти се е видял с Елкан. След като спечели Гран При на Абу Даби, 35-годишният ас каза, че се чувства щастлив в \"Мерцедес\" и ще обмисли следващия си ход много внимателно. Същевременно Камилери заяви, че \"Ферари\" ще се възползва от правото си на вето срещу назначение на Волф начело на Ф1. Той допълни, че според него това ще е конфликт на интереси и даде пример, че \"Ферари\" би издигнал Матия Биното, но останалите отбори също няма да са щастливи от такова решение.", "date": "2019.12.12", "title": "\"Ферари\" потвърди за интерес към Люис Хамилтън"}
{"url": "https://clubz.bg/91725-sasht_i_kitaj_postigat_tyrgovska_sdelka_po_princip", "text": "Белият дом е постигнал „сделка по принцип“ с Пекин за разрешаване на 17-месечната търговска война между САЩ и Китай, според източник, информиран за търговските преговори, предаде Ройтерс. Тръмп: Много се доближаваме до ГОЛЯМА СДЕЛКА с Китай Очакваше се Белият дом да направи съобщение по-късно в четвъртък, каза източникът. В опит да сключат „първата фаза“ на търговската сделка американските преговарящи предложиха да намалят съществуващите мита за китайски стоки с до 50% и да отложат нови мита, които трябваше да влязат в сила в неделя. Търговската война между САЩ и Китай забави глобалния растеж и намали печалбите и инвестициите за компаниите по света. Ако президентът Доиналд Тръмп не отмени новите мита, Пекин може да наложи още мита върху стоки от САЩ и да преустанови преговорите до след президентските избори в САЩ през ноември 2020 г., смятат търговски експерти, цитирани от Ройтерс. Насрочената за 15 декември нова серия американски мита трябва да се приложи за почти 160 милиарда долара китайски внос, като например конзоли за видеоигри и компютърни монитори. Китай и Съединените щати се споразумяха през октомври да сключат предварително споразумение за търговия, но Китай се противи на исканията на САЩ да обещае да закупи определено количество американски земеделски продукти. Пекин също изисква отмяна на всички мита, наложени от САЩ. Китай заяви по-рано, че ще отмъсти, ако САЩ ескалира търговския спор. През август Китай заплаши да наложи 5% и 10% допълнителни мита върху 75 милиарда долара стоки от САЩ в две партиди. Той също заяви, че ще възстанови на 15 декември допълнително мито от 25% за автомобили, произведени в САЩ, и 5-процентно за авточасти, които бяха отменени в началото на 2019 г.", "date": "2019.12.12", "title": "САЩ и Китай постигат търговска сделка по принцип"}
{"url": "https://clubz.bg/91727-sasht_priznaha_armenskiq_genocid", "text": "Американският Сенат единодушно прие днес резолюция, признаваща арменския геноцид, предаде Франс прес, цтирана от БТА. \n\tПо-рано Камарата на представителите също одобри резолюцията с голямо мнозинство. \n\tТекстът на резолюцията призовава арменският геноцид да не бъде забравян и американското правителство да не бъде замесено в отричането му. На днешното гласуване в Сената всички сенатори единодушно одобриха резолюцията, предложена от демократа Боб Менендес. Арменският геноцид е признат от около 30 страни по света и от общността на учените по история. Предполага се, че между 1,2 и 1,5 милиона арменци са били убити по времето на Първата световна война от войските на Османската империя, която тогава е съюзник на Германия и Австро-Унгария, отбелязва Франс прес. \n\tТурция обаче отказва тогавашните събития да бъдат определяни като геноцид.", "date": "2019.12.12", "title": "САЩ признаха арменския геноцид"}
{"url": "https://clubz.bg/91713-grajdani_za_sofiq_ne_sechete_dyrvetata_na_sveta_nedelq", "text": "Планът за изсичане на дърветата на столичния площад \"Света Неделя\" е \"вандалски акт от страна на общината\", обявиха от инициативния комитет \"Граждани за София\". Става дума за новия проект за реновация, спечелен миналата седмица от международното студио \"Фуксас\". То предзвижда отсичане на 50-годишните кестени около храма, както и засаждане на нови фиданки около ресторанта \"Хепи\" в центъра на София. Фонтани, зеленина и светещи гъби след реконструкцията на \"Света Неделя\" Според тях сянката в летните дни е ключова за това площадът да бъде приятно място за софиянци. Кои са студио \"Фуксас\", които ще правят пл. \"Света Неделя\"? Проектът на \"Фуксас\" обаче не е фиксиран, стана ясно още при представянето му. Тогава кметицата Йорданка Фандъкова подчерта, че именно в това отношение той вероятно ще бъде променен, за да се запазят полувековните дървета в столицата. Кои са студио \"Фуксас\", които ще правят пл. \"Света Неделя\"?", "date": "2019.12.12", "title": "\"Граждани за София\": Не сечете дърветата на \"Света Неделя\"!"}
{"url": "https://clubz.bg/91720-syyuzyt_na_sydiite_pak_neizpylnenie_na_preporykite_ot_mejdunarodni_organizacii", "text": "Това се казва в становище на Съюза на съдиите в България по повод препоръките на Венецианската комисия. Член на Венецианската комисия: Трябва да се фокусирате кой избира независимия прокурор Оттам напомнят, че многократно през последните няколко години са посочвали съществени проблеми в гарантиране на върховенство на правото и независимостта на съда в България:", "date": "2019.12.12", "title": "Съюзът на съдиите: Пак неизпълнение на препоръките от международни организации"}
{"url": "https://clubz.bg/91721-goranov_naredil_proverka_na_dyrjavnata_komisiq_za_hazarta_za_nesybrani_250_mln_lv", "text": "Финансовият министър Владислав Горанов е наредил на Държавната финансова инспекция да направи проверка на Комисията по хазарта, заради получен сигнал, че е облагодетелствала една от най-големите частни тото компании в страната. Става дума за сума в размер на 250 млн. лв от таксата по Закона за хазарта, която Комисията не е събрала. Това съобщи самият Горанов в \"Лице в лице\" по бТВ. Публикация на изданието \"Медиапул\" посочва,че става дума за играта \"Национална лотария\", а самият сигнал е бил подаден днес от братята Цветомир и Боян Найденови. Те са собственици на друга хазартна компания - \"Ефбет\", която освен с казина, се занимава и с онлайн хазарт.  Efbet не е и никога няма да бъде на Васил Божков Лотария с касови бележки - втори сезон Владислав Горанов отказа да съобщи пред бТВ точно срещу коя компания е подаден сигналът. Той не пожела да каже и дали има информация за нечие облагодетелстване заради несъбирането на сумата.  Лотария с касови бележки - втори сезон", "date": "2019.12.12", "title": "Горанов наредил проверка на Държавната комисия за хазарта за несъбрани 250 млн. лв."}
{"url": "https://clubz.bg/91709-harvi_uajnstijn_postigna_sdelka_za_obezshtetenie_s_povecheto_si_obvinitelki", "text": "След две години юридически битки Харви Уайнстийн и бордът на банкрутиралото му филмово студио стигнаха до сделка с повечето обвинителки на опозорилия се продуцент в сексуално насилие и тормоз. Споразумението не задължава Уайнстийн да се признае за виновен по нито едно обвинение или да плаща сам на обвинителките си, обясняват адвокатите му, цитирани от „Ню Йорк таймс“. Съгласие за сделка са постигнали над 30 актриси и бивши служители на Уайнстийн, които са завели дела срещу него за различни сексуално престъпления, от тормоз до изнасилване, и ще си поделят компенсацията. С тази договорка се прекратяват почти всички дела, заведени срещу него или бившата му компания. За да бъде легализирана, сделката трябва да бъде подписана от всички страни по делото и да получи одобрението на съда. Обезщетенията ще бъдат покрити от застрахователните компании, представляващи компанията „Уайнстийн“. Тъй като компанията е обявила банкрут, пострадалите трябва да търсят парите си от кредиторите ѝ. Изплащането на обезщетения ще бъде част от сделка за 47 млн. долара, с които ще се изплатят всички задължения на компанията, отбелязват адвокатите. Повече от 12 млн. долара – 1/4 от цялата сума по сделката, ще бъдат заделени за покриване на част от съдебните разходи на Харви Уайнстийн, брат му Боб и други бивши членове от борда на компанията. Някои от адвокатите на ищците твърдят, че съвсем скоро Уайнстийн ще обяви личния си банкрут. 50-годишната Катрин Кендал, която обвинява бившия продуцент в тормоз от 1993 г., коментира, че не е доволна от предложението, но ще го приеме, тъй като не знае какво друго да предприеме срещу него, а и това ще отвори пътя на още ищци. Джини Харисън, адвокат на друга от жените, смята, че ако ищците продължат да настояват за по-добри условия, накрая ще останат с празни ръце – и твърди, че това е най-добрата сума, която може да се договори, предвид обстоятелствата и американското законодателство. Сделката изчиства делата, внесени от няколко жени от 2017 г., когато историята с Уайнстийн за първи път видя бял свят. Въпреки че сред обвинителките му в медиите се наредиха познати имена като Гуинет Полтроу, Анджелина Джоли и Салма Хайек, нито една от тях не е завела дело. Извън сделката остава делото на актрисата Ашли Джъд, която настоява, че иска да види Уайнстийн с присъда. Процедурата бе дълга и сложна – дори сделката да мине одобрението на съда, остават много неясноти – 18 от пострадалите жени ще трябва да си поделят 6,2 млн. долара, като всяка може да получи не повече от 500 хил. долара. 18,5 млн. долара ще бъдат отделени за жените, завели дела, както и за бъдещи ищци, като сумата там ще се определя спрямо тежестта на престъплението. На 11 декември съдът вдигна паричната гаранция на Уайнстийн. В първите дни на януари бившият филмов продуцент ще бъде изправен пред съда в Манхатън по обвинения за сексуално насилие над две жени – изнасилване от 2013-а и насилствена орална любов от 2006 г. По това дело Уайнстийн се опита да договори сделка със застрахователите си, но те отказаха да поемат съдебните му разноски, в случай, че бъде намерен за виновен от съда.", "date": "2019.12.12", "title": "Харви Уайнстийн постигна сделка за обезщетение с повечето си обвинителки"}
{"url": "https://clubz.bg/91718-trymp_nahoka_greta_v_twitter", "text": "Доналд Тръмп днес стана поредният световен лидер, който невъздържано изля гнева си върху младата шведска екоактивистка Грета Тунберг. Според Асошиейтед прес президентът на САЩ е реагирал на определянето ѝ за личност на изтичащата година от сп. \"Тайм\".      Тръмп е вторият световен лидер, когото шведската тийнейджърка изважда от търпение. Вчера консервативният бразилски президент Жаир Болсонаро я нарече \"пикла\". Грета е личност на годината за \"Тайм\" и \"пикла\" за Болсонаро Тунберг (16 г.) реагира на нападките като под името в профила си в Twitter написа вчера \"пикла\". Днес тя промени   на \"тийнейджърка, работеща над своя проблем с овладяването на гнева. Понастоящем се успокоява и гледа хубав старомоден филм с приятел\". Тя се превърна в символ на растящото движение на млади активисти за климата, след като водеше седмични училищни стачки в нейната страна, които вдъхновиха подобни действия в около 100 града по света. Тя увлече огромни тълпи с огнените си изяви на протести и конференции през последната година и половина, отбелязва АП. Тя говори открито за това, че е диагностицирана със синдрома на Аспергер, нарушение на аутистичния спектър, свързано с висок интелект и нарушени социални умения. Това не е първият път, в който Тръмп се оплаква, че не е признат за влиянието си, посочва агенцията. През 2015 г. той нападна германската канцлерка Ангела Меркел, че \"съсипва Германия\", след като тя бе обявена за личност на годината, а той беше посочен като подгласник.    ", "date": "2019.12.12", "title": "Тръмп нахока Грета в Twitter"}
{"url": "https://clubz.bg/91704-qsna_e_desetkata_za_sportist_na_godinata", "text": "Обявена е десетката в класицията Спортист на годината. 62-ото издание на церемонията е на 19 декември 2019 г. от 20:30 ч. в зала „Асикс Арена“. На официалното награждаване ще бъдат обявени спортист, отбор и спортист с увреждания, както и победителят в анкетата на вестник “Труд”  за “Треньор на годината”. За първи път тази година ще се връчи и награда в новата съместна категория на „Еврофутбол“ и „Спортист на годината“ - „Спортист на публиката“. В анкетата „Спортист на годината“ вот дадоха 137 действащи спортни журналисти. В категорията „Спортист с увреждания“ първите петима са: Тазгодишната церемония за пръв път ще събере като водещи Мария Силвестър и актьора Захари Бахаров.  В очакване на предстоящите Олимпийски игри „Токио 2020“, тазгодишната церемония ще бъде посветена на олимпийските идеали за обединение, солидарност и баланс между физиката и духа, а легендарни шампиони ще връчат статуетките на победителите.", "date": "2019.12.12", "title": "Ясна е десетката за Спортист на годината"}
{"url": "https://clubz.bg/91706-volejbolnata_uprava_svika_obshto_sybranie_za_izbor_na_prezident", "text": "Управителният съвет на Българска федерация волейбол се съобрази с желанието на опозицията и свика общо събрание на 16 януари, а в дневния ред фигурира точка за избор на нов президент. В последните седмици много от водещите ни клубове се обединиха в инициативен комитет за смяна на дългогодишния председател инж. Данчо Лазаров. Те имат и кандидат - Любомир Ганев, който е вицепрезидент и член на настоящия УС на федерацията. Опозицията във волейбола издигна Любо Ганев за шеф Бунтарите представиха подписка с необходимия брой гласове за свикване на общо събрание.  Бунт във волейбола. ЦСКА и \"Левски\" заедно бутат Данчо Лазаров Съдбовната сбирка е в хотел \"Холидей ин\" от 10 часа. Днес бе издигната още една кандидатура - на друга легенда, Борислав Кьосев. Зад него застанаха бивши популярни играчи и треньори, като Мартин Стоев и Пламен Христов, както и няколко клуба. Кьосев също в настоящия УС на федерацията. Бунт във волейбола. ЦСКА и \"Левски\" заедно бутат Данчо Лазаров", "date": "2019.12.12", "title": "Волейболната управа свика общо събрание за избор на президент"}
{"url": "https://clubz.bg/91726-koi_otbori_se_klasiraha_napred_v_liga_evropa", "text": "В шест от групите на турнира Лига Европа надпреварата приключи. Знаят се отборите, които продължават на 1/16-финалите идната пролет - първите два тима от всяка група. Жребият е в понеделник, когато ще знаем и двойките в Шампионската лига. \"Апоел\" (Никозия) - \"Севиля\" 1:0 \"Карабах\" (Баку) - \"Дюделанж\" 1:1    3. \"Карабах\", 4. \"Дюделанж\" \"Копенхаген\" - \"Малмьо\" 0:1 \"Динамо\" (Киев) - \"Лугано\" 1:1  3. \"Динамо\" (Киев), 4. \"Лугано\" \"Базел\" - \"Трабзонспор\" 2:0 \"Хетафе\" - \"Краснодар\" 3:0  3. \"Краснодар\", 4. \"Трабзонспор\" ЛАСК (Австрия) - \"Спортинг\" (Лисабон) 3:0 ПСВ \"Айндховен\" - \"Розенборг\" 1:1    3. \"Айндховен\", 4. \"Розенборг\" ЧФР \"Клуж\" - \"Селтик\" 2:0 \"Рен\" - \"Лацио\" 2:0    3. \"Лацио\", 4. \"Рен\" \"Стандард\" (Лиеж) - \"Арсенал\" 2:2 \"Айнтрахт\" (Франкфурт) - \"Витория\" (Гимараеш) 2:3     3. \"Стандард\", 4. \"Витория\" Мачовете в останалите шест групи се играят в момента, очаквайте и техните резултати и класирания.", "date": "2019.12.12", "title": "Кои отбори се класираха напред в Лига Европа"}
{"url": "https://clubz.bg/91705-eto_go_proekta_za_noviq_pazar_na_ploshtad_slavejkov", "text": "Проектът за нова визия на книжния пазар на столичния площад \"Славейков\" бе представен днес за обществено обсъждане. Новият площад „Славейков“: HUBAVOE, но не е готово (СНИМКИ) Проектът предвижда специални преместваеми обекти с разтварящи се навеси и отварящи се крила за книгите. Концептуални диаграми и графики тип \"добавена реалност\" представят как би изглеждал площада след монтажа. Проектът се съхранява в техническата служба на район \"Средец\", на ул. \"Леге\" №6, ет. 4, ст. 404. Там всеки гражданин може да го разгледа отблизо и да получи разяснения в понеделник и сряда от 14 до 17 ч. и 10 до 12 ч съответно. В рамките на един месец . до 9 януари - могат да се подават и писмени възражения и предложения до Направление \"Архитектура и градоустройство\" на Столична община. Новият пазар бе обещан още преди да започне реконструкцията на ул. \"Граф Игнатиев\" и площадите покрай нея. Ремонтът обаче се забави с месеци и бе официално приключен на 29 май тази година. Кой открадна бастуна на Пенчо Славейков? (СНИМКИ) Махат плочките на площад „Славейков“, редят ги наново (СНИМКИ) Едно от забавянията бе именно нуждата да се пренаредят лошо поставени плочки на \"Славейков\". По-късно пък бе откраднат бастунът от емблематичната статуя на баща и син - българските поети Петко и Пенчо Славейкови. Кой открадна бастуна на Пенчо Славейков? (СНИМКИ) Махат плочките на площад „Славейков“, редят ги наново (СНИМКИ)", "date": "2019.12.12", "title": "Ето го проекта за новия пазар на площад \"Славейков\""}
{"url": "https://clubz.bg/91689-daniq_planira_izkustven_ostrov_za_ofshorna_vqtyrna_energiq", "text": "Дания напредва с плановете да изгради изкуствен остров, обединявайки енергията от офшорни вятърни паркове с капацитет до 10 гигавата, което е повече от достатъчно да се захранват всички домакинства като част от усилията да бъдат покрити амбициозните климатични цели, предаде Ройтерс, цитирана от БТА. В Дания е централата на гиганта в производството на вятърни турбини Вестас (Vestas). Копенхаген прие неотдавна закон, целящ намаляването на парниковите газове със 70 процента до 2030 година. \n\tМинистерството на енергетиката търси точното място да изгради един или повече острова, обградени от вятърни паркове с общ капацитет от най-малко 10 гигавата, което е равно на енергийното потребление на 10 милиона европейски домакинства. Дания покри 41 процента от енергийните си нужди с вятърна енергия през 2018 година - най-високото равнище в Европа. \n\tПроектът е решаващ за това Дания да изпълни закона си за климата, който е един от най-амбициозните. Той бе приет с голямо мнозинство в петък. Осъществяването на плановете ще възлиза на около 200-300 милиарда датски крони (29,5-44,2 милиарда долара), като по-голямата част ще дойдат от частни инвеститори според енергийното министерството. Дания, чието население е около 6 милиона души, задели 65 милиона крони за проучвания как енергията, пристигаща в енергийния център, да се съхранява и превръща във възобновяем водород, тъй като произвежданата енергия няма да бъде използвана само от местни потребители.", "date": "2019.12.12", "title": "Дания планира изкуствен остров за офшорна вятърна енергия"}
{"url": "https://clubz.bg/91702-ognqn_donev_e_bil_razsledvan_i_syden_za_biznes_ne_za_prestyplenie_motivi", "text": "Изпълнителният директор на „Софарма“ Огнян Донев е бил обвинен, че е извършил деяние, което изобщо не е съставомерно, т.е.  . Това важи и за съдружника му и финансов директор на „Софарма“ Борис Борисов. Двамата не са и годен субект, т.е. не биха могли да извършат престъплението укриване на данъци. Това става ясно от мотивите, публикувани днес от Софийския градски съд след оправдателната присъда на Донев и Борисов през февруари. Съдът: Огнян Донев е невинен Те заемат 210 страници. Донев и Борисов са подписали, но лично не са съставители на данъчните декларации, за които ги обвинява прокуратурата - съответно на „Елфарма“ за 2006 г. и „Телсо“ за 2008 г. Счетоводителите, които обслужват тези дружества и които са дали ясни и непротиворечиви показания, са извършили това. Съответно те са посочили пред съда на базата на какви данни и с какви инструменти, кога и как  За Борисов пише, че \"не е извършвал пряко и непосредствено обективно и фактически функции по счетоводно и данъчно отчитане\". Същото важи и за Огнян Донев. Ето какво пише в мотивите: Донев беше обвиняем, че е избегнал установяване и плащане на данъци в особено големи размери на управляваното от него „Елфарма“ в размер на 62 779 725 лв. („Елфарма“ е мажоритарен акционер в „Софарма“). Това дошло в резултат на 7   т.е. такива, извършени извън регулирания борсов пазар (БФБ), при които страните се договарят пряко. И при него, и при другия обвиняем – Борис Борисов, става въпрос за продажба на акции на „Софарма“ на различни дружества. Оправдателните присъди на Огнян Донев и Борис Борисов (ПЪЛЕН ТЕКСТ) Най-грубо казано: акциите били продавани при прякото договаряне по 1 лев за бройка, а прокуратурата изчислява, че трябвало да струват по над 9.35 лв. едната,   сделките биха били на „свободния“ пазар. Така определя, че Донев би изкарал 418 531 500 лева (?!) и начислява върху разликата претенцията за дължим данък печалба. Почти всички сделки са от 2006 г., а интересът на прокуратурата към Донев буквално „избухна“, след като той стана съсобственик в пресгрупата, издаваща вестниците „24 часа“, „Труд“ и др. Другият подсъдим Борис Борисов е с 2 сделки от 2008 г., неговото обвинение бе същото, но за 7,4 млн.лв.  Двамата подсъдими се съгласиха делото да тече по облекчената процедура – т.е. признаха всички действия на прокуратурата, събрани в досъдебното производство. Самата прократура признава в пледоарията си, че всички юридически лица са  най-различни условия и цени. Според обвинението, поддържано навремето първо от Димитър Франтишек Петров (който междувременно стана ръководител на спецпрокуратурата), а после от Емилия Русинова (която пък стана шеф на Софийската градска прокуратура), са били нарушени разпоредбите, регламентиращи правилата за облагане при свързани лица. Прокуратурата стъпва на две експертизи - съдебно-счетоводна и данъчна, направени по нейна поръчка – през 2013 и 2014 г. по време на досъдебното поризводство. Но после по делото станаха факт множество други, включително и петорна, които не сочеха към престъпление. В крайна сметка държавното обвинение искаше по 4 г. затвор за двамата плюс конфискация на цялото или на част от имуществото и да се уважи гражданският иск на МФ срещу тях – в размер на горепосочените милиони левове.  Защитата - напротив, твърдеше, че по делото не са налице факти за   ( . А инкриминираното деяние по въпросния член е изобщо несъставомерно, както в крайна сметка и съдът прие. Адвокатите сочеха, че споменатите в годишните декларации на фирмите увеличения на годишния финансов резултат  , който може да бъде затаен. През цялото време един от споровете беше дали става въпрос за дивидент, или за (облагаема) печалба. Адвокатите Лучева и Доковска цитираха още тълкувателно решение на Общото събрание на Наказателна колегия на ВКС, според което, за да има престъплението по чл. 255, Всички резултати от всички изредени сделки фигурират в декларациите за съответните години на дружествата. Сделките са били надлежно осчетоводени и декларирани, поради което защитата обяви, че не са налице никакви действия към създаването на пречки. Напротив - данъчните органи са имали на разположение всички данни на фирмите, за да преценят правилното заявяване на данъчните резултати. Иначе и самата прократура не оспорваше, че става въпрос за блокови сделки. Даниела Доковска пледира още, че всички норми, за които се твърди от прокуратурата, че са нарушени от подсъдимите, не могат да бъдат нарушени едновременно, а различните възможности ги няма в обвинителния акт. Освен всичко това   защото изначално прокуратурата признава, че по делото става дума за непазарни сделки, а гради обвинението си на хипотетични цени за пазарни. В протокола се посочва и това, което Огнян Донев каза във финалните си думи пред съда през февруари: че ако някой би му дал 418 531 500 лева, с удоволствие щял да плати данък в размер от 62 000 000. Той заяви още, че дори към днешна дата акциите не струват толкова. По делото съществува експертиза – вече направена в съдебната фаза, а не по заръка на прокуратурата, че дори справедливата пазарна цена към дадените дати би била някъде по около 4 лв. за акция. Вещите лица определят очевидното: че  Експертизата е ползвала и понятието   съобразно Международен счетоводен стандарт 3, изтъкват още експертите, които са работили по това дело. После бе назначена и петорна експертиза, която потвърди липсата на данни за престъпления въпреки многократните искания за доуточнения и допълнителни въпроси от страна на държавното обвинение. Изобщо в делото за близо 7  години (с досъдебното производство) имаше и двойни, и тройни, и петорни съдебно-счетоводни експертизи, графологични такива, с безброй запитвания, допитвания и искания за доуточнявания от прокуратрата, която след първоначалните си протести – че съдията го бавела, рязко загуби интерес делото да приключи бързо.  В мотивите днес съдът кредитира за достоверни всички доказателства с много дребни противоречия най-вече относно времето, посочено в свидетелски показания - например за дати, които се дължат на изминалия сериозен период от време. Освен това е ясно, че всички блокови сделки са се регистрирали на Българската фондова борса от легален брокер, а впоследствие информацията за тях се е отразявала и в Централния депозитар и едва след това се е прехвърляла собствеността върху акциите. Свидетели постановяват очевидното: че при цената на акции, предмет на блокови сделки, винаги има сериозно отклонение от цената на акциите на регулиран борсов пазар както при покупката, така и при продажбата им. Освен това няма такова нещо като обичайна цена на блокови сделки, защото тогава цената зависи от много фактори, между които е не само конкретната ситуация, а значение и състоянието на дружеството, чиито акции се търгуват, значение има броят акции в пакета, който се търгува, значение имат и страните по съответната блокова сделка и пр. За напълно неотносими признава съдът показанията на Христо Грозев – бивш съдружник на Донев и Любомир Павлов в собствеността на \"Труд\" и \"24 часа\", който подава навремето сигнала до прокуратурата, дал повод за старт на делото. Всичко на всичко той се базира в показанията си на „едно свое лично проучване“. . Затова Грозев, който е посочен като \"свидетеля Г.\" в постановените мотиви, лично „  А накрая приложил своето изследване към материалите, с които сезирал прокуратурата и тя се задействала.  Заслужава да отбележим, че всичко това става във време на небивалия демарш на пазара от медийната група около Ирена Кръстева (тогава Делян Пеевски още е „беден“ според данъчните му декларации), която изкупува български медии и фирми, свързани с медийния бизнес „на килограм“, и на фона на упоритото нежелание за продаване на „Пресгрупа 168 часа“ и \"Медиа холдинг\" АД от страна на Донев. Ето на какво според съда стъпва през 2012 г. прокуратурата, за да започне досъдебното производство: Освен че съдът отбелязва, че не е ясна връзката на фирми на Христо Грозев с тези, посочени в обвинителния акт, в частта на показанията му за блоковите сделки се заключава, че: И за да се посмеем: А пък задължението на свидетел – залегнало в НПК, е да изнесе данни за възприети от него факти и обстоятелства,  На другия полюс - относими към предмета на доказване, логични, последователни и непротиворечиви са показанията на счетоводителки, дънчните консултанти, данъчни инспектори, одитори и автори на ревизии, които са обработвали въпросните данъчни резултати на дружествата на Донев и Борисов. По делото, отнело 3 години досъдебно производство и близо 4 г. в съдебна фаза и след около 20 заседания, съдът отбелязва и нещо друго:  у експертите, които в началото са дали заключенията си на прокуратурата, за да почне процесът. Както и „непълнотата в доказателствения материал“, подаден от прокуратурата. Всичко това е довело до огромни затруднения за вещите лица да установят обективната истина. Дори правилникът на Българската фондова борса въобще не е бил изискан и не е приложен от прокуратурата в доказателствения материал. Затова пък експертите, които са подкрепили разследващите, не са искали никакви допълнителни документи (например от счетоводствата на дружествата), а само тези, които са им \"подадени\". И които в крайна сметка са били искани избирателно от различни държавни институции. Затова и съдът през годините допусна нови съдебно-счетоводни експертизи от вещи лица, различни от тези, които са работили с прокуратурата. Още към средата на мотивите съдът отбелязва, че всичко изложено е достатъчно за оправдателна присъда, но въпреки това разглежда още и още факти и обстоятелства. Относно субективната страна на претендираното престъпление се казва: - не се установи подсъдимият Донев да е участвал чрез даване на указания, разяснения, заповеди или други писмени или устни съвети и разпореждания към свидетелката П. (главната счетоводителка на \"Елфарма\"),   на придобитите... акции,... както и във връзка със счетоводното им отразяване; - не се установи на свой ред подсъдимият Д. да е указвал устно или писмено на свидетелката П.   получени в резултат на сключените процесни блокови сделки; - не се установи фактически подсъдимият Д. да е участвал във   на представляваното от него търговско дружество „Елфарма“ АД; - не се установи подсъдимият Д.   за нуждите на данъчното облагане... за 2006 г. както в намаление, така и в увеличение; - не се установи подсъдимият Д. да е давал указания, нареждания или разяснения към свидетелката П. в качеството ѝ на главен счетоводител на „Елфарма“ АД, и по този начин да извършва функции по данъчното отразяване и отчитане на търговската дейност за 2006 г.; - не се установи подсъдимият Д. да е изисквал от свидетелката П. или тя да е давала по нейна инициатива на обективираните суми, вписани в Годишната данъчна декларация... - по делото не се установи  . след изготвяне на Годишна данъчна декларация за 2006 г. За Донев съдът заключава: Аналогичен е изводът и за Борис Борисов. От прокуратурата още през февруари обявиха, че ще протестират оправдателната присъда пред Софийски апелативен съд. Оправдателните присъди на Огнян Донев и Борис Борисов (ПЪЛЕН ТЕКСТ)", "date": "2019.12.12", "title": "Огнян Донев е бил разследван и съден за бизнес, не за престъпление (МОТИВИ)"}
{"url": "https://clubz.bg/91700-atakata_sreshtu_airbnb_prodyljava_zadava_se_patenten_danyk_za_vsqka_staq", "text": "Този текст са предложили Менда Стоянова и нейни колеги от ГЕРБ. Той трябва да довърши започнатата вече атака на управляващите към потребителите на онлайн платформите за настаняване в частни домове тип Airbnb. След като със Закона за бюджета бяха прокарани поправки, които задължават всеки, който предлага такава услуга, да регистрира стаята си в националния регистър за местата за настаняване, сега се предлага и новият налог. По стара традиция това се случва между двете четения в бюджетна комисия на определен закон. Конкретно тук става дума за промени в данъчноосигурителния закон. Още по-любопитното е, че поправката на Менда Стоянова е внесена ден след окончателното приемане на бюджета за 2020 г. Мотивите - да се гарантира равнопоставеност на данъчнозадължените лица при облагане с патентен данък.  Въпросната поправка с ДОПК днес бе разгледана от председателстваната от Стоянова бюджетна комисия и мина без дебат на второ четене.  Десните дрехи на царя или една пресилена регулация на Airbnb До момента такъв данък плащаха малки мотели или хотели, категоризирани с една или две звезди. С новите промени реално всички, които предлагат една стая за краткосрочно отдаване под наем, се приравняват към хотели, въпреки че не са задължени да се категоризират.  С новата поправка обаче реално се избягва категоризацията, но последствията за потребителите остават същите. Приравнени към малките хотели, те ще трябва да платят данък като за една или две звезди, без да имат задължението да получат такава категория.  Ангелкова: И досега имотите в Airbnb трябваше да се регистрират Ангелкова: И досега имотите в Airbnb трябваше да се регистрират", "date": "2019.12.12", "title": "Атаката срещу Airbnb продължава. Задава се патентен данък за всяка стая"}
{"url": "https://clubz.bg/91685-iskashe_li_naistina_ninova_bsp_da_ne_podkrepi_cacarov_za_kpkonpi", "text": "Левицата отново не изневери на себе си и сама се вкара във вътрешна интрига. Този път заради гласуването на кандидатурата на управляващите Сотир Цацаров за председател на антикорупционната комисия. Както е известно, въпреки заявките от парламентарната трибуна на лидера Корнелия Нинова, че групата на БСП няма да подкрепи Цацаров, при гласуването в сряда тя се разцепи - 30 \"против\", 27 \"за\" и трима въздържали се. Голяма част от оставащите до 79 народни представители от левицата бяха в парламента, но решиха да не влизат в залата. Всичко това резонно породи питането - бламирана ли бе Нинова от собствените си депутати, или те са гласували с неизразена вербално благословия. Проверка на Клуб Z в парламента днес показа... и двете. Ето кои депутати подкрепиха Цацаров за КПКОНПИ (СПИСЪК) Разигралата се вчера поредна червена драма води своите корени още от старта на процедурата за номиниране на Комисията за противодействие на корупцията и отнемане на незаконно придобито имущество (КПКОНПИ). Както е известно, левицата реши да не издига свой кандидат - за разлика от първия път, когато номинира Николай Николов, понастоящем член на Централната избирателна комисия  . Депутати от парламентарната група разказват как им е било съобщено, че се водят разговори с потенциални кандидати, но на въпросите кои - отговор нямало. Ден преди крайния срок за номинациите Нинова се обърнала към тях - да предложат те имена. Имало и подмятания от страна на ръководството на групата, че нямало смисъл БСП да изправя някого срещу кандидатурата на Сотир Цацаров, защото нямало да спечели достатъчно парламентарна подкрепа.  И допълват: Антон Кутев: Нинова си изпусна групата, някои гласуваха от страх Днес на ръководството на парламентарната група на партията му се наложи да влезе в обяснителен режим заради засиления медиен интерес. По пощите на журналистите бе изпратена декларация, в която се посочва, че  . Но и също така: \" Посочват и че против решението да не се подкрепя Цацаров, по време на вътрешното обсъждане,  Покрай Лозан Панов, хлебарки, пенсии и субсидии - Цацаров е шеф на КПКОНПИ А в заключение се казва, че   Каквото и на практика да означава това. И тук недоволството срещу Нинова тръгва по две направления: От една страна част от гласувалите \"за\" Цацаров признават неофициално, че са го направили като  . От друга, роля е изиграла и . Всъщност, тримата заявили се в подкрепа на Цацаров по време на заседанието на ПГ, са именно пловдивските депутати  .  В парламента избират Цацаров за шеф на КПКОНПИ. Протести няма Трима червени депутати, независимо един от друг, разказаха и как един от зам.-председателите на ПГ -  е обикалял един по един колегите си да ги убеждава да гласуват \"за\" Цацаров. Любопитното е, че по време на заседанието на ПГ той не е взимал активно отношение за подкрепа на Цацаров. Самият Стойнев днес не бе в Народното събрание, не отговаря и на мобилния си телефон.  Лидерката Нинова също отсъства с мотива - Изпълнително бюро на левицата преди съботния пленум. Иначе без изненади, и Търновалийски, и Йорданов, и Халачева, и Стойнев са в списъка с 27-те подкрепили номинацията на управляващите. Както и Манол Генов и Димитър Георгиев, пак от \"пловдивската група\". Днес Клуб Z попита и някои от гласувалите в подкрепа на Цацаров с какви мотиви са го направили. Повечето от тях бяха лаконични, а отговорите им не се различаваха особено. По-словохотлив бе само Търновалийски, който говори от името и на тримата, изразили още при заседанието на групата подкрепа за Цацаров. По думите му Цацаров бил \"безспорно доказан професионалист\", а гласуването все пак било за председател на КПКОНПИ - институцията трябвало да работи. Призна, че е сред тримата заявили позицията си по време на парламентарната група, а на въпрос как ще поеме лична отговорност, за която говори ръководството, заяви: И допълни, че решението на ПГ е допускало възможност да се гласува \"за\" или \" въздържал се\" по съвест. С 20:0 ВСС освободи Сотир Цацаров като главен прокурор Запитана дали ще обясни мотивите, с които е подкрепила Цацаров, Светла Бъчварова заяви само това: Васил Антонов каза, че е гласувал по съвест \"както и другите\". Според него Цацаров \"има компетенциите\" за поста. На допълнителния въпрос, че мотивите на останалите му колеги са били, че Цацаров е компетентен и са гласували по съвест той отговори: Цацаров ще се сезира и по недолюбвани медии, вади КПКОНПИ от детските градини Когато чу въпроса, депутатът Любомир Бонев каза на репортера на Клуб Z да му се обади по-късно. След това обаче спря да си вдига телефона. Антон Кутев: Нинова си изпусна групата, някои гласуваха от страх Покрай Лозан Панов, хлебарки, пенсии и субсидии - Цацаров е шеф на КПКОНПИ В парламента избират Цацаров за шеф на КПКОНПИ. Протести няма С 20:0 ВСС освободи Сотир Цацаров като главен прокурор Цацаров ще се сезира и по недолюбвани медии, вади КПКОНПИ от детските градини", "date": "2019.12.12", "title": "Искаше ли наистина Нинова БСП да не подкрепи Цацаров за КПКОНПИ"}
{"url": "https://clubz.bg/91703-evakuiraha_sgradata_na_evropejskiq_syvet_zaradi_falshivi_plamyci_snimki", "text": "Белгийската полиция евакуира днес сградата на Европейския съвет в Брюксел, окупирана от трийсетина активисти на природозащитната организация \"Грийнпийс\", дошли с пожарна кола преди европейската среща на върха, посветена до голяма степен на т. нар. \"Зелен договор\" за климата, предаде Франс прес. Срещата ще се състои, но в зависимост от ситуацията може да бъде преместена в сградата \"Юстус Липсиус\", съседна на окупираното от екоактивистите здание, каза малко преди края на акцията представител на Съвета. Полицията предприе операция за извеждане на 28-те активисти на \"Грийнпийс\", пристигнали със стар пожарникарски автомобил, за да заблудят силите за сигурност. Те се бяха изкачили по металната конструкция на сграда \"Европа\" - новата централа на Европейския съвет, и разпънаха транспарант, предупреждаващ за \"извънредното положение\" с климата. Транспарантът създава впечатлението, че сградата е обхваната от пламъци. Акцията на природозащитниците започна рано сутринта и приключи към 11.30 ч. (12.30 ч. българско време) - доста преди началото на срещата на върха на ЕС, която е предвидено да започне в 15 ч. (16 ч. българско време). \n\tНяколко активисти бяха задържани, съобщи Ройтерс. Агенцията не даде подробности. Преди откриването на срещата на върха на ЕС председателят на Европейския съвет Шарл Мишел ще има няколко двустранни срещи с европейски ръководители и те ще се състоят в сградата \"Юстус Липсиус\", свързана с пешеходен проход с новата централа, посочва Франс прес.  ", "date": "2019.12.12", "title": "Евакуираха сградата на Европейския съвет заради фалшиви пламъци (СНИМКИ) "}
{"url": "https://clubz.bg/91711-evrodeputatyt_angel_djambazki_e_shofiral_s_alkohol_v_kryvta", "text": "Евродепутатът Ангел Джамбазки е бил хванат с алкохол в кръвта зад волана. Случаят е от 7 декември, но за него стана ясно едва днес. Джамбазки е бил спрян за полицейска проверка в Самоков. Според бТВ дрегерът на място е отчел  . Джамбазки обаче е настоял за кръвна проба. Наши източници заявиха, че крайният резултат е в зоната на административните санкции, Това много променя картинката, защото \"патриотът\" няма да преминава през процедурата - искане на имунитет от Европарламента и наказателно дело. Той ще подлежи само на акт по Закона за движение по пътищата. Според последните промени в ЗДвП вероятно го заплашват ., както и   за определено време - от 6 месеца до 1 година. Евродепутатът се срамувал от постъпката си.", "date": "2019.12.12", "title": "Евродепутатът Ангел Джамбазки е шофирал с алкохол в кръвта"}
{"url": "https://clubz.bg/91715-goranov_da_bydesh_lider_na_opoziciqta_bidejki_prezident_e_variant", "text": "Финансовият министър Владислав Горанов заяви пред бТВ, че президентът Румен Радев се държи като лидер на опозицията. Той коментира резервите на президента по повод повишаването на кредитния рейтинг на България. Президентът Румен Радев: Борисов полага усилия да ни спаси от Борисов Водещата вметна, че \"когато опозицията гласува с управляващите, все някой трябва да е опозиция\". Темата обаче за съвместните гласувания между ГЕРБ и БСП не бе продължена. Според Горанов развитието на икономиката се усеща от хората, \"които са по-образовани, по активни, не разчитат само на солидарността на държавата\". Финансовият министър изтъкна, че президентът се е припознал като наследник на тройната коалиция. Той изтъкна, че държавата се връща на нива отпреди световната криза. И заяви, че дебатът за конституционни промени е можело да бъде започнат още в началото на президентския мандат. Финансовият министър смята, че е имал нормална комуникация с Бисер Петков, който си подаде оставката като социален министър. Според него Петков е бил добър като експерт, което не винаги означава \"политическо животно или управленец\".", "date": "2019.12.12", "title": "Горанов: Да бъдеш лидер на опозицията, бидейки президент, е вариант"}
{"url": "https://clubz.bg/91717-trymp_mnogo_se_doblijavame_do_golqma_sdelka%C2%A0s_kitaj", "text": "Президентът на САЩ Доналд Тръмп каза в четвъртък, че Съединените щати са \"много близо\" до постигане на търговска сделка с Китай.     По време на редовен брифинг в сряда в Пекин, Гао Фън, говорител на китайското министерство на търговията, каза пред репортерите, че \"икономическите и търговските екипи на двете страни поддържат тесен контакт\",предаде Ройтерс. Гао отказа да коментира възможни ответни мерки, ако Вашингтон наложи още мита върху китайските стоки този уикенд, съобщи британската агенция. Съединените щати трябва да наложат мита върху китайски внос за почти 160 милиарда долара, включващ конзоли за видео игри, компютърни монитори и играчки в неделя. Очаква се Тръмп да се срещне в четвъртък с търговските си съветници, за да обсъди този ход, казаха пред Ройтерс неназовани източници по-рано днес. Решение за продължаване на налозите би могло да смути финансовите пазари и да провали преговорите между САЩ и Китай за прекратяване на 17-месечната търговска война между двете най-големи икономики в света. Страните се споразумяха през октомври за сключване на предварително търговско споразумение, но преговорите не успяха да доведат до сделки за покупки на американски селскостопански продукти от Китай и отмяна на съществуващите мита, наложени от САЩ. Много анализатори очакваха сделка преди 15 декември. Пекин заяви, че ще отмъсти, ако САЩ ескалира търговския спор. През август Китай заяви, че ще наложи допълнителни мита от 5 и 10 процента върху стоки от САЩ за 75 милиарда долара в две части. Митата за първата част влязоха в сила на 1 септември, удряйки американски внос, включващ соя, свинско месо, говеждо месо, химикали и суров петрол. Митата за втората част трябва да бъдат активирани на 15 декември, като засягат стоки, вариращи от царевица и пшеница до малки самолети и редкоземни магнити. Китай също заяви, че ще възстанови на 15 декември допълнително мито от 25 на сто за автомобили, произведени от САЩ, и 5-процентово мито за авточасти, които бяха отменени в началото на 2019 г.", "date": "2019.12.12", "title": "Тръмп: Много се доближаваме до ГОЛЯМА СДЕЛКА с Китай"}
{"url": "https://clubz.bg/91678-nad_800_tona_nezakonen_bokluk_za_bylgariq_zadyrjan_kraj_milano", "text": "815 тона незаконен боклук за България спряха карабинерите край Милано. Проверката е станала по сигнал. На видео, публикувано от италианската полиция, се виждат 17-те вагона, натоварени с близо 600 бали с пластмасови отпадъци. Търговската стойност на боклука се изчислява на 130 хиляди евро. Оказало се, че товарът представлява крайните продукти от третирана пластмаса, а не както пише в документите – пластмаса за рециклиране. В балите с отпадъци имало материали от пластмаса, гума, тъкани, тетрапак и смесени боклуци, съобщава Нова тв. Според разследващите целта е била да се заобиколят екологичните норми и боклукът да се изостави или закопае някъде в България. Италианските власти водят разследване за крайния получател на боклука, коментира по случая вътрешният министър Младен Маринов. Според него не било ясно кой е трябвало да получи незаконна пратка. „Това, което дойде като информация от Италия, е, че се води разследване за количество отпадъци, които в някои медии излезе, че са предназначени за България. Официалната информация, която мога да ви дам в момента, е на база на разговорите ни с италианските власти от една страна и с техния полицейския представител, който е в София – от друга. По изричната забрана на прокурора, който води разследването в Италия, не могат да ни дадат повече информация. Казват, че не е ясен още крайният получател на съответните отпадъци“, уточни Маринов. ", "date": "2019.12.12", "title": "Над 800 тона незаконен боклук за България задържан край Милано"}
{"url": "https://clubz.bg/91701-balansyt_spored_borisov_belene_turski_potok_i_koordinacionen_centyr_na_nato_vyv_varna", "text": "Проектите „Белене“ и „Балкански поток“ с Русия, от една страна, и координационният център на НАТО във Варна - от друга, са балансът, който дава възможност на България да играе ключова роля и в региона, и в Черно море. Това заяви днес премиерът Бойко Борисов в Брюксел след срещата си с генералния секретар на НАТО Йенс Столтенберг. Той изтъкна, че страната ни не се е натискала за центъра на НАТО. Ролята му ще бъде единствено възпираща. Борисов и Тръмп: Засилване на НАТО и в Черно море, помощ за диверсификация в енергетиката Той каза още, че договорът за добросъседство между България и Северна Македония е позволил на бившата югославска република да стане кандидат-член на НАТО. Борисов припомни, че когато сме имали да изплащаме огромни дефицити в бюджета, той е казал, че последното нещо, за което мислим, е въоръжаването. И допълни, че за него на първо място са сухопътните сили. След което разказа какви добри спомени за България и Варна пазил командирът на американския самолетоносач „Хари Труман“. Направо сме можели да го използваме като рекламен агент. Йенс Столтенберг специално похвали България, че е успяла да отдели за отбрана цели 3,25 на сто от своя БВП за тази година. Турция е важен и надежден партньор, категорични бяха и Столтенберг, и Борисов. Така те отговориха на въпроса дали София може да се превърне в по-надежден партньор на пакта от Анкара. Според Столтенберг в НАТО има 29 надежни съюзника. Но допълни, че Анкара спазва ангажиментите относно нелегалната миграция и в резултат тя е нулева у нас. После си припомни, че по времето на Варшавския договор, когато Турция е била наш враг, в България е имало само 30 километра магистрали, но пък 4900 танка и 110 изтребителя. Днес и утре Бойко Борисов ще участва в последния за годината Европейски съвет в Брюксел.", "date": "2019.12.12", "title": "Балансът според Борисов: \"Белене\", \"Турски поток\" и координационен център на НАТО във Варна"}
{"url": "https://clubz.bg/91695-celta_izpylnena_saudi_aramco_veche_struva_2_triliona%C2%A0", "text": "\"Сауди Арамко\" (Saudi Aramco) достигна днес пазарна капитализация от 2 трилиона долара, каквато бе целта на престолонаследника на Саудитска Арабия принц Мохамед бин Салман, след като акциите на листваната вчера компания поскъпнаха, предаде Ройтерс, цитиран от БТА. Първичното публично предлагане (ППП) на \"Арамко\" е централна част от плана на принц Мохамед бин Салман за намаляване на зависимостта на саудитската икономика от петрола, като използва събраните 25,6 милиарда долара за развитието на други сектори. Сумата е доста под планираните от принца през 2016 година 100 милиарда долара, които се очакваше да дадат местни и чуждестранни инвеститори за дял от 5 процента от \"Сауди Арамко\". Заради външнополитическият имидж на Кралството обаче, властите решиха да тръгнат с предлагането само на 1,5% от активите си и то само на борсата в Рияд. Първоначалните планове да има предлагане и в Лондон засега отпадат.  Плановете на Саудитска Арабия за Aramco пред провал \"Сауди Арамко\" назначи жена в съвета на директорите При излизането на саудитската фондова борса (Tadawul) вчера котировките на петролния гигант скочиха с 10 процента, надхвърляйки началната цена от 32 риала (7,66 евро) и достигнаха 35,2 риала (8,43 евро), като пазарната капитализация достигна 1,880 трилиона долара (1,687 трилиона евро), припомня Франс прес. Двайсет минути след началото на търговията днес акциите на \"Арамко\" се търгуваха за 37,10 риала (8,88 евро), което е поскъпване с 5,3 на сто. Борсата в Рияд затваря в 14 часа българско време. Началото на събирането на оферите за публичното предлагане беше поставено миналата седмица, като компанията получи заявки за 25,6 млрд. долара, което превърна акцията в най-успешното IPO в историята, измествайки това на китайския техногигант \"Алибаба\". След първоначалната еуфория \"Арамко\" реши да се възползва от опция за пускане на фондовата борса на още малко количество акции, които реализираха печалба от невероятните 29,4 млрд. долара. \"Сауди Арамко\" назначи жена в съвета на директорите", "date": "2019.12.12", "title": "Целта изпълнена: Saudi Aramco вече струва $2 трилиона "}
{"url": "https://clubz.bg/91697-ideqta_za_promqna_v_izplashtaneto_na_bolnichnite_ne_e_otpadnala", "text": "Идеята на управляващите - работодателите да спрат да изплащат обезщетения за първите три дни от болничните дни на работниците, не е отпаднала от дневния ред и се търсят варианти за изготвянето на нов пакет от мерки. Това стана ясно днес по време на заседанието на Националния съвет за тристранно сътрудничество. Т. нар. тристранка обаче беше в нетрадиционен състав, защото на нея не взеха участие големите работодателски организации като АИКБ и КРИБ. На масата с вицепремиера Марияна Николова седнаха само представители на синдикатите и една малка бизнес организация - Съюзът за стопанска инициатива (ССИ).  Причината - обещанието на премиера Бойко Борисов да оттегли поправката за болничните. Още преди месец от Асоциацията на организациите на българските работодатели обявиха, че няма да участват в тристранката  до внасянето на \"адекватни предложения за ограничаване на злоупотребите с болничните\". \"Подкрепа\" иска работодателят да плаща не 3, а 5 дни от болничния Днес стана ясно, че вицепремиерът и председател на НСТС Марияна Николова е изпратила писмо до социалния министър, свързано с исканията за обсъждане в НСТС на начина на изплащане на болничните и ограничаване на злоупотребите с тях. В отговор министър Деница Сачева е припомнила, че в едномесечен срок от обнародването на Закона за бюджета на ДОО ще бъдат изготвени предложения от отговорните институции. Правил се задълбочен анализ, а след изготвянето на пакета от мерки , той ще бъде внесен в НСТС. Това на практика значи едно - управляващите не са се отказали напълно от идеята, въпреки думите на Борисов и се търсят начини за удоволетворяване на исканията на големите работодатели. Те от своя страна искат промяна на правилата, защото болничните се използвали масово за злоупотреби като сливане на дълги почивни дни, без реално хората да са болни. Изчисленията на АИКБ показват, че държавата губи стотици милиони от пропуснати ползи от неизработеният труд.  По другата основна тема на заседанието - тази за административното увеличение на минималната работна заплата, не беше постигнато съгласие между членовете на тристранката.  КНСБ: Дългите, а не кратките болнични са проблем на работодателите Традиционно - работодателите са против такава мярка, на това мнение са били и представителите на единствената работодателска организация на срещата. Припомняме, че според новите промени минималната работна заплата в страната порасна от 560 лв. на 610 лв.  КНСБ: Дългите, а не кратките болнични са проблем на работодателите", "date": "2019.12.12", "title": "Идеята за промяна в изплащането на болничните не е отпаднала"}
{"url": "https://clubz.bg/91698-izrael_shte_glasuva_prez_mart_v_treti_predsrochni_izbori_za_godina", "text": "Израел отива на трети за една година предсрочни избори, предаде Франс прес. Дата за вота още не е определена. Това става, след като парламентът (Кнесетът) не успя да излъчи правителство в срока, определен му от закона. Той изтече снощи. Преди това нито една от водещите партии, дясната \"Ликуд\" на премиера Бенямин Нетаняху и лявоцентристката опозиция на Бени Ганц не успяха да сформират коалиция. В същото време Нетаняху е обект на разследвания за корупция и злоупотреба с власт. \n\t \n\tИзраелските депутати имаха срок до полунощ, за да посочат кандидат, който би могъл да получи мнозинство в Кнесета, след като всички други опити за преговори между отделните партии пропаднаха. Новите избори трябва да бъдат в началото на март. Парламентаристите още преговарят за датата.", "date": "2019.12.12", "title": "Израел ще гласува през март в трети предсрочни избори за година"}
{"url": "https://clubz.bg/91696-grajdanska_platforma_referendum_za_goreneto_na_otpadyci_v_tec_sofiq", "text": "За местен референдум с този въпрос, на който столичани да отговорят с \"да\" или \"не\", настояват от сдружение \"Гражданска Платформа\" на бившите депутати 43-ото Народно събрание Мартин Димитров, Петър Славов и Методи Андреев.  Предложението им е изпратено до Столичния общински съвет. Искането за допитване до гражданите е заради \"изключително замърсения въздух в столицата и заявеното намерение на мнозинството в СОС, да даде зелена светлина за строителство на т.нар. „инсинератор“  - тоест да одобри горенето на отпадъци в ТЕЦ-София, намиращ се на малко повече от километър от центъра на града.\" По закон за иницииране на местен референдум са нужни подписите на поне 1/5 от общия брой на общинските съветници. В София съветниците са 61 - тоест нужни са 13 гласа. \"Демократична България\", чиято позиция официално е против проекта, има 12 съветници. Независимият съветник, когото ГЕРБ ще произведе в зам.-шеф на СОС - Борис Бонев - също се обяви против идеята за горене на отпадъци в София по време на кандидат-кметската си кампания. Любопитно е, че на същата позиция преди местния вот бе и кандидатът за кмет Ангел Джамбазки от ВМРО. Партията му има четирима представители в СОС, които обаче са част от управляващото мнозинство, заедно с ГЕРБ. А последните настояват за завършване на проекта за ТЕЦ-София. Групата на лявата опозиция в лицето на БСП е от 15 души. В предишния мандат социалистите гласуваха \"против\" одобряването на заем от 67 млн. евро от Европейската централна банка за изграждане на системат за горене на отпадъци в ТЕЦ-София. Според тях ако ще има такава инсталация, тя трябвало да е не в столицата, а в село Яна, където е заводът за боклук. ", "date": "2019.12.12", "title": "\"Гражданска платформа\": Референдум за горенето на отпадъци в ТЕЦ-София"}
{"url": "https://clubz.bg/91691-rusiq_izgoni_dvama_germanski_diplomati", "text": "Русия обяви, че експулсира двама германски дипломати като ответна мярка на решението на Германия да обяви двама служители на руското посолство в Берлин за персона нон грата след убийството на грузинец в германската столица, което според германските власти е поръчково, предадоха Франс прес и ТАСС, цитирани от БТА. Германският посланик в Москва Геза Андреас фон Гайр е бил извикан тази сутрин в руското министерство на външните работи, където е бил уведомен, че двама служители на посолството на Германия са обявени за персона нон грата и имат срок от 7 дни да напуснат Русия. Руската страна освен това е изразила официален протест срещу неоснователното според нея решение на Германия от 4 декември да експулсира двама руски дипломати. Германия гони двама руски дипломати заради убийството на чеченец Германия аргументира това свое решение с отказа на Русия да сътрудничи в разследването на убийството, в което според прокуратурата има руска или чеченска връзка, отбелязва Ройтерс.", "date": "2019.12.12", "title": "Русия изгони двама германски дипломати "}
{"url": "https://clubz.bg/91699-youtube_shte_bori_rechta_na_omrazata_i_prikriti_zaplahi", "text": "Платформата за видеосподеляне YouTube ще въвежда нови, по-строги правила за коментарите и клиповете си, съобщи Verge.  Целта е да се намали практиката на тормоз и прикрити заплахи, обяснява вицепрезидентът на компанията Мат Халприн. YouTube ще продължава да бъде отворена платформа за дискусии, но ще следи много по-строго тормоза и обидите, особено тези насочени към пол, раса или сексуална ориентация. Досега откровените заплахи или разкриването на лична информация бе забранено, но новата политика ще е да има и наказания за \"косвени заплахи\" и \"токсични коментари\". В добавка наказанията при повторно нарушаване на правилата ще стават по-сериозни. Роскомнадзор към Google:  Youtube да спре да рекламира незаконни акции Над 16 млн. коментара са премахнати заради тормоз само за последното тримесечие. От компанията, собственост на Google, твърдят, че прецизират алгоритмите си и модераторската си преценка, така че да правят ясна разлика между критичен или негативен коментар и такъв, който обижда, тормози или призовава към омраза. В добавка YouTube разработва нова политика за детските видеа след ключово решение на американската Федерална търговска комисия, която наскоро постигна споразумение за 170 млн. долара с компанията заради злоупотреба и събиране на данните на деца, което нарушава Акта за защита на личните данни на децата онлайн (COPPA). Част от споразумението изисква компанията да разработи нова система за тези създатели на съдържание, които разработват видеа за подрастващи. Подобни видеа не могат да пускат реклами, насочени към децата, което ще доведе до спад на печалбите за тях. Повечето видеа в YouTube отричат климатичните промени Компанията обаче наскоро се оплака, че Федералната комисия по комуникации не е дефинирала добре какво точно е \"съдържание за деца\". А от комисията твърдят, че няма \"отговор, който да събере всички възможности\", но ако темата, езика и музиката на видеото могат да привличат деца, то може да се окаже, че се нарушава COPPA. Противно на съобщения в медиите, няма промяна на правилата по отношение на видеа с компютърни игри с насилие, или на популярните в САЩ клипове с тестове на огнестрелни оръжия. Повечето видеа в YouTube отричат климатичните промени", "date": "2019.12.12", "title": "YouTube ще бори речта на омразата и прикрити заплахи"}
{"url": "https://clubz.bg/91677-kitajskata_kompartiq_%E2%80%93_narushitel_%E2%84%96_1_na_choveshkite_prava_v_sveta", "text": "Китайската комунистическата партия (ККП) е най-тежкият нарушител на човешките права в света за всички времена. Това заяви Боб Дестро – помощник-секретар в Бюрото за демокрацията, човешките права и труда към Държавния департамент на САЩ. Той участва в телефонен брифинг с журналисти в Брюксел. Разговорът бе по повод отбелязания през седмицата Международен ден за защита на човешките права. Китайски затворник получи наградата „Сахаров“ Дестро уточни, че думите му се отнасят с най-голяма сила за Синцзян, или Синцзян-Уйгурския автономен район в Китай. Там има трудови лагери, в които затворниците биват принуждавани да работят при робски условия. И не само това – с тези роби Китай подбива трудовите пазари в Италия и в цяла Африка. Пекин изнася в тези страни затворници, които да работят. И по тази причина според него човек трябва да се отнася много сериозно, когато от Пекин казват „една страна – две системи“, имайки предвид специалния административен район Хонконг. Защото Хонконг   е подписал някои международни конвенции, докато Китайската народна република (КНР) не го е направила. САЩ могат да обмислят завръщане в Съвета на ООН по правата на човека, който напуснаха през 2018 г., допълни Дестро. Но те биха искали да видят някои неща. Самият Съвет, базиран в Женева, в момента има три сериозни проблема, изтъкна дипломатът. Но това, че САЩ не са в Съвета на ООН по човешки права, не означава, че те ще кротуват и няма да действат, предупреди Робърт Дестро. Той и Андрю Брембърг – посланикът на страната в международните организации в Женева, вършат доста работа по линия на правозащитната дейност. И има Международна организация на труда (МОТ) – също базирана в Женева, която се занимава със ставащото в Синцзян.", "date": "2019.12.12", "title": "Китайската компартия – нарушител № 1 на човешките права в света"}
{"url": "https://clubz.bg/91679-vyv_velikobritaniq_dnes_ima_izbori_koito_reshavat_sydbata_na_brekzit", "text": "Британският премиер Борис Джонсън изглежда е на път да спечели днешните парламентарни избори, макар че разликата между неговите консерватори и опозиционните лейбъристи се е стопила значително, показаха социологическите изследвания, публикувани в навечерието на вота, предаде Ройтерс, съобщава БТА. Изборите на 12 декември - вече третите за последните четири години, бяха определени от всички партии като исторически - най-важните от десетилетия, които ще решат съдбата на \"Брекзит\". Джонсън свика предсрочни избори с надеждата да спечели мнозинство, позволяващо му да преодолее безизходицата и да затвори страницата на тази сага, която дълбоко разделя страната от референдума през 2016 г. насам, посочва Франс прес. Джонсън апелира за голямо мнозинство, за да може бързо да изведе Великобритания от Европейския съюз, а Лейбъристката партия обещава нов референдум за \"Брекзит\", който предлага избор между ново споразумение за \"Брекзит\" или оставане в ЕС. Последното проучване на общественото мнение на института ЮГав предвижда победа на Консервативната партия на Джонсън с 339 от общо 650 места в Камарата на общините. Това е с 20 депутатски места по-малко от последните прогнози на института от 28 ноември, но с 22 повече в сравнение с предишните избори през 2017 г. Според института такъв резултат ще бъде най-доброто представяне на торите от 1987 г., по времето на Маргарет Тачър. Но статистическата грешка, евентуален тактически вот (\"за когото и да е, само и само да няма \"Брекзит\") и трендът напоследък в полза на лейбъристите все пак могат да доведат до парламент без ясно мнозинство, отбелязва Франс прес. Екзитпол, публикуван в 22,00 ч. по Гринуич (веднага след затварянето на секциите), обикновено дава добра представа за изхода от изборите - в три от четирите последни гласувания този екзитпол е предвидил коректно крайния резултат, макар и с известна допустима грешка в действителния брой на депутатските места, спечелени от партиите, припомня Ройтерс.", "date": "2019.12.12", "title": "Във Великобритания днес има избори, които решават съдбата на \"Брекзит\""}
{"url": "https://clubz.bg/91681-tatqna_doncheva_nezavisim_prokuror_apoteoz_na_paniraniq_mozyk", "text": "Така лидерът на \"Движение 21\" Татяна Дончева коментира промените в законодателството, предложени от правителството, с които се създава фигурата на независим прокурор, който да може да разследва главния прокурор. И изтъкна, че устройството на държавното обвинение произтича от Конституцията. Разследването изисква инфрастуктура, независимият прокурор трябва да има органи, институции, които да помогат, а не  да е \"машинописка в един кабинет\", добави тя. И припомни, че от времето на Сотир Цацаров като главен прокурор всеки трима души вече са в риск да отговарят за организирана престъпна група. И добави: Според нея всички депутати от БСП, които вчера подкрепиха Цацаров за шеф на КПКОНПИ, са го направили, защото не искат да имат проблеми с Цацаров. Ето кои депутати подкрепиха Цацаров за КПКОНПИ (СПИСЪК) Тя смята, че за да се реши въпросът, трябва да има промяна в Конституцията и още няколко закона. Според нея основното, с което трябва да се занимае парламентът, е промяна на мястото на прокуратурата. И допълни: Дончева изтъкна, че има 4-5 души в държавата, които са експерти и правителството трябва да възложи на тях изработването на текстовете. Цацаров и Гешев щели да се справят със задачите, които са им поставени, но \"тези задачи не са борбата с корупцията\".", "date": "2019.12.12", "title": "Татяна Дончева: Независим прокурор? Апотеоз на панирания мозък"}
{"url": "https://clubz.bg/91676-es_protiv_tursko_libijskiq_memorandum_za_morskite_vodi", "text": "Меморандумът между Турция и Либия, разграничаващ морските зони на двете страни, е нарушение на международното право. Това ще обявят днес лидерите на страните на ЕС на срещата си на върха в Брюксел, твърди Ройтерс. От агенцията са получили достъп до тяхното проектоизявление, което е в подкрепа на Гърция. Ердоган е готов да прати войски в Либия. Против руснаците През миналата седмица Гърция изгони либийския посланик в отговор на подписаното между Триполи и Анкара споразумение. То засяга и морските зони край остров Крит и според Атина нарушава целостта на гръцкия континентален шелф. Той е подготвен специално за започващия днес двудневен Европейски съвет. Меморандумът прокарва полегат морски граничен коридор между най-близко разположените една от друга точки на Турция и Либия. Той потенциално разчиства пътя към проучвания на залежи на петрол и газ в района. Гърция изказа в ООН възраженията си срещу меморандума. Според нея той може да засегне прилагането на споразумението за мир в Либия, подписано през 2015 г. с посредничеството на международната организация. Спорът за газовите находища край източносредиземноморското крайбрежие напоследък се изостри. Турция отдавна има спор с Кипър относно залежите край разделения по етнически признак остров.", "date": "2019.12.12", "title": "ЕС против турско-либийския меморандум за морските води"}
{"url": "https://clubz.bg/91648-dvama_glavi_na_vatikana_v_%E2%80%9Enoviqt_papa%E2%80%9C_video", "text": "Куриозен случай с двама папи ще покаже режисьорът Паоло Сорентино в „Новият папа“, става ясно от пълния официален трейлър, излязъл месец преди премиерата на сериала. Завръщането в папските покои е насрочено за 10 януари 2020 г. в 22 ч. в НВО GO, когато ще бъдат достъпни първите два от общо деветте епизода. „Новият папа“ тръгва през януари (ВИДЕО) От HBO разкриха част от съдържанието на първите три епизода. След сърдечен удар, който видяхме в последния епизод на „Младият папа“, обичаният от народа Лени Белардо ( ) изпада в кома. Миряните се молят за скорошното оздравявене на Пий XIII, но натискът от противниците му принуждава държавния секретар кардинал Анджело Войело ( ) да доведе на власт нов папа. Попаднал в безизходица, заедно с конклава той взема прибързано решение, което хвърля Църквата в още по-голям хаос. Джъд Лоу, папа само по салфетка Във втория епизод ще видим пътуването на официална ватиканска делегация до имението на сър Джон Бранокс ( ) в Обединеното кралство. Докато в града държава Църквата се готви за смъртта на младия папа, Войело и компания се опитват да убедят Бранокс да застане начело на католическия свят. Бранокс е обаятелен, но чувствителен мъж, който крие голяма семейна трагедия – поради това Войело преценява, че Бранокс ще бъде лесен за контролиране, но предположението му се оказва далеч от истината. В трейлъра виждаме част от греховете на новия папа – суета, похот, егоцентризъм… Междувременно Естер ( ) споделя историята за зачеването на сина си пред пресата. „Новият папа” събира Джъд Лоу и Джон Малкович Третият епизод ще бъде достъпен на 17 януари, а по телевизията ще бъде излъчен на 28 януари. Бранокс все още се колебае, но все пак приема предложението на Войело и избира християнското име Йоан-Павел III. В първата си реч пред кардиналите Бранокс проповядва за важността на семейството, истината и любовта. Естер се обвързва с Фабиано, вдовец и нов член на енорията, който предлага необичайно решение на паричните си неволи. От трейлъра става ясно, че скоро Лени Белардо ще се събуди и ще настоява за полагащото му се място като глава на Ватикана. Новият папа обаче няма да отстъпи властта си и между двамата ще се поради напрежение, ескалиращо до думите на Белардо: Бранокс стига дотам да нарече Пий XIII Дявола – идея, която допълнително се подхранва от противопоставянето на облеклото на двамата. Докато новият папа носи единствено бяло, Белардо се е отдал на черното. Освен Лоу и Малкович в следващите епизоди предстои да видим също Мерилин Менсън и Шарън Стоун в малки роли, които за жалост не са показани в трейлъра. У нас сериалът тръгва на същата дата, когато е премиерата в Италия – 10 януари. Световната премиера е насрочена за 13 януари 2020 г., когато епизодите ще са достъпни на територията на САЩ. Всеки петък след 10 януари в HBO Go ще бъдат качвани по два епизода на „Новият папа“, а телевизионната премиера e на 14 януари по HBO и всеки вторник от 21 ч. ще бъде излъчван по един епизод.     Джъд Лоу, папа само по салфетка „Новият папа” събира Джъд Лоу и Джон Малкович", "date": "2019.12.12", "title": "Двама глави на Ватикана в „Новият папа“ (ВИДЕО)"}
{"url": "https://clubz.bg/91682-ludogorec_ima_shans_da_progoni_ungarskiq_si_koshmar", "text": "\"Лудогорец\" приема унгарския \"Ференцварош\" в последен мач от груповата фаза на турнира Лига Европа - от 22 часа на стадиона си в Разград. Само загуба може да извади \"орлите\" от елиминациите идната пролет. Българският тим има точка аванс пред \"Фради\", а \"Еспаньол\" е победител в група Н и играе срещу ЦСКА (Москва) в мач без значение. Единствено Яцек Горалски ще липсва в редиците на \"Лудогорец\". Първенецът ни има шанс окончателно да си върне на \"Ференцварош\", като го изхвърли от Европа. През лятото грандът от Будапеща победи \"орлите\" два пъти в квалификация на Шампионската лига. \"Лудогорец\" обясни за преименуването на стадиона  През миналата година пък друг унгарски тим - МОЛ \"Види\", препъна \"Лудогорец\" в ШЛ. Сега наш отбор най-накрая може да излезе краен победител срещу маджари, макар и да не става дума за пряка елиминация. В Будапеща \"Лудогорец\" вече даде урок на \"Ференцварош\" - 3:0. Тази вечер приключва груповата фаза и на Лига Европа - ще узнаем всичките 1/16-финалисти.", "date": "2019.12.12", "title": "\"Лудогорец\" има шанс да прогони унгарския си кошмар"}
{"url": "https://clubz.bg/91674-novite_narodni_tribuni", "text": "Две нови звезди изгряха на политическия хоризонт: Мая Манолова и Слави Трифонов. От „Маркет линкс\" научихме, че с одобрение от съответно 49% и 38% те се нареждат на второ и трето място след ритуално първия в такива класации президент. А все още нерегистрираната партия на г-н Трифонов излиза на трето място след ГЕРБ и БСП. И двете формации се заявяват като народни. Движението на Манолова е „на обикновения човек“, партията на Трифонов пък ще ни брани от „политическата плутокрация“. И двете обещават да върнат властта на „суверена“. Движението на Манолова е на практика платформа за граждански сигнали и оплаквания, един вид доброволчески омбудсман. Партията на Трифонов в по-институционален стил предлага на гражданите да решават всичко чрез референдуми - та чак да избират полицeйски началници, главен прокурор и омбудсман. Друга прилика е в това, че и двамата лидери бяха сполетени от несправедливости, които безспорно покачиха рейтинга им. Мая Манолова пострада от масирания вот за конкурентката й в някои ромски махали, г-н Трифонов - от несправедливо отказаната му регистрация. Изглежда очевидно, че краят на ГЕРБ ще настъпи по-бързо от очакваното, ако тези две стихии се обединят: лявата, подкрепена от БСП, с дясната на бизнесмена; социално чувствителната с политическата; женската на тъжни майки и медицински сестри с мъжката на майтапчиите сценаристи. Но дали е възможно в България да се случи коалиция от типа на италианската, където лявопопулистката „5 звезди“ направи правителство с дяснопопулистката Лига? Разбира се най-важният аргумент в подобни питания са личните отношения. А за тях не знаем много. Помним обаче, че именно Мая Манолова беше единствена сред високопоставените обществени фигури, която подкрепи референдума на Трифонов. На изборите обаче тя кой знае защо не получи подкрепата на шоумена както се очакваше, въпреки че предлагаше общ фронт срещу Фандъкова. Вероятно връзката й с БСП все още е непреодолима пречка за по-десните оттатък. Защото видимо с просто око е, че днес десните си остават доста по-идеологизирани в сравнение с поразмекналата се левица. Не е ясно освен това в какво точно се прицелва Трифонов. Дали иска радикална смяна на системата или се бори да измести изхабените от участието във властта лъжепатриоти и да заеме ролята на балансьор, който поставя условия, без да носи отговорност? Не искам да подценявам новите народни трибуни: живеем в епоха на всеобщ популизъм, в която е много по-трудно да привлечеш подкрепа с позитивна програма, отколкото с отричане на политическата класа, статуквото, неправдите. Но поне някои основни неща трябва да си представим. Как точно биха се борили членовете на „Изправи се, България“ срещу могъществото на монополите, както обявиха? С кои съюзници, чрез какви закони? Ако не се канят да стават партия, то на кои политически сили биха разчитали? И нека не се измъкват с баламски увъртания от типа „на всички граждани\"... Или да вземем заявката на „Няма такава държава“ за „засилване ролята нa Република Бългapия в cтpyĸтypитe нa Eвpoпeйcĸия cъюз и пълнoпpaвнo члeнcтвo в Eвpoзoнaтa, включване на страната в Шeнгeнското споразумение и Бaнĸoвия cъюз на ЕС“. Ами чудесно, подписвам с две ръце, но как точно ще стане всичко това? В коя група ще седнат хората с това хумористично заглавие в Европарламента? Кои политики подкрепят, кои отхвърлят, къде виждат причините да не сме в еврото и Шенген?   Добре знаем, че най-прекият път към висок рейтинг днес е да влезеш в политиката с някакъв реален или измислен извънполитически имидж. Жорж Ганчев го играеше бизнесмен, царят ни споходи като цар, г-н Борисов дойде като полицай отмъстител. Що се отнася до политическото съдържание на програмата, най-добре то да остане колкото се може по-аморфно. Затова вече задължително в названията на партии и движения, като това на г-жа Манолова, днес се появява „България“. Трифонов пък върви напред с националното знаме и се кани да пази семейните ценности, каквото и да значи това. Този подход обаче рискува да предизвика тежко разочарование в момента, в който подобна формация застане на държавното кормило и й се наложи все пак да взима политически решения. Защото „политически решения\" – това означава да избираш една от възможните алтернативи, а не просто да пощипваш националната гордост. Та не е лошо бъдещите лидери да имат готовност за този момент с добре обмислени планове за действие, а не само с консенсусни лозунги. Звучи чудесно това желание да направим държавата си по-интерактивна, но какви точно ще са механизмите за това? И не се ли напарихме вече от това неорганизирано нахлуване на народните маси в публичността, което се случи в резултат от интернет революцията и появата на социалните мрежи? Я си представете, че утре в една платформа, разработена от г-жа Манолова, мнозинството българи поискат да скъсаме дипломатическите си отношения с Норвегия, защото отвлича децата ни? Или че на задължителен референдум, организиран от г-н Трифонов, те спонтанно решат да върнат публичното смъртно наказание, и то под традиционната за региона форма: набиване на кол? Народът не е природна даденост: той се конструира във всяка една епоха от партии, лидери, институции, интелектуалци, елити, които всъщност също са част от този народ. И тъкмо тук почва цялата сложност на политиката.", "date": "2019.12.12", "title": "Новите народни трибуни"}
{"url": "https://clubz.bg/91683-paket_mobilnost_kamionite_shte_se_vryshtat_na_8_sedmici_spane_v_kabinata_naj_mnogo_45_chasa", "text": "Европейската комисия, Европарламентът и Съветът на ЕС се разбраха по два основни пункта от пакета „Мобилност 1“. Това съобщиха за Клуб Z от Комисията по транспорт и туризъм в ЕП. Официално: Какво одобри ЕП по пакета „Мобилност 1“ Става дума за  Шофьорите ще могат да спят в кабината не повече от 45 часа и ще бъдат задължени да се връщат поне веднъж на 4 седмици в страната, в която е регистрирано транспортното средство, независимо в коя част на Европа се намират. Камионите ще трябва да се връщат в страната поне веднъж на 8 седмици. България е сред страните, които най-много се противопоставят на задължителното връщане, най-вече на камионите. Споразумението е постигнато рано тази сутрин след продължили цяла нощ дискусии. Така се слага край на фирмите, играещи ролята на „пощенски кутии“, смята председателката на транспортната комисия Карима Дели. Камионите и микробусите ще бъдат екипирани с „умни тахографи“ съответно до 2025 и до 2026 г. Това са всъщност „черни кутии“, които ще записват всички данни за извършваните пътувания. Евродепутатът Исмаил Ертуг, вносител на част от измененията, изразява задоволство от постигнатото неокончателно споразумение след три години на спорове, предаде БТА. По думите му новите правила ще предотвратят т. нар. социален дъмпинг и дейността на дружествата \"пощенски кутии\". Преговорите между Европейската комисия, правителствата и евродепутатите започнаха през октомври. Министърът на транспорта Росен Желязков заяви, че когато законодателните изменения по пакета \"Мобилност\" станат факт, България ще заведе дело пред Съда на ЕС. \"Заявили сме ясно намерението си, че ще търсим арбитража на съда, защото предложените мерки са непропорционални\", каза Желязков след срещна с представители на международните превозвачи, цитиран от БНР. \"Пипнато е тук-там, но ограниченията за нас си остават. Целта е да се накаже периферията, разбирайте балтийските държави, Румъния, България, което е жалко\", коментира Халил Летифов, председател на Комисията по транспорт в българския парламент. Той очаква правителството да проведе разговори по темата следващата седмица и прогнозира протести на превозвачи.", "date": "2019.12.12", "title": "Пакет \"Мобилност\": Камионите ще се връщат на 8 седмици, спане в кабината - най-много 45 часа"}
{"url": "https://clubz.bg/91684-s_200_vss_osvobodi_sotir_cacarov_kato_glaven_prokuror", "text": "С тази делова фраза на представляващия ВСС Боян Магдалинчев*, в процедура, отнела едва няколко минути, Пленумът на ВСС освободи Сотир Цацаров като главен прокурор. Второто предсрочно прекратяване на мандата на обвинител № 1 в новата история се случи в... отсъствието на главния герой. Сотир Цацаров не дойде. Пленумът на Висшия съдебен съвет вкара като извънредна точка в дневния си ред днес оставката на Цацаров. Той, както е известно, бе гласуван от парламента за председател на КПКОНПИ.  Ето кои депутати подкрепиха Цацаров за КПКОНПИ (СПИСЪК) Въпреки приповдигнатото настроение и струпване на \"кафяви\" медии на тротоара пред ВСС още преди гласуването стана ясно, че Цацаров няма да присъства. Изявление ще направи единствено представляващият съвета Боян Магдалинчев, обявиха от пресцентъра. Правосъдният министър Данаил Кирилов, който води заседанията (макари без право на глас), се появи само за историческата точка. По негово предложение - или \"по-скоро молба\", както каза - тя бе изтеглена от 43-та, последна, да е първа в дневния ред. От \"тримата големи\" в гласуването участваше само председателят на ВАС Георги Чолаков. Лозан Панов закъсня и влезе на заседанието след точката.  Покрай Лозан Панов, хлебарки, пенсии и субсидии - Цацаров е шеф на КПКОНПИ След като ВСС вече е приел оставката, на ход е президентът Румен Радев, който трябва да подпише указ за освобождаването на Цацаров. Досега само мандатът на Борис Велчев е прекратяван предсрочно, за да стане конституционен съдия. Покрай Лозан Панов, хлебарки, пенсии и субсидии - Цацаров е шеф на КПКОНПИ", "date": "2019.12.12", "title": "С 20:0 ВСС освободи Сотир Цацаров като главен прокурор"}
{"url": "https://clubz.bg/91680-anton_kutev_ninova_si_izpusna_grupata_nqkoi_glasuvaha_ot_strah", "text": "\"Корнелия Нинова си изпусна групата.\" Тази оценка на вчерашното гласуване за шеф на КПКОНПИ даде по бТВ тази сутрин соцдепутатът Антон Кутев. \"Има разцепление в БСП, но този факт ще стане ясен и видим след месеци, а сега е видно, че има разцепление в парламентарната група на партията\", каза той. Въпреки решението на социалистите да гласуват против кандидатурата на Сотир Цацаров за председател на КПКОНПИ 27 от соцпартията не се съобразиха с това и подкрепиха досегашния главен прокурор за новия пост. Ето кои депутати подкрепиха Цацаров за КПКОНПИ (СПИСЪК) Що се отнася до мотивацията на неговите съпартийци да гласуват за Цацаров, левият депутат каза, че е различна – някои са подкрепили досегашния главен прокурор от страх, но други не са гласували зависимо. Причината да не подкрепи Сотир Цацаров е, че не е видял напредък в борбата срещу корупцията през последните години, а в тази борба главният прокурор има повече правомощия от председателя на КПКОНПИ. Така че едва ли Цацаров ще постигне нещо повече, отколкото по времето, когато е бил начело на прокуратурата, смята Кутев. Друго, което е отблъснало депутата по време на гласуването, било демонстрираното политическо влияние по време на избора. Помолен да уточни кого визира, Кутев отговори: \"Естествено е от всичко, което казах, че имам предвид Делян Пеевски. Но ако кажа, че Делян Пеевски е единственият и че той е голямото зло на държавата, това няма да е вярно\". \"Такива като Делян Пеевски има още десетина човека. С тая разлика, че Делян по някакъв начин най-много се е набил в очите. Той просто, може би, най-откровено, открито и публично се опитва да овладява тия власти. За съжаление не е само той, но пак за съжаление те наистина са десетина човека в държавата и това прави огромните противоречия в тая държава и огромните разделения на обществото\", добави депутатът от левицата. Самият Цацаров е добър професионалист, което е видно от биографията му, но „не означава, че ако си добър шофьор, караш колата в правилната посока”, допълни Кутев, според когото новоизбраният председател на КПКОНПИ трябва „по-малко да балансира и повече да си гледа работата”, за да е успешен. Въпреки това депутатът от БСП не смята, че при предстоящия след няколко месеца избор на председател на БСП ще има смяна на Нинова.", "date": "2019.12.12", "title": "Антон Кутев: Нинова си изпусна групата, някои гласуваха от страх"}
{"url": "https://clubz.bg/91686-ban_oficialniqt_ezik_v_severna_makedoniq_e_regionalna_norma_na_bylgarskiq_ezik", "text": "„Официалният език в Република Северна Македония е писмено-регионална норма на българския език“, гласи официалното становище на Българската академия на науките, разпространено до медиите, относно приетата на 3 декември „Харта за македонския език“ ( ) на събрание на Македонската академия на науките и изкуствата (МАНИ). В „Харта за македонския език“ са конструирани исторически и езикови аргументи в защита на официалния книжовен език на Република Северна Македония като отделен самостоятелен език с континуитет и генеалогия, определян в Скопие като „македонски“. Документът предизвиква сериозни възражения в родните научни среди, затова ръководството на БАН е поискало становища от три свои института – Института за български език, Кирило-Методиевския научен център и Института за исторически изследвания. Постъпилите становища са били подкрепени и от индивидуални позиции на членове на Събранието на академиците и член-кореспондентите на БАН (САЧК). На заседание на 11 декември академиците и член-кореспондентите са обсъдили Хартата на МАНИ и постъпилите становища от институтите на БАН. Учените от БАН са категорични, че „ . В становището на Института за български език „Проф. Любомир Андрейчин“ се заявява, че  Специалистите по български език посочват, че континуитетът на българския език се простира и извън държавните граници: 1. В Румъния – Северна Добруджа; 2. В Сърбия – Поморавието и Западните покрайнини; 3. Във Вардарска Македония; 4. В Гърция – Егейска Македония и Западна Тракия; 5. В Турция – Източна (Одринска) Тракия; 6. В Албания – Корчанско, Голо бърдо, Мала Преспа, част от Гора; 6. В Косово – част от Гора, Призренско (Жупа) и др. Според експертите от Института по български език тезата за диалектното многообразие на „македонскиот jазик“   е  . За доказателство дават обобщаващите томове на Българския диалектен атлас, от които става ясно, че особеностите на македонските диалекти се откриват и в западни, и в източни български говори – и те нямат нищо общо с географската област Македония.", "date": "2019.12.12", "title": "БАН: Официалният език в Северна Македония е регионална норма на българския език"}
{"url": "https://clubz.bg/91692-sasht_iskat_da_pregovarqt_s_rusiq_za_mir_v_libiq", "text": "Съединените щати искат да работят с Русия за прекратяване на конфликта в Либия, заяви вчера американският държавен секретар Майк Помпео, цитиран от Ройтерс. На пресконференция в Държавния департамент Помпео каза, че не може да има военно решение на конфликта и че е обсъдил този въпрос на срещата си с руския външен министър Сергей Лавров във Вашингтон. Тръмп казал на Лавров Русия да не се меси в следващите US избори Ердоган е готов да прати войски в Либия. Против руснаците От 2014 г. в Либия паралелно съществуват две правителства: международно признатото правителство на националното съгласие на премиера Файез Сарадж в Триполи и временното правителство на Абдула Абдуррахман ат Тани, действащо в Източна Либия и подкрепяно от Либийската национална армия на маршал Халифа Хафтар. ЕС против турско-либийския меморандум за морските води Силите на Хафтар се опитват от април да превземат Триполи. Те са подкрепяни от Египет, ОАЕ и руски наемници, а правителството на Сарадж получава от Турция дронове и камиони според дипломати и официални представители в Триполи, припомня Ройтерс, цитирана от БТА. Хафтар отрича да е подкрепян от чужди държави. Президентите на Русия и Турция Владимир Путин и Реджеп Тайип Ердоган са обсъдили снощи в телефонен разговор положението в Либия, съобщи говорителят на Кремъл Дмитрий Песков. Той не даде подробности за разговора. По-рано Ердоган каза пред турски медии, че ще се опита да убеди Москва да се откаже от подкрепата си за Хафтар. Ердоган е готов да прати войски в Либия. Против руснаците ЕС против турско-либийския меморандум за морските води", "date": "2019.12.12", "title": "САЩ искат да преговарят с Русия за мир в Либия"}
{"url": "https://clubz.bg/91693-ruskiqt_samoletonosach_se_podpali_trima_na_borda_sa_izcheznali_video", "text": "Единственият руски самолетоносач, стареещият \"Адмирал Кузнецов\", се подпали след инцидент, докато е на ремонт в северното пристанище Мурманск, съобщиха международните медии. На кадри от пожара се вижда черен дим, който се издига над палубите на кораба. Според руските държавни информационни агенции трима души на борда са безследно изчезнали.     Дванадесет души са пострадали, повечето от вдишване на дим от пожара, предадоха ТАСС и Франс прес, цитирани от БТА. Един от тях е в тежко състояние. Над 400 души се намирали на борда на кораба, когато избухнал пожарът.   Пламъците са обхванали площ от 120 квадратни метра. Запалило се е дизеловото гориво на кораба. Инцидентът станал по време на ремонтни дейности, вероятно в резултат на нарушаване на правилата за безопасност при извършване на заваръчни работи в трюма на самолетоносача.  \"Адмирал Кузнецов\" участва в руската военна кампания в Сирия в подкрепа на президента Башар ал Асад, като самолетите му нанасяха въздушни удари срещу бунтовниците, отбелязва Ройтерс. Днешният пожар не е единственият инцидент със самолетоносача. През октомври миналата година, отново при ремонтни дейности, плаващият док, за който корабът бе закотвен, потъна, а на палубата му падна кран и причина пукнатина в корпуса, при което пострадаха четирима души, припомня Асошиейтед прес. \"Адмирал Кузнецов\" се намира в кораборемонтния завод в Мурманск от началото на 2017 година, припомнят агенциите. По онова време мнозина призоваха той да бъде бракуван. Вместо това министърът на отбраната на Русия Сергей Шойгу обяви, че ще го реконструират  до 2020 г. Този срок вече е под съмнение, пише британският \"Индипендънт\". \"Адмирал Кузнецов\" е пуснат на вода през 1985 година от черноморската корабостроителница в Николаев, Украйна. Първоначално се е казвал \"Рига\" (столицата на Латвия), после няколко пъти е преименуван на \"Леонид Брежнев\" (бивш съветски лидер), \"Тбилиси\" (столицата на Грузия), докато стигне до днешното си име.", "date": "2019.12.12", "title": "Руският самолетоносач се подпали. Трима на борда са изчезнали (ВИДЕО)"}
