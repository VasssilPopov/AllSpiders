{"url": "https://clubz.bg/82460-djon_snou_bil_ivanushka_glupaka", "text": "Джон Сноу (Сняг), един от главните герои в сериала „Игра на тронове“, е до голяма степен „преписан“ от Иванушка Глупака. Доцентът от Катедрата по културна антропология и етническа социология на Санктпетербургския държавен университет (СДУ) Дария Василиева твърди това пред „Росийска газета“. Учената отбелязва, че името на персонажа – Джон – има обща семантика с Иван. Освен това в келтско-германските езици такъв образ често се нарича Джон, среща се също и вариантът „Безглавия Джон“. Дж. Р. Р. Мартин отказал роля в \"Игра на тронове\" Според нея, писателят Джордж Мартин – създателят на света на „Игра на тронове“, е бил вдъхновен от приказни мотиви, представени във фолклора на различни култури. Например в народното изкуство често има змейски мотив, който съществува в романите на Мартин – борбата на герой с огнедишащо създание, символично пазещо границата между света на живите и мъртвите. Финалният, осми сезон започна на 14 април. Първите два епидзода („Зимен хребет“ и „Рицарят на седемте кралства“) са привлекли по 17,4 млн. зрители в HBO и HBO Go, докато третият – „Дългата нощ“ – постави нов рекорд по гледаемост за сериала със 17,8 млн. зрители.", "date": "2019.05.02", "title": "Джон Сноу бил Иванушка Глупака"}
{"url": "https://clubz.bg/82467-nova_akciq_na_razsledvashtite_sreshtu_ofisi_na_minyu_stajkov", "text": "Собственикът на „Винпром Карнобат“ Миню Стайков, който вече осем месеца е в следствения арест, е бил обект на масираната проверка на спецпрокуратурата, ДАНС и МВР. Стайков вече има повдигнати обвинения за данъчни измами, пране на пари и производство на цигари без бандерол. По информация на бТВ той е проверяван този път за злоупотреби с европейски пари по земеделските програми. Днес сутринта от спецпрокуратурата съобщиха, че заедно с МВР и ДАНС провеждат мащабна акция в пет града във връзка с данни за измами със средства от европейски фондове за земеделски земи. Според съобщението на прокуратурата, действията са в София, Пловдив, Сливен, Карнобат и Бургас и са във връзка с разследване на „измами със средства от европейски фондове“. До момента в операцията са задържани шестима души. Има задържано лице и в офиса на Стайков в Карнобат, където е и неговият винпром. Разследващите са проверявали сделки за продажба на земя, аренди и проекти по програмата „Млад фермер“. В петък се очаква спецпрокуратурата да даде повече подробности. Дни преди да изтече 8-месечния срок на задържането му, Миню Стайков поиска отвод на наблюдаващия спецпрокурор Ангел Кънев. Според Стайков спецпрокурорът не може да бъде обективен, защото е купувал земеделски земи в района на Поморие, Елхово и Тополовград от фирми, близки до собствениците на конкурентен винпром. Това, според него, е конфликт на интереси.   \n\t   ", "date": "2019.05.02", "title": "Нова акция на разследващите срещу офиси на Миню Стайков"}
{"url": "https://clubz.bg/82462-franciq_i_germaniq_vlagat_%E2%82%AC6_mlrd_v_proizvodstvoto_na_baterii_za_elektromobili", "text": "Франция и Германия се договориха да инвестират и работят заедно по разработването и производството на европейски батерии за електромобили, отчасти за да останат конкурентоспособни спрямо САЩ и Китай. Това заяви днес френският министър на икономиката и финансите Брюно Льо Мер, цитиран от Ройтерс.  Френско-германското сътрудничество ще открие пътя към държавно финансиране на стойност до 1,2 млрд. евро (1,34 млрд. д.), допълни Льо Мер на съвместна пресконференция с германския министър на икономиката Петер Алтмайер и еврокомисаря за енергетиката Марош Шефчович.  По-рано тази седмица Франция и Германия поискаха от Европейската комисия да одобри държавни субсидии за трансграничен консорциум за автомобилни батерии, включващ автомобилопроизводителя Пе Ес А (PSA), германското му подразделение Опел (Opel) и френския производител на батерии Сафт (Saft). Електромобилите напълно ще преобърнат веригата за създаване на стойност в автомобилостроенето и Европа трябва да гарантира, че е натрупала експертни познания в технологиите за батерии - област, в която вбъдеще ще се правят повечето пари, заяви Алтмайер на пресконференцията.  Целта ни е не просто да посрещнем нуждите на европейското автомобилостроене. Искаме да изнасяме на международния пазар, ясно да посочим, че батериите \"произведено в Европа\" ще бъдат значим знак за качество, подчерта Алтмайер. Според министрите през следващите месеци ще бъде открит пилотен завод във Франция с 200 работни места, както и два производствени завода във Франция и Германия, като се предполага, че те ще създадат по 1500 работни места. Междувременно стана ясно, че разходите на германския автомобилостроител Фолксваген (Volkswagen) около дизелгейт надхвърлиха 30 милиарда евро (34 милиарда долара), след като групата записа допълнителни 1 милиард евро за юридически рискове в отчета си за първото тримесечие, който бе публикуван днес. Фолксваген работи по амбициозна програма за производство на електромобили. Отчетената сума включва разходи за адвокати, компенсации и неуредени съдебни процедури, посочи Франк Витер, който е член на съвета на Фолксваген, отговарящ за финансите, цитиран от ДПА. \n\tМакар тази сума да покрива всички разходи, които сега се предвиждат, не са изключени и допълнителни разходи, каза още Витер. По-голяма част от разходите заради скандала с дизеловите емисии са изплатени в САЩ, където избухна дизелгейт. Автомобилната компания е изправена пред над 60 000 индивидуални съдебни процеси в Германия, като повечето предвиждат компенсации. Инвеститорите също започнаха дела, в които обвиняват Фолксваген, че е предоставил информацията за случващото се късно. БТА", "date": "2019.05.02", "title": "Франция и Германия влагат €6 млрд. в производството на батерии за електромобили"}
{"url": "https://clubz.bg/82446-borisov_za_granicata_vrabche_da_mine_radarite_zasichat", "text": "В духа на силен словесен рейд и високи оценки за българските гранични служби премиерът Бойко Борисов изказа благодарност на баварските данъкоплатци за помощта, която оказват на България, МВР и прокуратурата. Това се случи днес на конференция за граничната сигурност „Защита на външната граница на ЕС и миграционни политики на Република България“. Лично пред министър-председателя на Бавария Маркус Зьодер Борисов направи кратък обзор на ситуацията по външните граници на страната ни. И не пропусна да спомене 150 млн. евро, които получихме за целта от Европейската комисия. Той изтъкна, че ние прилагаме \"трите мерки\", които дават 100% резултат и които може да даде и като приятелски съвет на всички страни, които са в ситуация като нашата: Борисов изтъкна още, че има над 100 осъдени трафиканти, т.е. освен охраната по границата и правораздавателните органи в България работят изключително добре и бързо. Борисов говори едновременно за охрана на границата с Гърция, където \"имаме съществени проблеми, защото няма заграждения, а границата е дълга и планинска\", и за охраната на Черно море Премиерът Борисов показа и скромност в изложението си пред баварския си колега. Премиерът разграничи и тези, които идват легално на граничните пунктове на България, отнасяме се \"по най-човечния законен начин\", от \"всичко останало\", което се опитва нелегално да премине границата. Борисов изреди и важните европейски персони, които с очите си са се уверили в ефективността на нашите мерки и съоръжения - Манфред Вебер, Дейвид Камеран - като не пропусна да каже, че за пръв път британски премиер е дошъл в България. Премиерът каза още, че според него Фронтекс (службата на ЕС за охрана за границите, б.р.) трябва да остане като наблюдаващ или помощен орган \"само при - недай Боже - масирана вълна\". Защото ресурсът, който се планира - 10 000 полицаи, е \"ненужно висок\". А държавите членки могат да се правят с много по-малко ресурси, уточни българският премиер. И добави, че икономисаните пари има къде да отидат: Борисов каза още, че всяка сутрин дежурните му докладват за състоянието на границата - колко са предотвратени и как.", "date": "2019.05.02", "title": "Борисов за границата: Врабче да мине, радарите засичат!"}
{"url": "https://clubz.bg/82457-specialno_za_aresta_na_ivancheva_i_petrova_apelativniqt_specsyd_zasedava_otkrito", "text": "Aпeлaтивният cпeциaлизиpaн cъд (ACпHC) e нacpoчил oтĸpитo зaceдaниe пo жaлбитe нa Дecиcлaвa Ивaнчeвa и Билянa Πeтpoвa cpeщy пoвтopнoтo им връщане в ареста пoд cтpaжa, съобщава \"Дe фaĸтo\". To щe e нa 8 мaй. По-леки мерки за неотклонение на Иванчева и Петрова - нaй-paнo cлeд 10-ина дни Peшeниeтo e бeзпpeцeдeнтнo зa дeлoтo „Mлaдocт“, тъй като зaĸoнът пpeдвиждa пo пoдoбни жaлби втopaтa инcтaнция дa ce  , ocвeн aĸo нe пpeцeни дpyгo, пише правният сайт. Дoceгa oбpaтнa пpeцeнĸa нe e пpaвeнa и нayчaвaxмe зa peшeниятa нa aпeлaтивния cпeцcъд oт пyблиĸyвaнитe oпpeдeлeния. Toзи път oбaчe oт ACпHC ca пpeдпoчeли пyбличнocттa. Спецсъдът на първа инстанция: 20 години затвор за Иванчева  Ha 15 aпpил нa пъpвa инcтaнция Ивaнчeвa, Πeтpoвa и Πeтĸo Дюлгepoв бяxa пpизнaти зa винoвни зa пoиcĸaн, нo нe и зa пoлyчeн пoдĸyп oт cтpoитeлния пpeдпpиeмaч Aлeĸcaндъp Baĸлин. Πpиcъдeнитe нaĸaзaния бяxa тeжĸи  - cъoтвeтнo 20 г., 15 г. и 12 г. зaтвop, a мяpĸaтa зa нeoтĸлoнeниe нa двeтe дaми вeднaгa бe зaмeнeнa oт „дoмaшeн apecт“ в „зaдъpжaнe пoд cтpaжa“ c apгyмeнтa, чe oбщecтвeнaтa им пoпyляpнocт и пoдĸpeпa вoдeли дo oпacнocт oт yĸpивaнe. Caмo Дюлгepoв бe ocтaвeн пoд „дoмaшeн apecт“. Зaщитaтa нa ĸмeтицитe ocпopи вpъщaнeтo им зaд peшeтĸитe. A мeждyвpeмeннo Дecиcлaвa Ивaнчeвa бe peгиcтpиpaнa oт ЦИK ĸaтo нeзaвиcим ĸaндидaт зa eвpoдeпyтaт зa пpeдcтoящия вoт, ĸoeтo мoжe дa e дoпълнитeлeн apгyмeнт зa пycĸaнeтo й oт apecтa. Всички оспорват присъдите по делото \"Иванчева\" Oтдeлнo вcичĸи, вĸлючитeлнo и пpoĸypaтypaтa ocпopиxa пpиcъдитe нa пъpвaтa инcтaнция. Ho същинското дeлo още нe e нacpoчeнo, тъй като ce чaĸaт мoтивитe нa cъдия Ивo Xинoв зa нaĸaзaниятa. Спецсъдът на първа инстанция: 20 години затвор за Иванчева  Всички оспорват присъдите по делото \"Иванчева\"", "date": "2019.05.02", "title": "Специално за ареста на Иванчева и Петрова: апелативният спецсъд заседава открито"}
{"url": "https://clubz.bg/82459-eto_q_byuletinata_za_evrovota_snimki", "text": "Централната избирателна комисия (ЦИК) показа днес пред медиите образеца на бюлетината за предстоящия евровот. На 26 май ще гласуваме за евродепутати с хартиена бюлетина, която се сгъва на 4 места. Остава да стърчи само последната сгъвка, където е номерът на бюлетината, който се откъсва от служителя в секционната комисия.  \"Време за избор\" - кой какво предлага за евровота на 26 май (ТЕСТ) Важат старите правила - бюлетината трябва да се попълва само с химикалка със син цвят. Имаме избор между 27 партии, коалиции и независими кандидати, както и квадратчето \"не подкрепям никого\". Нова е номерацията на преференциите - за да спрат феномена \"15/15\", преференциите ще са с добавено 100 - 101, 102, 103, и тн.  По отношение на другия метод за гласуване - с машини, който ще се случва в 3000 секции, там всичко върви по план, увери говорителят на Комисията Александър Андреев. Няма проблем със софтуера на машините. Те не са твърде скъпи, защото към цената влиза логистика, обучение на персонала и въпросният софтуер, подчерта той, макар че призна, че са по-скъпи от предишни години (макар да са същият модел). Машините за гласуване - от компания, провалила избори в Белгия и Филипините Машините за гласуване - този път под наем, наесен - ще купуваме Експерти на БАН и Софийският университет ще помагат при тестовете и одитирането на устройствата. До 4 май ЦИК трябва да определят местата и броя на секциите в страната, а до 11 май българските граждани могат да подават заявления за удостоверения за гласуване на друго място и по настоящ адрес. Тогава изтича и срокът за избирателите с увреждания, които искат да гласуват в подвижна секция. Машините за гласуване - от компания, провалила избори в Белгия и Филипините Машините за гласуване - този път под наем, наесен - ще купуваме", "date": "2019.05.02", "title": "Ето я бюлетината за евровота (СНИМКИ)"}
{"url": "https://clubz.bg/82464-sasht_se_obqviha_i_protiv_turski_potok", "text": "САЩ, които отдавна са срещу проекта за газопровод \"Северен поток-2\" между Русия и Германия, днес се обявиха и срещу проекта \"Турски поток\", на разклонение, от който се надява България. Вносът на втечнен газ от САЩ в Европа расте въпреки високата му цена, показаха обявени днес в Брюксел данни. Еврокомисарят по енергетиката Мигел Ариас Канете отчете днес близо трикратно повишение на вноса на втечнен газ от САЩ от началото на годината, предаде БТА. На съвместна пресконференция с американския министър на енергетиката Рик Пери еврокомисарят уточни, че от началото на тази година 13 на сто от европейския внос на втечнен газ е бил от САЩ в сравнение с 5 на сто миналата година. \n\tЕС е най-големият пазар за внос на газ, а делът на втечнения газ се увеличава, заяви Канете. САЩ са най-големият световен производител на това гориво. В ЕС работят три терминала за втечнен газ и още три се очаква да бъдат открити тази година, посочи еврокомисарят. Той отбеляза, че няма ограничения за американския внос на втечнен газ, както и че ЕС очаква делът на втечнения газ да остане около една четвърт от общото потребление на горивото в Общността. Разнообразяването на доставките е въпрос на сигурност, допълни Канете. Пери заяви, че за да бъде свободна и независима, Европа се нуждае от енергийна сигурност. Попитан защо ЕС би предпочел да внася газ на по-високи цени от САЩ, вместо евтино гориво от Русия, американският министър даде пример с несигурността на преноса през Украйна. САЩ са допълнителен енергиен източник, който ще допринесе за устойчивостта на партньорите от НАТО, поясни министърът. По неговите думи занапред две трети от световния внос на втечнен газ ще бъде от САЩ. Той призова за открит разговор в ЕС по въпроса за свързването на националните газопреносни системи.  \n\tПери порица Иран и Куба за отношението им към собствените им граждани и обвързаността им с тероризма. Той изрази очакването нито една европейска държава да не подкрепя Техеран. Пери настоя европейските страни да призоват за отказ от тероризма държавите, които желаят да останат в международната общност.  САЩ са против строителството на газопровода \"Северен поток-2\", който според Вашингтон ще засили влиянието на Русия върху външната политика на страните от ЕС, каза още Пери на бизнес форум, посветен на енергетиката, в Брюксел, информира ТАСС, цитирана от БТА. По думите му 11 европейски страни зависят от руския газ за до 75 процента от общия си внос. Този проект ще помогне на Русия да получи още по-голямо влияние върху европейската външна политика, допълни той. Проектът \"Северен поток-2\" предвижда да бъдат изградени две линии на газопровода с обща мощност 55 милиарда кубически метра газ годишно от крайбрежието на Русия през Балтийско море до Германия. Стойността на строителството се оценява на 9,5 милиарда евро, а пускането на газопровода в експлоатация се очаква до края на 2019 година. Съоръжението ще заобикаля транзитните Украйна, Беларус, Полша и другите източноевропейски и балтийски страни през изключителните икономически зони и териториални води на пет държави - Русия, Финландия, Швеция, Дания и Германия.", "date": "2019.05.02", "title": "САЩ се обявиха и против \"Турски поток\""}
{"url": "https://clubz.bg/82465-v_burgaska_bolnica_spasiha_dete_sys_zabita_v_glavata_gradinska_nojica", "text": "7-годишно момче със забита в главата градинска ножица беше спасено в УМБАЛ Бургас навръх Великден, съобщават от лечебното заведение. По думите на родителите, детето паднало върху инструмента, докато си играело в градината. Ръждясалото острие минава през цялата буза и опира в черепа зад окото. Веднага са направени всички образни изследвания и е свикан екип за спешна операция. Следват няколко дни възстановяване в отделенията по реанимация и УНГ и от вчера момчето си е вкъщи.  Щастливият изход е резултат от екипната работа на Спешно отделение в лицето на дежурния д-р Светослав Тодоров, анестезиолога д-р Валентин Кравченко, както и отделенията по образна диагностика и детски болести.  Случаят ще бъде докладван на медицински научен форум. Причината за травмата - градинската ножица с размер около 70 см, се пази за спомен в УНГ-отделението на Бургаската болница. ", "date": "2019.05.02", "title": "В бургаска болница спасиха дете със забита в главата градинска ножица"}
{"url": "https://clubz.bg/82463-sled_25_godini_bez_koremni_presi_i_dylgo_bqgane_za_uchenicite", "text": "Физическата дееспособност на учениците от I до XII клас по учебния предмет \"Физическо възпитание и спорт\" ще може да се оценява по съвременна система, съобщават от Министерство на образованието и науката (МОН). Ще отпаднат старите тестове по дълго бягане, както и коремните преси. Новата система е разработена от Националната спортна академия \"Васил Левски\" след проведено изследване сред 9050 ученици на възраст от 6 до 18 години в 27 средни училища в 22 града, предложени от Център за оценяване в предучилищното и училищното образование и със съдействие на учители, директори и експерти в системата на училищното образование. Тя ще замени от следващата учебна година прилагането на въведените през 1992 г. и 1995 г. подобни методики за оценяване. Проектът предвижда за оценка на основните физически качества учениците да изпълняват 5 контролни упражнения (тестове) – за бързина, взривна сила на долните крайници и на горните крайници и торса, издръжливост и ловкост. Тестовете са: Българите не са сред най-спортуващите нации в ЕС Използваните в момента тестове за измерване на физическите качества на учениците \"Бягане на 300 м\" за момичета, \"Бягане на 600 м\" за момчета, \"Изправяне от тилен лег (коремни преси)\" за момичета, както и тестовете за пъргавина Системата за оценката на резултатите от отделните тестове е изработена в зависимост от пола и възрастта на учениците. Отчитат се навършените години към датата на провеждане на тестовете в началото на учебната година (месец октомври). Възрастовият диапазон на нормативната база е от 6 до 18 години, включително. Окончателната оценка на физическата дееспособност се изчислява само при наличие на оценки по всичките 5 теста. В системата не са включени тестове и нормативи за ученици със специални образователни потребности. Няма да се оценяват и тези ученици, които са освободени дълготрайно от часовете по физическо.", "date": "2019.05.02", "title": "След 25 години: без коремни преси и дълго бягане за учениците"}
{"url": "https://clubz.bg/82452-kakvo_shte_pokaje_armiqta_za_denq_na_hrabrostta_za_6_maj", "text": "Изтребител  , транспортният самолет  \" от по-ново време, вертолет ветеран   и по-новичък   - това ще е и тази година военната летателна техника, която ще дефилира в небето над София по случай 6 май. Парад за Деня на Храбростта и празника на Българската армия отново ще има, както в последните години. Вече тече усилената подготовка на Министерството на отбраната и различните видове въоръжени сили за празника. Над столицата текат тренировки за \"въздушната\" част от програмата, чийто гвоздей отново ще е МиГ-29, който тази година има годишнина - 30 години, откакто е на въоръжение в българската армия. Парадът ще бъде открит от съветския вертолет, наричан \"летящия танк\", следван от \"Спартан\"-а, който сравнително често влиза в новините - защото се ползва при спасителни акции, за пътувания на високопоставени политици (например президента Румен Радев, който летя именно с военния транспортен самолет на първата си визита като държавен глава - в Брюксел) и т.н. Традиционно по \"жълтите павета\" в центъра на София и площад \"Княз Александър I” ще минат и представителни блокове на гвардейците, на различните видове въоръжени сили, специалните сили, военни полицаи. Ще бъдат представени зенитно-ракетните комлекси С-125 (SA-3) и С-200 \"Вега” (SA-5 Gammon), танкове, бронирани автомобили, бронетранспортьори.  През 2018 г. военният парад за 6 май струваше около половин милион лева.  Борисов нареди за 6 май Долна Митрополия пак да е Военновъздушно училище Този път парадът на 6 май ще бъде командван от генерал-майор Иван Лалов, заместник-командващ Съвместното командване на силите и бивш командир на авиобазата \"Граф Игнатиево\". Празникът и тази година ще мине без завършени инвестиционни проекти за модернизация на въоръжението, като единственият напреднал проект е този за нов изтребител. В момента би трябвало да текат преговорите между българското и американското правителство за сделка за самолети F-16, които бяха избрани от управляващите след проточила се с години процедура. Инвестициите за нови кораби и машини за пехотата още са на ниво гласувани от Народното събрание проекти за разход. В дните до 6 май любителите на военната тематика могат да се присъединят към музикалния парад на военните духови оркестри, съобщиха от Министерството на отбраната. Първият концерт е на 3 май 2019 г. от 20 ч. пред НДК в столицата - участват Гвардейският представителен духов оркестър, Фестивалният оркестър и представителните военни духови оркестри на Сухопътните войски, Военновъздушните и Военноморските сили, както и изпълнители от Представителния ансамбъл на въоръжените сили. Освен известни български маршове, военните духови оркестри ще представят музикални творби от богатия си жанров репертоар.  На 5 май  от 19 ч. в зала 1 на НДК в Гвардейският представителен духов оркестър и Представителният ансамбъл на Въоръжените сили ще изнесат тържествен концерт под патронажа на президента Румен Радев и военния министър и вицепремиер Красимир Каракачанов. В него ще участват още Орлин Горанов, Маргарита Хранова, Росица Кирилова, Райко Кирилов, Бойка Дангова, Емилия Валенти, фолклорно трио „Ладена“, квартет „Армейска песен“, детска вокална група „Пим-пам“, мажоретен състав от Ботевград, клуб по спортни танци „Гранд“ към Военния клуб в гр. Хасково, танцова формация „Алгара“ и др. Входът е свободен.  е обявен за празник на Българската армия от 9 януари 1880 г., когато княз Александър Батенберг подписва указ и поставя началото на честванията. От 1933 г. празникът се чества в София на площада пред храм-паметник \"Св. Александър Невски\". В периода 1953 - 1991 г. (тоест от стабилизирането на комунистическата власт в България до падането й - б.р.) празник на армията е 23 септември - в чест на Семпемврийското въстание. След 10 ноември 1989 г. за две години празникът на армията ни е 23 август - началото на Шипченската епопея. През януари 1993 г. с правителствен указ 6 май отново е възстановен като Ден на храбростта и празник на Българската армия.", "date": "2019.05.02", "title": "Какво ще покаже армията за Деня на храбростта за 6 май"}
{"url": "https://clubz.bg/82445-trymp_pokani_orban_v_beliq_dom", "text": "Унгарският премиер Виктор Орбан е поканен от президента на САЩ Доналд Тръмп на \"работна среща\" на 13 май, предаде Асошиейтед прес. Новината съобщи унгарският правителствен говорител Золтан Ковач. Срещата ще бъде посветена на енергийната сигурност, сътрудничеството в областта на отбраната, двустранните отношения и регионалната сигурност, написа Ковач в Туитър. През юли 2016 г. Орбан стана първият лидер на страна от Европейския съюз, който подкрепи Тръмп в предизборната му кампания, припомня АП. Унгарският премиер, който през април 2018 г. за трети последователен път спечели убедително парламентарни избори, превърна през последните години съпротивата си срещу имиграцията в своя основна политика и стана пример за подражание за много европейски националистически и крайнодесни партии, отбелязва Асошиейтед прес. Днес Орбан ще се срещне в Будапеща с италианския вътрешен министър Матео Салвини, който също е твърдо против имиграцията. ЕНП замрази членството на Виктор Орбан Председателят на Европейската комисия Жан-Клод Юнкер възприе помирителен тон към унгарския премиер Виктор Орбан, един от най-яростните критици на Брюксел сред европейските лидери, предаде ДПА. Членството на популистката партия на Орбан ФИДЕС в Европейската народна партия беше замразено, а правителството му е изправено пред санкции на ЕС заради нарушаване на принципите на съюза за върховенство на закона. Но в интервю, публикувано днес в унгарското издание HVG Юнкер заявява, че изпитва \"най-дълбоко уважение към Орбан\", припомняйки моменти от историята. През 2015 г. Юнкер нарече Орбан \"диктатор\" в шеговити забележки, за които не знаеше, че се записват. Но отношенията им се обтягаха от години, след като Будапеща започна да клони към крайната десница и зае твърда антимигрантска позиция. Юнкер заяви пред HVG, че не смята Орбан за диктатор, но отказа да каже дали го смята за демократ, отбелязва ДПА. Като цяло председателят на Еврокомисията изрази оптимизъм, че ЕС ще устои на възхода на популистките партии. Понякога \"правителствата поемат отговорността да нарушат нашите общи ценности, когато се стигне до определени въпроси\", каза той. \"Но съм сигурен, че този въпрос ще бъде решен\", добави Юнкер, подчертавайки, че върховенството на закона е в основата на европейското строителство. Освен това Юнкер похвали страните от Вишеградската четворка /Чехия, Унгария, Полша и Словакия/ за тяхното \"забележително развитие\" и \"смелите реформи\", извършени след присъединяването към ЕС през 2004 година, предаде БТА.", "date": "2019.05.02", "title": "Тръмп покани Орбан в Белия дом"}
{"url": "https://clubz.bg/82449-novi_nadgrobni_plochi_po_grafa_tozi_pyt_pejki", "text": "След ограничителите \"перки на акули\" и \"трупчета\", след \"надгробната плоча\" на площад \"Гарибалди\" и след нееднократното пренареждане на плочки, днес столичната улица \"Граф Игнатиев\" осъмна с - \"пейко-кошчета\". И вече получиха ново име: \"поредната надгробна плоча\". Въпросните пейки представляват монолит от две части - място за сядане и по-висока, предвидена за кашпа (която мнозина решиха, че е кошче за боклук). Излишно е да се споменава, че снимките, които вече циркулират в социалните мрежи, предизвикаха нова вълна от възмущение, критики и шеговити коментари. Визията на новите пейки, който е предвидено да бъдат поставени на пл. \"Славейков\", разгневи коментаторите и с появилите се миналата седмица информации, че това \"удоволствие\" струва по 10 000 лева бройката. Столичната община купила пейки по 10 000 лв. броя Тест пореден: \"габърчета\" и \"шахматни пешки\" по \"Графа\" И призовават столичния кмет Йорданка Фандъкова \"да коментира както цените, така и визуалните качества на поредните гробове по \"Графа\". И следват коментари като:  Предстои да видим дали и тези пейки ще последват съдбата на колчетата и плочите, които срещнаха вълна от обществено възмущение и подигравки. Т.е. да бъдат премахнати. Тест пореден: \"габърчета\" и \"шахматни пешки\" по \"Графа\"", "date": "2019.05.02", "title": "Нови \"надгробни плочи\" по \"Графа\" - този път - пейки"}
{"url": "https://clubz.bg/82451-trymp_zadejstva_zakon_kojto_zaplashva_evropejci", "text": "Европейският съюз изразява дълбоко съжаление за пълното задействане на закон на САЩ, който позволява в техните съдилища да се водят дела срещу чуждестранни лица, които управляват собственост национализирана от комунистите в Куба, предаде БТА.  Според ЕС извънтериториалното прилагане на едностранни ограничителни мерки противоречи на международното право. ЕС ще се възползва от всички подходящи мерки за справяне с последиците от закона Хелмс-Бъртън, включително по отношение на своите права в рамките на Световната търговска организация и чрез използване на европейския блокиращ регламент, се отбелязва в изявленнието. ЕС ще продължи да работи с международните си партньори, които също изразиха своите опасения в това отношение, добавя Могерини. \n\tДо 1 май тази година не бе възможно подаването на искове в американски съдилища срещу чуждестранни дружества, които управляват собственост, национализирана в началото на 60-те години на ХХ век в Куба. Администрацията на президента на САЩ Доналд Тръмп обяви, че задейства приетия през 1996 г. закон. Според него в САЩ ще могат да се гледат съдебни дела срещу дружества, ползващи имоти, които са били отнети през 60-те години на миналия век в Куба от кубинци с американско гражданство и други американски граждани. Действието на закона бе преустановявано от приемането му преди 23 години от всеки президент на САЩ заради критиките на международната общност и опасенията, че може да предизвика хаос в американската съдебна система заради наплив от искове.", "date": "2019.05.02", "title": "Тръмп задейства закон, който заплашва европейци"}
{"url": "https://clubz.bg/82453-kitajski_turisti_neutraliziraha_s_bojni_izkustva_djebchijka_snimki", "text": "Китайски туристи обезвредиха джебчийка, която опитала да ги обере в центъра на Велико Търново, съобщи БНР. Инцидентът е станал вчера в късния следобед. 26-годишната жена от ромски произход е задържана за 24 часа, а днес вече й бе повдигнато обвинение. Групата китайски туристи се разхождала в старата част на града, когато ненадейно ловка джебчийка опитала да отмъкне чантата на една от жените. Туристите обаче се оказали доста по-ловки и с хватки от азиатски бойни изкуства обезвредили 26-годишната Събка от село Самоводене. Какво точно бойно изкуство са приложили те - полицията тепърва щяла да установява в хода на събирането на доказателствата. Според полицията Събка е насочила интереса си към дамската чанта на жена от групата с цел портмонето й. Но останалите забелязали опита за кражба \"и предприели действия по задържането\" на Събка. Тя така и не успяла да измъкне нищо от чантата. Крадлата е известна на полицията като \"малолетна, извършвала и друг път такива престъпления\". Тогава е била на 12 години, сега е на 25. За МВР китайските туристи са действали като \"будни граждани\" с \"гражданска съвест\". Самите униформени са пристигнали 20 минути след подаването на сигнала, тъй като били призовани по друг сигнал в друга част на града.  Сцената как китайци обезвреждат джебчийка забелязва и художничката Галина Александрова, която снима случващото се, а снимките ѝ обиколиха социалните мрежи.", "date": "2019.05.02", "title": "Китайски туристи неутрализираха с бойни изкуства джебчийка (СНИМКИ)"}
{"url": "https://clubz.bg/82440-venecuela_opoziciqta_zove_za_nacionalna_stachka_video", "text": "Напрежението във Венецуела ескалира към възможен решителен сблъсък между режима на левия президент Николас Мадуро и опозицията оглавявана от председателя на Националното събрание Хуан Гуайдо. Гуайдо, цитиран от Би Би Си, призова днес за серия стачки, които да прераснат в национална стачка. Протестите трябва да принудят Мадуро да сдаде властта, която опозицията го обвинява, че е узурпирал в предсрочните президентски избори миналата година, които са масово непризнати за честни и демократични в свободния свят. Президентът на САЩ Доналд Тръмп прогнозира по телевизионния канал Fox Business, че \"много неща ще се случат\" във Венецуела идната седмица, а може би и по-рано.     Преди него държавният секретар Майк Помпео каза, че Мадуро бил готов да избяга от страната, но Русия го разубедила да остане. Мадуро отрече съобщението, заявявайки, че то е част от усилията на опозицията, поддържана от САЩ, да го свали. Венецуела е в хуманитарна криза поради хиперинфлация, недостиг на стоки от първа необходимост и лекарства и хронични прекъсвания на тока, резултати от лошото управление на правителството на Мадуро, подкрепяно главно от Русия и Китай. Хронични са насилствените сблъсъци между привърженици и противници на режима, който по общо признание се крепи главно на лоялността на военните, въоръжавани от Русия и с интереси в основната за страната петролодобивна индустрия. За пропукване в лоялността на армията обаче говори призивът на Гуайдо, смята Би Би Си. Той е сред група военни във видеозаписа на изявлението си, разпространено в социалните мрежи. Заедно с хора във военни униформи се появява в социалните мрежи и друг опозиционен лидер - Леополдо Лопес. \n\t Съветникът на Тръмп по националната сигурност Джон Болтън каза, че Мадуро е охраняван от кубински военен контингент във Венецуела, защото повече не се доверява на своите сили.    ", "date": "2019.05.02", "title": "Венецуела: опозицията зове за национална стачка (ВИДЕО)"}
{"url": "https://clubz.bg/82443-visshe_bezobrazie_vyv_vissheto_obrazovanie", "text": "Пример за такъв бизнес е отдаването под наем на имоти на собствениците на дискотеки и барове – иновативна форма на „партньорство“ между университети и бизнеси, които печелят от вродения ни стремеж към телесни и други удоволствия. В   Сдружение на майките срещу насилието посочва, че 44 от над 200 заведения в Студентски град в София са отдадени под наем от университети на нощни клубове. Изводът: някои български университети дотолква са се сраснали с чалготеките, че вече почти не се различават от тях. Лидер сред българските университети с 11 имота, отдадени под наем на собственици на нощни заведения, е Университетът за национално и световно стопанство (УНСС). В главната роля в тази трагикомедия е същият университет, който преди дни се размина с фалита след спор с министерство на финансите, потушен лично от министър-председателя Бойко Борисов. Борисов потуши спора между УНСС и финансовия министър. Със 7,5 милиона Това е същият университет, в който през пролетта на 2017 г. студенти   на изпит по геоикономика и регионално развитие и получават тройки или четворки. Това е същият университет, чийто ректор през октомври 2013 г.   да емигрират, ако не им харесва в България. Нестандартната рентиерска дейност на УНСС и други по-големи и по-малки университети може да ви се струва абсурдна, но ректорите им са на съвсем друго мнение. Те отдавна са доказали, че не разбират значението на понятия като отговорност, морал и почтеност. В техните очи целта винаги оправдава средствата и следователно няма нищо лошо в това един университет да припечелва допълнително пари, като отдава под наем помещения на собствениците на дискотеки и клубове. Нищо, че тези имоти са отпуснати от държавата и са предвидени за провеждането на учебна дейност. Друг не по-малко важен въпрос е защо контролните органи на тази държава позволяват на ректорите да правят каквото и когато си поискат, без да се отчитат пред никого. Ако проблемите във висшето ни образование се изчерпваха със скандалното управление на имотите на университетите, щеше да е добре. За огромно съжаление на всеки, който копнее за добро образование тук, изключително спорната рентиерска дейност на УНСС и други ВУЗ-ове е само едно от многото олицетворения на мащабния упадък в българското висше образование през последните двайсетина години. Този упадък не се изразява единствено или основно в придържане към прашасяли учебни програми, фокусиране върху количеството за сметка на качеството и предлагане на крайно ограничена практическа подготовка. Той е видим още на входа на университета. Телевизия търси журналисти, водещи, редактори и продуценти с призив „Годината, в която стана известен“. В рекламата директорът (на столче и с мегафон в ръка) иска кафе от своя сътрудничка. Младата дама доприпква при него по къса пола и му подава кафе, а след това и сметана. Няколко секунди по-късно шефът оглежда одобрително задните части на момичето и ѝ казва: „Ето, Цвети вече стана известна“. Студентска телевизия на СУ набира журналисти със сексистки клип (ВИДЕО) Това е сюжетът на рекламния клип, с който през есента на 2018 г. студентската телевизия „Алма матер“ на СУ „Св. Климент Охридски“ търсеше нови попълнения за екипа си. Този клип може да е крещяща проява на безвкусица в моите и във вашите очи, но не и в тези на актьора Башар Рахал, който по това време беше директор на телевизията. Той описа клипа като „сатира, самоирония спрямо позицията на шефовете на всички телевизии, на всички институции“ и заяви, че отзвукът, който предизвика рекламата, е доказателство, че той си е свършил работата. Както се казва, без коментар! Странният случай със студентската телевизия Освен в журналистиката българските университети налагат нови „високи“ стандарти и в провеждането на кандидатстудентски кампании. Може би „най-иновативни“ в тази област са ръководителите на Висше училище по агробизнес и развитие на регионите (ВУАРР), което е базирано в Пловдив и има филиали в Русе и Велико Търново. Докато най-престижните западни университети примамват най-големите таланти с именити преподаватели, условия за правенето на наука на световно ниво и възможности за трупане на практически опит в най-известните компании, международни институции и неправителствени организации,   на кандидатстудентите големи награди, включително автомобил, които се раздават с томбола на 8 декември. Първите 100 записали се получават и безплатна карта за паркиране в университета. Когато университет опитва да привлече интереса на зрелостниците с обещания за коли, паркоместа и отстъпки за настоящи и завършили студенти, би трябвало веднага да се досетите колко „високо“ е качеството на предлаганото там образование. Нека сме максимално откровени: днес в България няма университети в смисъла на учебни заведения, пропити от любов към знанието, свобода на мисълта и словото, сътрудничество в търсенето на отговорите на най-важните въпроси пред човечеството и взаимно уважение между студенти и преподаватели. В почти всеки български университет има всеотдайни преподаватели и любознателни млади хора, които правят чудеса от храброст всеки ден. Те обаче са по-скоро островчета в океана на посредствеността, в който много университети са университети само на хартия. Едва ли има българин, който да не е прочел поне веднъж в медиите какво псевдообразование предлагат УНСС, Югозападният университет „Неофит Рилски“ и други ВУЗ-ове в различни градове - качеството на обучението е покъртително ниско, голяма част от преподавателите отбиват номер (или дори не си правят труда да се вясват на лекции), а средата задушава в зародиш практически всяка дейност, за която се изисква напрягане на мозъчните клетки. Най-неоспоримото доказателство за дъното, до което е стигнало българското висше образование, е самият факт, че ни се налага да обсъждаме отдаването под наем на имоти, стопанисвани от университети, на нощни заведения. Не знам за вас, но на мен подобна практика ми се струва толкова абсурдна, колкото би било отдаването под наем на имоти на държавни болници в полза на производителите на цигари, алкохол или оръжия. На този фон не е изненадващо, че компании в различни сфери се оплакват от липсата на квалифицирани кадри. За да имаме квалифицирани кадри, първо ни трябват грамотни и мислещи хора. А за да имаме грамотни и мислещи хора, се нуждаем от университети, в които възпитани, любознателни и амбициозни студенти придобиват адекватни знания, умения и ценности. Университети, поверени на грижите на преподаватели, които обичат работата си, и ректори, които знаят стойността (а не цената) на образованието. ----- „Генерация Z“ – с подкрепата на „Америка за България“ Студентска телевизия на СУ набира журналисти със сексистки клип (ВИДЕО) Странният случай със студентската телевизия „Генерация Z“ – с подкрепата на „Америка за България“", "date": "2019.05.02", "title": "Висше безобразие във висшето образование"}
{"url": "https://clubz.bg/82447-kokain_be_otkrit_v_skaridi_ot_iztochna_angliq", "text": "Изследователи са открили следи от кокаин и кетамин в проби на скариди от селски район в Източна Англия, предаде \"Гардиън\". Учени от \"Кингс Колидж\" в Лондон и от Университета в Съфолк направиха сензационното откритие, след като взеха проби от 15 отделни места в района Съфолк. Докладът, който бе публикуван в списанието Environment International, разкрива различните нива на   сред популацията на речни скариди. Водещият изследовател от \"Кингс Колидж\" Томас Милър сподели, че  , но че  . 57 вида разрешени пестициди тровят пчелите Замърсяването на водата с наркотични отпадъци става все по-сериозен проблем, тъй като остатъчните следи от инсектицидите, например, вредят на животните.", "date": "2019.05.02", "title": "Кокаин бе открит в скариди от Източна Англия"}
{"url": "https://clubz.bg/82444-boec_prodyljava_da_diri_peevski", "text": "Гражданското сдружение БОЕЦ внесе жалба до Върховния административен съд (ВАС) срещу отказа на Централната избирателна комисия (ЦИК) да \"разследва\" може ли лицето Делян Славчев Пеевски да е кандидат за евродепутат. Това съобщават днес от БОЕЦ. От организацията не са доволни от получения отговор от ЦИК по тяхна жалба от 29-и. Оттам настояват и че депутатът, номиниран за ЕП от партията си ДПС на избираемото второ място, не отговаря на изискванията в Изборния кодекс  , въпреки че бизнесменът-политик има адресна регистрация в София. Всичко започва със сигнала на БОЕЦ до ЦИК от миналия понеделник. От гражданското сдружение изразяват съмнение, че Пеевски отговаря на изискванията на чл. 351 от Изборния кодекс (касаещо постоянния адрес и местожителство), като прилагат справка за многократните си неуспешни опити през годините да открият депутата като аргумент в защита на тезата си. \"Боец\" внесе сигнал  в прокуратурата срещу премиера Борисов Изброяват: На 30 април ЦИК изпраща отговор до БОЕЦ, макар сигналът да не е заведен и публикуван в регистрите на комисията като жалба. Cпopeд члeнoвeтe нa ЦИK, c ĸoитo са разговаряли от правния сайт \"Дe Фaĸтo\", cигнaлът нe e бил пoдпиcaн и e мoжeлo дa бъдe пpиeт caмo зa cвeдeниe.  Πpeдceдaтeлĸaтa нa ĸoмиcиятa Cтeфĸa Cтoeвa oбaчe e нacтoялa дa му ce дaдe oтгoвop зapaди виcoĸия oбщecтвeн интepec пo ĸaзyca. Зaтoвa в пиcмo, пoдпиcaнo oт нeя и от ceĸpeтapят нa ЦИК Ceвинч Coлaĸoвa дo БOEЦ e cъoбщeнo peшeниeтo нa комисията. То е било пpиeтo c 15 глaca \"зa\" и  тpимa \"пpoтив\". В отговора, публикуван от БОЕЦ, става ясно, че ЦИК е извършила служебно проверка за всички кандидати за евродепутати още миналия месец. Справка в ГРАО, отпреди сигнала на БОЕЦ, е удостоверила, че лицето Пеевски отговаря на изискванията на Изборния кодекс относно местожителството си. Изненадваща листа: Карадайъ повежда ДПС, Пеевски е втори Отделно, съгласно ИК ( § 1, т. 3, б. \"а\" от Допълнителните разпоредби), \"Живял най-малко през последните 6 месеца в Република България или в друга държава - членка на Европейския съюз\" е български гражданин, който има адресна регистрация по постоянен адрес и по настоящ адрес на територията на Република България или в друга държава - членка на Европейския съюз.\" Каквато Пеевски има. Според справка, направена от Клуб Z в ГРАО, Пеевски фигурира като избирател в столичния район \"Изгрев\". От БОЕЦ не са доволни от този отговор и се възползват от правото да го жалят пред ВАС. И посочват, че буквата на закона се разминава с духа на закона: Пеевски, Йончева, Иванчева: скритият избор зад вота на 26 май От сдружението жалят пред ВАС самия отказ на ЦИК да се произнесе по жалбата им. Изненадваща листа: Карадайъ повежда ДПС, Пеевски е втори Пеевски, Йончева, Иванчева: скритият избор зад вота на 26 май", "date": "2019.05.02", "title": "БОЕЦ продължава да дири Пеевски"}
{"url": "https://clubz.bg/82458-dobra_novina_li_e_visokiqt_byudjeten_izlishyk_za_april", "text": "Добра новина ли е и какво значи съобщението на Министерството на финансите от последния ден на април, че според предварителните данни и оценки    се очаква бюджетен излишък от близо  Интерпретацията на данните на финансовото ведомство бе за \"рекорден излишък\".  По думите му от една страна отчетените от МФ резултати показват, че в България все още има достатъчно високо потребление и икономическият растеж, макар и не чак толкова голям, колкото бихме искали. Става дума за ръст около 3%.Според него е нормално по това време на годината (активна кампания за събиране на данъци и т.н. - б.р.) и при съществуващата икономическа обстановка да има излишък. Това говори за две неща - правилно макроикономическо поведение и балансиран бюджет.  Любоми Дацов обаче обясни, че е невъзможно е да се правят коментари на какво се дължи този излишък. Има обаче странни неща в данните за изпълнението на консолидираната фискална програма.  Според експерта една от мерките, която вероятно е дала резултат, е стъпката с подмяна на касовите апарати , което е извадило наяве скрити преди това обороти. Има обаче и друго възможно обяснение:  . За коментари обаче е рано, а определяща за даден бюджет е разходната, а не толкова приходната му част: ", "date": "2019.05.02", "title": "Добра новина ли е високият бюджетен излишък за април?"}
{"url": "https://clubz.bg/82455-bashtata_na_futbola_snimki_video", "text": "Световната преса се прекланя пред представянето на Лео Меси снощи в полуфинала от Шампионската лига \"Барселона\" - \"Ливърпул\" (3:0). №10 имаше сравнително \"тиха\" вечер до края на срещата, когато изригна с два гола, осигурили отлична преднина на каталунците за реванша идната седмица. Второто попадение на Лео - от пряк свободен удар от 29 метра, е под №600 за него с екипа на Барса. Следващият, моля - Барса наказа и \"Ливърпул\" (СНИМКИ) Вижте някои заглавия и първи страници. В социалните мрежи се появи видео от прес кабината на британската BT Sport, на което се вижда радостта на анализаторите Гари Линекер и Рио Фърдинанд при 600-ия гол на Меси. Линекер е бивш футболист на Барса, който при това имаше успешен период на \"Камп Ноу\" и вдигна Купата на купите с тима. Фърдинанд пък беше звезда на \"Манчестър Юнатед\", а в последните дни е спряган за поста спортен директор на \"Олд Трафорд\". 600-ият гол на Меси дойде точно 14 години след първото му попадение - във вратата на \"Албасете\". ", "date": "2019.05.02", "title": "\"Бащата на футбола\" (СНИМКИ, ВИДЕО)"}
{"url": "https://clubz.bg/82448-krizata_vyv_venecuela_se_izostrq_kak_reagira_svetyt_snimki_video", "text": "В разгара на събитията във Венецуела САЩ отново прибягнаха до заплахата от военна намеса срещу режима на президента Николас Мадуро, пише френският в. . Близки съветници на американския президент Доналд Тръмп един по един отправиха предупреждения в Туитър и по телевизиите, докато съдбата на Боливарската република се решаваше на улиците от поддръжниците на Мадуро и на опозиционния лидер Хуан Гуайдо, който призова към бунт. \n\tБезизходицата във Венецуела продължава, но народът ще плати цената. Не съществува лесен начин за излизане от патовата ситуация, предупреждава британският в.   в редакционна статия. Предвид наложеното от властите информационно затъмнение, никой не знае със сигурност какво точно става във Венецуела, затова е важно да не се втренчваме в детайлите, призовава американският в.  . Със сигурност знаем, че докато Венецуела отслабва, надпреварата за властта в Каракас изглежда все повече като война, която чужди държави водят чрез посредници, пише още изданието. Опозицията зависи все повече от САЩ, Колумбия и Бразилия, а управляващите - от Куба, Русия, Иран и Турция, предоставящи им военна, финансова и разузнавателна подкрепа. Независимо дали са верни твърденията на държавния секретар на САЩ Майк Помпейо, че Русия е убедила Мадуро да не напуска Венецуела, те показват една скрита истина: изходът от кризата зависи повече от случващото се във Вашингтон и Москва, отколкото от ставащото в Каракас. Горчивата истина е, че няма магическо решение за Венецуела. Вместо това масовите безредици и насилие, подобни на видените вчера, може да станат новото нормално състояние, подчертава вестникът. Венецуела: опозицията зове за национална стачка (ВИДЕО)", "date": "2019.05.02", "title": "Кризата във Венецуела се изостря. Как реагира светът? (СНИМКИ, ВИДЕО)"}
{"url": "https://clubz.bg/82438-kasiqs_sled_syrdechnata_operaciq_vsichko_e_pod_kontrol", "text": "На вратаря на \"Порто\" му е прилошало на тренировка на \"драконите\" в клубната им база и е откаран в болница, където е опериран. Той е в добро и стабилно състояние и вън от опасност за живота. Това заяви португалският клуб в изявление.     В часовете, след като новината обиколи света, мнозина във футболните среди пожелават на Касияс да бъде силен и да се възстанови напълно. В дългия списък личат Кристиано Роналдо, бившите съотборници на Касияс с \"Реал\" (Мадрид) и националния тим на Испания, настоящият страж на \"белите\" Тибо Куртоа, както и вечният съперник \"Барселона\". Икер Касияс получи инфаркт на тренировка Тенисистът Рафаел Надал, който е фен на \"Реал\", също дава кураж на своя приятел. Икер Касияс ще пропусне края на сезона в Португалия. Медици в Испания казват пред медиите в страната, че той няма да може да продължи кариерата си, но за момента обяснимо липсва официална информация по въпроса.", "date": "2019.05.02", "title": "Касияс след сърдечната операция: Всичко е под контрол"}
{"url": "https://clubz.bg/82442-orban_enp_e_gotova_da_se_samoubie", "text": "Унгарският министър-председател Виктор Орбан призова основната дясна политическа група в Европейския парламент (ЕП) - Европейската народна партия (ЕНП), да сформира алианс с популистите след евроизборите в края на май, предава Ройтерс. Орбан иска антиимигрантските партии да спечелят на евроизборите Той предположи, че представителите на ЕНП ще се обединят с големите леви групи, за да сформират управляващо мнозинство. Партията на премиера на Унгария \"Фидес\" бе отстранена от ЕНП през март заради обвинения в нарушаване на върховенството на закона, свободата на словото и правата на малцинствата. В Унгария подгониха и бездомниците Орбан твърди, че зачита принципите на ЕС и подчерта, че желае да остане в рамките на ЕНП. Той обаче сподели пред италиански вестник, че групата трябва да прекрати враждебността си спрямо крайнодесните. Лидерът на италианската крайнодясна партия Лига \"Норд\" Матео Салвини се опитва да състави широк съюз от националистки и антиимигрантски партии преди евроизборите. Орбан е един от потенциалните участници в подобно движение. Но председателката на Християндемократическия съюз в Германия Анегрет Крамп-Каренбауер, която е определяна за наследничката на Меркел за канцлер, е критично настроена към призивите на Орбан.  Според проучванията ЕНП ще запази водещото си място в рамките на ЕП, но няма успее да си осигури управляващо мнозинство, което означава, че ще трябва да протегне ръка към други групи. Проучване: Европа е все по-разделена преди евроизборите Лидерът ѝ Манфред Вебер многократно е заявил, че предпочита да се обвърже с проевропейските социалисти и либерали вместо с евроскептиците и популистите, маршируващи под флага на Салвини. Същевременно председателят на Европейската комисия (ЕК) Жан-Клод Юнкер възприе помирителен тон спрямо Орбан, след като двамата си размениха множество остри нападки. Юнкер съветва ЕНП да изключи Орбан Юнкер дори заяви, че изпитва . Въпреки приликите в идеологиите между Салвини и Орбан, унгарският премиер предпочита да остане в ЕНП, за да съхрани авторитета и влиянието си, които ще липсват, ако застане до популистите. Той обаче приветства усилията на Салвини по отношение на задържането на потока мигранти от Либия към ЕС през последната година. Италия отказва да сключи споразумение за мигрантите с Германия В Унгария подгониха и бездомниците Проучване: Европа е все по-разделена преди евроизборите Юнкер съветва ЕНП да изключи Орбан Италия отказва да сключи споразумение за мигрантите с Германия", "date": "2019.05.02", "title": "Орбан: ЕНП е готова да се самоубие"}
{"url": "https://clubz.bg/82433-pedro_sanches_%E2%80%93_ot_%E2%80%9Erazpni_go%E2%80%9C_do_%E2%80%9Eosanna%E2%80%9C", "text": "Известни са безброй случаи, когато някой изминава пътя от „Осанна!“ до „Разпни го!“. Но има и хора, които изминават точно обратния път. И един от тях е Педро Санчес Перес-Кастехон, както е пълното име на испанския премиер. На 28 април неговата Испанска социалистическа партия (ИСРП) спечели предсрочните парламентарни избори. И макар че не постигна абсолютно мнозинство, победата й бе доста убедителна. Особено като се има предвид, че на предишните два вота – през 2015 и 2016 г., социалистите претърпяха най-тежките поражения в своята история. Което коства поста на Педро Санчес при втория разгром. Но само 8 месеца по-късно той се завърна триумфално на поста, въпреки че срещу него бяха ветераните от ИСРП начело с премиера легенда Фелипе Гонсалес. Педро Санчес - триумфът на упоритостта Но на на Санчес, наричан Хубавеца, не му е за първи път да се изправя от нокдаун. Той влиза в парламента с междинни избори през 2009 г., за да заеме мястото на оттеглил се съпартиец. Но през 2011 г. дори не е избран. Тогава консервативната Народна партия (НП) печели абсолютно мнозинство. Санчес се връща да довърши доктората си по икономика в мадридския университет „Камило Хосе Села“. Завръща се в парламента през 2013 г., но не като избран депутат, а на мястото на напуснала съпартийка. А година по-късно неизвестният за широката публика Педро Санчес е избран за генерален секретар на ИСРП. Само че настъпват тежки времена за партията. Появява се радикалната левица в лицето на „Подемос“ („Можем“). И близо една четвърт от симпатизантите на социалистите се насочват към новоизлюпената формация, която допуска дори край на монархията в Испания и излизане от НАТО, ако народът пожелае това на референдум. Педро Санчес се превърна в главен герой на срещата за \"Брекзит\" Следват двете тежки изборни поражения на социалистите, за които вече стана дума, и Педро Санчес подава оставка от лидерския пост. Това се случва в началото на октомври 2016 г. В края на същия месец Санчес напуска и парламента, в който току-що е избран. И тръгва със своето „Пежо“ на срещи с партийни членове из цяла Испания. За да бъде отново избран за генерален секретар на ИСРП на първичен вот, като печели убедително срещу съперниците си Сусана Диас и Пачи Лопес. Това се случва през май 2017 г. Макар да не е депутат, Педро Санчес изиграва ключова роля за свалянето на консервативния премиер Мариано Рахой на 1 юни 2018 г. Срещу дясното правителство е свикан вот на недоверие. Причина са произнесените присъди от общо 351 години затвор срещу 29 бизнесмени и бивши функционери на НП за различни престъпления като измами, пране на пари и укриване на данъци. Всичко това е част от схемата за финансирането на управляващата тогава партия в Испания. Веднага след вота Педро Санчес става премиер, без да е печелил избори и без дори в този момент да е депутат. Той получава решаващата подкрепа от каталунските сепаратистки партии. Няма значение, че лидерът на социалистите подкрепи Рахой за временното отнемане на автономията на Каталуня през есента на 2017 г., когато нейният парламент обяви независимост от Испания. Санчес обеща на сепаратистите повече автономия. Каталунските отцепници поеха протегнатата му ръка. Но пък тази година точно те станаха причина той да свика предсрочни избори. Те не подкрепиха предложения от него бюджет, който включваше рекордно увеличаване на заплатите с цели 22 на сто. Педро Санчес спечели убедително парламентарните избори. Той успя да убеди симпатизантите на ИСРП, че е човекът, който може да бъде обединяващата фигура в партията, която преди три години бе нокаутирана. Сега Санчес отново ще зависи от каталунските сепаратисти. Нещо повече – да разчита на техния „Златен пръст“ така, както БСП и ДПС разчитаха за същото от страна на „Атака“ след изборите в България през 2013 г. Вотът в Испания – облекчение за еврофилите Конфигурацията в испанския парламент е такава, че ако не разчитат на каталунските сепаратисти, социалистите могат да съберат подкрепа от точно половината депутати – 175 на брой. ИСРП има намерение да направи коалиция с лявата радикална трипартийна формация „Унидас подемос“ („Обединени можем“). Но ще им трябват гласовете на баските националисти и още няколко малки партии, вкарали по един или двама представители. Което пак няма да се окаже достатъчно. Но според испанските закони при провал с абсолютно мнозинство от гласовете кандидат-премиерът има право на втори опит. И тогава ще му трябва обикновено мнозинство – повече на брой гласове „за“, отколкото „против“. И точно тук Санчес ще се опита да спечели един „златен пръст“. Достатъчно е един от 22-мата каталунски сепаратисти от общо две партии да се въздържи, а да не гласува срещу бъдещия ляв кабинет. И нищо чудно да успее. При всички положения управлението далеч няма да бъде стабилно. Но победата на Санчес елиминира поне засега крайната десница от „Вокс“. Тази антиевропейска партия не можа да получи ролята на ключов играч за съставяне на правителство, на която се надяваше. Защото НП и либералите от „Сиудаданос“, които искаха да правят дясна коалиция заедно с „Вокс“, не събраха достатъчно гласове. Санчес спечели и с проевропейските си настроения, които се оказаха по-силни от тези на другите лидери. Той си „постла“ още на Европейския съвет през ноемри 2018 г., посветен на „Брекзит“. Тогава до последно Санчес плашеше срещата на върха на ЕС с бойкот. И в резултат получи гаранции, че Испания ще има решаващата роля за определянето на бъдещето на Гибралтар след излизането от Съюза на Великобритания. Не трябва да се забравя, че повечето жители на тази територия гласуваха за оставане в ЕС. Жителите на Испания в огромното си мнозинство подкрепят членството в Европейския съюз. И Педро Санчес засега се възползва по най-добрия начин от този факт – и във вътрешен, и в международен план. Педро Санчес се превърна в главен герой на срещата за \"Брекзит\" Вотът в Испания – облекчение за еврофилите", "date": "2019.05.02", "title": "Педро Санчес – от „Разпни го!“ до „Осанна!“"}
{"url": "https://clubz.bg/82436-arestuvan_e_myj_zaradi_izchezvaneto_na_bylgarin_vyv_velikobritaniq", "text": "Двадесет и две годишен мъж е бил арестуван в хода на разследването на изчезнал в Обединеното кралство българин, съобщава Би Би Си.  \n\tМъжът е бил задържан в понеделник по подозрения за убийство във връзка с изчезването на българина с инициали В. К. Пуснат е под гаранция до 23 май. \n\tБългаринът на възраст 27 години е бил видял за последно в търговския център Лейксайд в Есекс на 8 февруари.  \n\tПолицейски инспектор от Есекс Мартин Пасмур казва, че не е типично за българина, който живеел в Западен Търок, да не се свързва толкова дълго време със семейството си. Той допълва, че семейството на българина е изключително притеснено. Полицията продължава да се опитва да си изясни обстоятелствата и причините за изчезването на мъжа и призовава за всякаква информация по случая. \n\tРазследващите остават непредубедени, но разглеждат случая с изчезването като разследване на убийство, посочва БТА.", "date": "2019.05.02", "title": "Арестуван е мъж заради изчезването на българин във Великобритания"}
{"url": "https://clubz.bg/82437-rumen_porojanov_e_v_pylno_nevedenie_kakvo_e_stavalo_vyv_fond_zemedelie", "text": "Уволнената зам.-директорка на Държавен фонд „Земеделие“ – Иванка Богданова-Мизова ще бъде проверявана и за конфликт на интереси. Това заяви министърът на земеделието Румен Порожанов пред бТВ. На 30 април министърът получил информация, че телефонът на Мизова, която близо 20 години е работила във фонда, е на сайта на две къщи за гости в Юндола. Тя му обяснила, че преди години съдействала за създаването на сайта на двата имота, дала телефона си за връзка, но забравила да го махне. А оставката й била поискана след разговор на Румен Порожанов с премиера Бойко Борисов. Двете къщи за гости се оказаха собственост на жената на кмета на Юндола. Построени са за над 280 хил. лв. от европейските фондове. Пред бТВ кметът отрече да е в близки отношения с Мизова. Той разказа, че било вероятно преди години да са помолили Мизова да им направи сайт и така телефонът й попаднал в него. Той обаче не беше категоричен как е станало това. Кметът разказа още, че къщите били проверявани многократно от Фонд „Земеделие“, но нарушения не са били откривани. Освен това се оказа се, че и свекърът и свекървата на Мизова имали и собствена къща в Юндола. Порожанов посочи, че през годините назад има подадени 538 сигнала до прокуратурата по всички направление на европейските фондове, които се управляват от министерството на земеделието. Той обаче не посочи колко точно са проверките върху къщи за гости. Той се извини с това, че през 2015 г. са приключили последните плащания по линия на европейското финансиране за къщи за гости, било преди той да оглави фонда и не разполагал с подробности. Интересното е, че Порожанов на два пъти оглавява фонда - в периодите между 2011-2013 г. и 2014-2017 г. Земеделският министър разказа, че „около морето“ имало проверка за конфликт на интереси на прокуратурата и били спрени европарите за 6 къщи за гости.Установило, че има едни и същи поръчители за заеми. Той обаче не каза кои държавни служители са били замесени. За казуса с бившия зам-министър на икономиката Александър Манолев, който подаде оставка, заради къща за гости в Сандански и вече е с повдигнато обвинение за злоупотреба с евросредства, Порожанов каза, че не знае кога е започнало строителството на имота. А и не разполагал с информация за всички 746 къщи, които били изградени по европейските фондове. Александър Манолев, въпреки, че е бил член на УС на Фонд Земеделие, не е в конфликт на интереси, защото къщата не е на негово име, няма и сигнали срещу него, коментира Порожанов. По думите му е трудно да се прецени за конфликт на интереси при Манолев, но е установен проблем при неизползването на къщата по предназначение. Той припомни, че къщата е на името на Ана Димитрова, която се оказа дъщеря на жената, която гледа децата на Манолев. Той припомни, че към момента за 62 къщи за гости, изградени с европейско финансиране, има наложени финансови корекции за 10 млн. лв. За 32 от тях трябва да бъдат възстановени всички пари. Тази сума е в процес на възстановяване, като Порожанов каза, че не знае докъде са стигнали съдебните процедури. В отговор на въпрос, Румен Порожанов заяви, че синът му е работил в одитната компания „Делойт“, която е правила проверки на европейските програми на Държавен фонд „Земеделие“. Той обаче не е бил в одитните екипи, а е заемал стажантска длъжност в компанията. Порожанов отказа да отговори с какво се занимава сега синът му, защото бил личен въпрос. Трябвало да провери дали работи по други европейски фондове.  , добави той.    ", "date": "2019.05.02", "title": "Румен Порожанов е в пълно неведение какво е ставало във фонд \"Земеделие\" "}
{"url": "https://clubz.bg/82434-haralan_aleksandrov_trqbva_da_povdignem_pohlupaka_na_turskoto_robstvo", "text": "Харалан Александров: \"Турското робство\" е метафора, историческата истина е друга Харалан Александров: Честно казано, бях изненадан от силния отзвук на този разговор, в който казваме неща, които поне за мен са банални и самоочевидни. Стана ми интересно и използвах случая, за да се срещна с част от хората, които се бяха развълнували до степен да ми се обадят и да поискат да говорят с мен. Първото, което установих, е, че са развълнувани не толкова от самото интервю, колкото от развихрилия се след него дебат. Изглежда, че такъв дебат отдавна е трябвало да се състои, но дълго е бил отлаган - навярно поради несъзнаван страх от буйните страсти, които ще отключи. Радвам се, че макар и неволно дадох повод за неговото начало и се надявам той да продължи, макар и не с такава ожесточеност. Второто, и по-важно откритие, е, че в съчетание с \"турско\" думата \"робство\" добива особен смисъл за огромна част от съвременните българи, който отива далеч отвъд метафората. Макар да знаят, че нашите предци са били свободни поданици на султана, те настояват, че турското робство е реалност в един по-широк смисъл, който включва грабежите и беззаконията по време на войни, отвличанията на жени и деца, жестокостите при потушавне на бунтове и въстания, кърджалийските зулуми и пр. Накратко, \"турско робство\" е нещо като универсално понятие за страданията на българите през този период, и не само. Това семантично отместване е видимо в производната дума \"поробител\", която означава завоевател, а не робовладелец. Установих също така, че привързаността към турското робство не предполага лошо отношение към турците като общност, и слава Богу! Значи турците са си турци, робите са си роби, но турското робство е нещо трето, подобно на молекулите, които имат напълно различни свойства от съставящите ги атоми. Това е успокояващо откритие, което обаче повдига въпроса за особените свойства на тази смислова молекула, наречена \"турско робство\".  За да ги изучим, е необходимо по-задълбочено изследване, но мога да предложа няколко работни хипотези. Първата хипотеза е, че турското робство е нещо повече от метафора, то представлява архаична мисловна парадигма, която затваря и провинциализира дискурса върху този период от нашата история. Конструктът \"турско робство\" има свойството да генерализира и опростява историческия опит и да го организира в кохерентен разказ. Това е голямо удобство, защото улеснява мисленето за тази епоха, като я слага под общ знаменател. Недостатъкът е, че блокира възможността за критична рефлексия върху случилото се през тези пет столетия от нашата история. Пленителният разказ за робството спестява на колективното въображение необходимостта да разграничава отделните периоди и исторически актьори в рамките на тази епоха. Проверете и ще видите, че не се прави особена разлика между завоевателя Лала Шахин от 14 век, отцепника Осман Пазвантоглу от 18 век и реформатора Мидхат паша от втората половина на 19 век - всички попадат в графата \"поробители\" въпреки различния контекст и противоположните им политически цели. Наличието на прецизни изследваня не променя ситуацията. Просто задълбоченото историческо познание остава затворено в академичната общност и слабо влияе върху масовото съзнание. Изглежда умовете не са подготвени да приемат и осмислят онези факти, които противоречат на големия национален разказ, осветен от традицията и подпечатан от авторитета на държавата. На това, че е втъкана в родовата и семейна памет, която я прави близка по особен начин. Това е всъщност втората хипотеза. Историческите митове се поддържат и възпроизвеждат тъкмо чрез избирателно припомняне на епизоди от родовата история. Доста от хората, с които говорих, изтъкват като аргумент в подкрепа на турското робство разкази на техни предци за турските насилия. Тези разкази се отличават с общи сюжетни мотиви и рядко са закрепени към конкретни исторически събития, което е характерно за фолклорното мислене. Не казвам, че тези спомени не се базират на реални събития, а че заемат особено, привилегировано място в родовата памет. Тази памет е строго избирателна: онези събития и случки, които пасват добре в общата картина, биват акцентирани и валидизирани чрез различни наративни стратегии, а други се изтласкват и забравят. Има и такива, които са табу. Давам пример: в предишното интервю споменах между другото историята за българина, който си купува чернокожа робиня и се жени за нея. Оказа се, че тази история е подразнила някои от читателите не по-малко от проблематизирането на идеологемите за турското робство и за безкористната любов на Русия, нашата дежурна освободителка. Причината е, че този сюжет никак не се вписва в разказа за бедните поробени българи, които стенат под османски гнет. Нещо повече - нарушва архаичното табу върху междурасовата връзка, която в примитивното племенно съзнание се отъждествява с кръвосмешение. И тук проблемът не е, че нашата култура е неосъзнато расистка, а че подобен сюжет няма място в утвърдения разказ за епохата. Всъщност това е една красива история за любов и освобождение, която завършва с хепиенд. Нека припомня, че подобен хепиенд е немислим по същото време в юга на САЩ, където, за разлика от османската империя, робството е масова практика. Това е третата хипотеза - за капсулираната травма. Изглежда в писхологически план представата за турското робство функционира като символично вместилище на травматичния опит на много поколения. Явно общността не успява да преработи този опит и да се освободи от него, и затова го капсулира в културната си памет и го пренася в суров, архаичен вид от поколение на поколение. Травматичната капсула затваря в концетриран вид само част от историческия опит и затова нейното съдържание се различава съществено от обективната истина за епохата. Колективният травматичен опит резонира особено силно в индивидуалния психичен свят на някои хора поради собствените им нелекувани травми. Те преживяват болезнено разчупването на капсулата - ефекът е като при отлепването на марля от незараснала рана. Когато бъдат конфронтирани с историческата истина, те се чувстват разстроени, наранени и гневни, сякаш върху тях е упражнено насилие. Това са симптоми, типични за дълбоко травмирани хора. Ако такива хора преобладават в една общност, декапсулирането на колективната травма може да има опустошителен ефект върху индивидуалната и групова психика. Това откритие повдига методологически и етични въпроси: как в травматична култура историческата истина да бъде въведена по щадящ начин, който няма да предизвика страдание, яростно отхвърляне и вторично затваряне. В това отношение може да е от полза опитът на други общности - например на Германия, където процесът на преработване на травмите от нацизма, а в източните провинции и от комунизма, продължава няколоко поколения и поглъща огромен интелектуален и морален ресурс. Зависи кога ще започнем. Добре е да започнем веднага, ако искаме да се избавим от тягостното внушение, че сме вечно прецакани, недооценени и употребени, което ни обезсилва като общност и спъва развитието ни. Провинциалната ни самооценка е следствие от провинциализирания прочит на нашата история и култура, невъзможността тя да бъде видяна като част от разгръщането на голямата европейска цивилизация. Да вземем Чипровското въстание от 1688, което историческият канон разказва като изолиран епизод от героичната борба на българския народ срещу османския поробител. Този прочит не е неверен, но е непълен. Защото мобилизацията на българската католическа общност е резултат от политиката на Римската Конгрегация за пропаганда на вярата в контекста на Контрареформацията. Католическото въстание е смазано от полковете на размирния граф Имре Тьокьоли, лидер на унгарската протестантска опозиция срещу Хабсбургите и тактически съюзник на техните заклети врагове - османските султани и френските Бурбони. В този смисъл трагичните събития в България от 1688 могат да се разглеждат като епизод от голямата драма на европейския 17 век - религиозните и династични конфликти между католици и протестанти, които разкъсват и прекрояват християнския свят. Но ако искаме да видим собствената си история и култура в глобална перспектива, се налага да повдигнем похлупака на турското робство и да надникнем изпод него към широкия свят. Той не е чак толкова страшен.", "date": "2019.05.02", "title": "Харалан Александров: Трябва да повдигнем похлупака на \"турското робство\""}
{"url": "https://clubz.bg/82439-specprokuraturata_se_vdigna_da_razsledva_zloupotrebi_s_evrofondove", "text": "Специализираната прокуратура, съвместно с МВР и ДАНС, извършва действия по разследване на територията на София, Пловдив, Сливен, Карнобат и Бургас за престъпления по чл. 248а, ал. 2 и ал. 5 от Наказателния кодекс – измами със средства от европейски фондове. Това съобщиха от пресцентъра на държавното обвинение. По-рано земеделският министър Румен Порожанов съобщи, че се проверяват 62 къщи за гости, изградени с европейско финансиране. Има и наложени финансови корекции за 10 млн. лв. За 32 от имотите трябва да бъдат възстановени всички пари. Румен Порожанов е в пълно неведение какво е ставало във фонд \"Земеделие\"  Съвсем наскоро говорителят на главния прокурор Румяна Арнаудова обеща, че всяка седмица ще има новини за т. нар.   които са ползвани не по предназначение. А по личното нареждане на Сотир Цацаров полицията извършва проверки във всичките 748 такива. С нареждане на Цацаров: полицай - къща за гости - полицай... Според различни източници обаче днешната акция не е свързана с това, а с фермери, които се получавали неправомерно евросубсидии. С нареждане на Цацаров: полицай - къща за гости - полицай...", "date": "2019.05.02", "title": "Спецпрокуратурата се вдигна да разследва злоупотреби с еврофондове"}
{"url": "https://clubz.bg/82435-starbyks_izteglq_265_000_presi_zaradi_incidenti", "text": "Американският гигант на кафето Старбъкс обяви изтегляне на близо 265 000 преси за кафе след девет инцидента в САЩ и Канада, предаде Франс прес, като се позова на властите на двете страни. \n\tПластмасовата дръжка на буталото на пресата може да се счупи, когато потребителят го натиска надолу, като така се оголва металната част и има риск от травми, казва организацията Санте Канада, която организира координираното изтегляне заедно с американската Комисия за надзор на продуктите за потребление. Няколко потребители вече са подали сигнал, че са се порязали - осем в САЩ и един в Канада. \n\tИзтеглянето засяга пресите с рециклирано бутало за осем чаши от модела Bodum+Starbusks, произведени в Португалия. От тях 231 681 бройки бяха продадени в САЩ и 33 198 в Канада в периода ноември 2016 г. - януари 2019 г. \n\tВластите препоръчват на засегнатите потребители да спрат да използват продукта и да влязат в контакт със Старбъкс, за да получат кредит в магазина, съобщава БТА.", "date": "2019.05.02", "title": "Старбъкс изтегля 265 000 преси заради инциденти"}
