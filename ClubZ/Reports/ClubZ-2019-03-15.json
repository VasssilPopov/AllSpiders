{"url": "http://clubz.bg/80678-zashto_protestirat_v_rumyniq_zashtoto_ne_se_stroqt_magistrali", "text": "Хиляди румънци от цялата страна се включиха днес в протест, иницииран от бизнесмен от североизточния град Сучава, като спряха работа за 15 минути, за да призоват за изграждане на магистрали, предаде Медиафакс, съобщи БТА. Бизнесменът Щефан Мандаки постави на 4 март началото на инициативата #sieu (#и аз), като сам построи първия и единствен метър магистрала в областта Молдова (Североизточна Румъния), за който изхарчи 45000 евро. Днес в 15.00 часа Мандаки обяви символичното откриване на \"участъка\", а румънци от цялата страна решиха да се присъединят към протеста, като спрат работа за 15 минути. В протеста се включиха както представители на местните власти, така и множество служители от държавния и частния сектор. Информационният сайт Зиаре посочва, че \"страната е спряла на място за 15 минути\". Демонстранти блокираха централните зони в градовете Сучава, Яш, Брашов, стотици хора се събраха и Университетския площад в Букурещ. Трафикът в центъра на столицата също беше блокиран за 15 минути, посочва Аджерпрес. Кметът на град Яш Михай Кирика също подкрепи протеста. Някои медии, включително и Зиаре, телевизия Прима и други, също се присъединиха към инициативата, като публикуваха протестни послания в продължение на 15 минути. Различни компании като ЮСК Румъния, магазините за мебели ЕЛВИЛА, няколко фирми от Ай Ти сектора и други, също обявиха, че служителите им ще спрат работа за 15 минути.  \"Наличието на магистрали, които да свържат ключовите градове на страната, както и страната с останалата част на Европа, е все по-належащ въпрос. За един търговец магистралите означават по-кратко време за доставки, по-малки разходи за транспорт, по-малък отпечатък върху околната среда и т.н.\", заяви по-рано тази седмица Алекс Брату, мениджър на ЮСК за Румъния и България. Протестът предизвика разнопосочни реакции в управляващата коалиция, като лидерът на Социалдемократическата партия (СДП) Ливиу Драгня определи инициативата на Щефан Мандаки като \"цирк\" и заяви, че е можел да дари парите, а Калин Попеску Таричану, лидер на по-малкия коалиционен партньор АЛДЕ, призна, че ритъмът на строеж на магистрали в Румъния е много бавен. Министърът на финансите Еуджен Теодорович заяви, че ще се включи в протеста, озаглавен \"Румъния иска магистрали\", съобщава телевизия Диджи24. \"Ще участвам и аз с голяма радост, защото всички искаме магистрали, категорично\", посочи Теодорович вчера. Медиафакс отбелязва, че точно днес управляващата СДП е обявила начало на строежа на дългоочакваната Молдовска магистрала, а транспортният министър Ръзван Кук е заминал за град Бакъу, за да постави начало на строителните дейности. \"Молдовската магистрала тъкмо започва\", заяви транспортният министър. \"Проектът е за 150 милиона евро, лансиран през 2017 г. по време на управлението на СДП. Строителят е румънска фирма (. . .) Няма да търпим повече никакви закъснения в изпълнението\", увери той.", "date": "2019.03.15", "title": "Защо протестират в Румъния? Защото не се строят магистрали"}
{"url": "http://clubz.bg/80677-sds_pregovarq_i_s_gerb_za_mqsto_v_evrolistata", "text": "СДС преговаря и с ГЕРБ за съвместно явяване на европейките избори на 26 май. Това се разбира и от решенията, взети от Националния съвет на партията днес, и от неофициалната информация за разговорите, водени до момента между синята партия, \"Демократична България\", партията на Бойко Борисов и част от \"патриотите\". Формацията с лидер Румен Христов поставя условия за преговорите с \"Демократична България\", след като преди това и от обединението са поставили такива. СДС приветства и писмото на председателя на ЕНП Жозеф Дол, в което той призовава партиите от европейското семейство да са в общ фронт. ДСБ вече нарече това \"невъзможно\" заради политиките и начина на управление на ГЕРБ и толериранео на формации като \"Фидес\" на Виктор Орбан. Председателят на \"Движение България на гражданите\" Димитър Делчев  излезе с подобна, макар и по-мека позиция.  Ето какво реши СДС днес:  Според източници на Клуб Z, от \"Демократична България\" са пратили писмо, в което се казва, че време на реални вътрешни избори няма, защото изборите наближават. Обединението предстои да се събере, за да обсъди хода на преговорите със синята партия и останатиле формации вдясно.  Жозеф Дол зове ГЕРБ и другите от ЕНП за общ фронт. ДСБ: Невъзможно. Лидерът на СДС Румен Христов е заявил пред съпартийците си на Националния съвет, че разговори с ГЕРБ на основа \"обща листа ЕНП\" са водени и ще продължат да се водят, твърдят присъствали на сбирката днес. Според неофициалната информация - идеята е кандидат на синята партия да е на високо място в листата на партията на Бойко Борисов. Две имена се въртят в пространството за това място. Първото е на главния секретар на сините и бивш шеф на кабинета на президента Петър Стоянов  Второто - на мъншния зам.министър в кабинета на ОДС,  главен преговарящ на България с ЕС преди присъединяването ни към съюза и бивш шеф на Столичния общинския съвет  Към момента Кисьов обаче отказва да участва в европейските избори. Не е ясно дали СДС ще постави на ГЕРБ условие за коалиционен формат, в който името на партията присъства. При такъв сценарий, който среща подкрепа в Националния съвет, сините биха разчитали на преференциално гласуване, ако техен кандидат попадне в листата на партията на Бойко Борисов. До момента ГЕРБ винаги са се явявали самостоятелно на избори, дори и в листите да е имало хора от други партии. Днес пред бТВ председателят на депутатите от ГЕРБ Цветан Цветанов също коментира посланието на Жозеф Дол с думите, че  Той обаче твърди, че разговори до момента не били водени.  СДС е отказал вариант за общи действия с \"Воля\" на Веселин Марешки заради непреодолими политически различия. Разтовори се водят и с част от \"патриотите\" - НФСБ на Валери Симеонов и ВМРО на Красимир Каракачанов. Категорично не може да има формат с \"Атака\" на Волен Сидеров е позицията на СДС. Заради неяснотите в отношенията между патриотичните формации тези разговори са на заден план, твърдят източници от \"Раковски 134\", участвали в заседанието на Националния съвет днес.", "date": "2019.03.15", "title": "СДС преговаря и с ГЕРБ за място в евролистата"}
{"url": "http://clubz.bg/80679-teroristyt_ot_nova_zelandiq_e_bil_v_bylgariq_prez_2018_g", "text": "Терористът, убил 49 души в две джамии в Нова Зеландия, е бил в България през 2018 г., както и в други балкански държави две години по-рано. Това каза на брифинг главният прокурор Сотир Цацаров, след като премиерът Бойко Борисов събра на спешна среща шефовете на специални служби заради терористичния акт в държавата на другия край на света. Български надпис на оръжието на атентатора от Нова Зеландия По-рано се разбра, че на оръжието на крайнодесния екстремист е имало и надпис на български език, както и да други езици от региона, а той самият е бил вдъхновен от балкански националисти. По време на нападението, заснемано от камера на главата на терориста, той е слушал сръбска \"революционна\" музика.  \"Пазете се, усташи и турци\" - това слуша терористът от Нова Зеландия (ВИДЕО) Според Сотир Цацаров пътуването на нападателя в България е било от 9 до 15 ноември 2018 г., а след това той е заминал за Румъния и Унгария. Бил е основно на места на \"битки между християни и мюсюлмани.\" Няма данни за \"евентуална терористична дейност или връзки на лицето\" на българска територия, добави Цацаров. На 9 ноември той пристига от Дубай и  \". Терористът е посетил Дряново, Плевен, Велико Търново, Бачково, Благоевград, Асеновград и други места в България - това е показала проверката на прокуратурата по думите на нейния началник. След това заминава за Букурещ, а от там за Унгария. Маршрутът му все още се изяснява. Две години по-рано той е пътувал и до Сърбия - между 29 и 30 декември 2016 г. Преминал през Черна гора, Босна и Херцеговина и Хърватия с автобус. Министърът на външните работи Екатерина Захариева заяви, че България осъжда всеки подобен акт срещу невинни хора, независимо от тяхната религия. Тя бе категорична, че България не желае нейната история да бъде свързвана с подобни действия, тъй като \"ние сме толерантен народ\". \"Пазете се, усташи и турци\" - това слуша терористът от Нова Зеландия (ВИДЕО)", "date": "2019.03.15", "title": "Терористът от Нова Зеландия е бил в България през 2018 г. "}
{"url": "http://clubz.bg/80680-shampion_s_loko_plovdiv_i_levski_arestuvan_za_izmama_s_bankovi_karti", "text": "Популярният в България в близкото минало нигерийски футболист Екундайо Джайеоба е арестуван за измами с банкови карти, съобщава “Витоша нюз”. Според информацията бившият №9, шампион с \"Локомотив\" (Пловдив) и \"Левски\" (два пъти) се намира в следствения арест в София. Той е заподозрян, че е част от банда, занимаваща с този вид престъпна дейност. По първоначална информация през неговата банкова сметка преминавали транзакциите на измамниците. Предстои да се изяснява съпричасността му. Информацията потвърдиха пред \"Витоша нюз\" и от футболния клуб, където играеше доскоро Дайо. Четвъртодивизионният тим участва в столичната \"А\" областна група - Юг и е сред претендентите за влизане в Югозападната \"В\" група. Нигериецът вече 19 години живее и играе в България и сам казва,  Екундайо Джайеоба е роден на 4 април 1980 г. в Лагос (Нигерия). В кариерата си е играл за НЕПА (Лагос), \"Нютел Юнайтед\" (Лагос), \"Велбъжд\" (Кюстендил), \"Локомотив\" (Пд), \"Левски\", \"Макаби\" (Херцелия, Израел), \"Черноморец\" (Бургас), \"Вихрен\" (Сандански), \"Етър\" (Велико Търново), \"Доростол\" (Силистра), \"Витоша\" (Бистрица), \"Марек\" (Дупница) и \"Струмска слава\" (Радомир). Трикратен шампион на България (2004 г. с \"Локо\", 2006-2007 г. с \"Левски\"). Носител на Купата на България (2005 г., 2007 г.). Джайеоба е един от най-резултатните чуждестранни футболисти, играли у нас. В А група има 154 мача и 39 гола. ", "date": "2019.03.15", "title": "Шампион с \"Локо\" (Пловдив) и \"Левски\" арестуван за измама с банкови карти"}
{"url": "http://clubz.bg/80673-tijnejdjyrite_v_bylgariq_opasno_zloupotrebqvat_s_energijni_napitki", "text": "Опасно висок процент сред учениците в България консумират редовно енергийни напитки. А най-многобройни са тийнейджърите между 14 и 18 години. Това съобщи министърът на здравеопазването Кирил Ананиев по време на парламентарния контрол. Той беше питан за свръхупотреба на енергийни напитки на деца в България. По думите му децата са по-рисковата група, отколкото възрастните.  Той посочи, че  . С наредба е забранено предлагането на енергийни напитки на територията на училища, както и продажбата на ученици на други места. Той даде за пример Германия, където са въведени максимални граници за съставките на енергийните напитки с цел осигуряване на безопасна консумация. Но според научния комитет в Англия няма достатъчно доказателства за забрана на продажбите на енергийни напитки за децата.", "date": "2019.03.15", "title": "Тийнейджърите в България опасно злоупотребяват с енергийни напитки"}
{"url": "http://clubz.bg/80669-finalno_lozan_panov_globen_s_1000_lv_za_nepodadena_deklaraciq", "text": "Председателят на Върховния касационен съд (ВКС) Лозан Панов е окончателно глобен с 1000 лева, защото не е подал имуществената си декларация и пред Сметната палата, а само пред Инспектората към Висшия съдебен съвет (ИВСС). Делото \"Лозан Панов срещу Сметната палата\" - рестарт Това съобщава правният сайт  , цитирайки Административният съд София-град (АССГ), който като втора инстанция потвърждава решението на съдия Ангел Павлов от Софийския районен съд (СРС). Справка в системата на АССГ показва, че решението на районния съд е потвърдено, но съдебният акт още не е публикуван, отбелязва \"Лекс\". Едва след това ще станат ясни и мотивите на съдебния състав. Районният съд: Лозан Панов трябва да плати 1000 лева глоба Както Клуб Z писа, съдия Павлов прецени, че въпреки променения съдебен закон Панов е трябвало да подаде декларацията си   защото се декларират различни обстоятелства. В решението на съда се казваше, че ако Панов го беше сторил, дори и със закъснение, случаят можеше да е малозначителен. Цялото решение на съда срещу Лозан Панов (ПЪЛЕН ТЕКСТ) \"Лекс\" също така напомня, че до санкцията се стигна, след като с промени в закона беше предвидено, че от 2017 г. магистратите подават декларации за имуществото си пред ИВСС, а не пред Сметната палата. Тогава Панов подаде своята пред ИВСС, но според шефа Сметната палата Цветан Цветков е трябвало да я подаде и до Сметната палата, тъй като освен съдия е и член на ВСС, а за тях изискването е такова. Делото стигна до АССГ в края на декември и е беше разпределено на състав с председател и докладчик Георги Тафров и членове Милена Славейкова и Даниела Гунева. На 14 януари съставът на АССГ се отведе, защото съдия Славейкова е била заместник-председател на съда, когато негов председател пък беше Лозан Панов. След това делото беше разпределено на II касационен състав с председател Добромир Андреев и членове Елица Райковска и Георги Бозуков. Лозан Панов: Стряскам се при мисълта, че е възможно всичко да има един пулт на управление Случката с декларацията даде повод на \"кафявата\" медийна машина да атакува още по-яростно председателя на ВКС. В прекрасен синхрон, в момента той е даден и на Инспектората заради пратената проверка на Апелативния спецсъд, проверяват го данъчните, онзи ден главният прокурор Сотир Цацаров го нападна заради униформите на военните съдии... А пък член на ВСС открито заяви, че тече сценарий за отстраняването на Панов. Районният съд: Лозан Панов трябва да плати 1000 лева глоба Цялото решение на съда срещу Лозан Панов (ПЪЛЕН ТЕКСТ) Лозан Панов: Стряскам се при мисълта, че е възможно всичко да има един пулт на управление", "date": "2019.03.15", "title": "Финално: Лозан Панов глобен с 1000 лв. за неподадена декларация"}
{"url": "http://clubz.bg/80674-germaniq_ogranichi_zabranite_za_dizelovite_koli", "text": "Германските депутати одобриха днес закон, който цели да ограничи въздействието на забраните за движение на стари дизелови коли, наложени от съда в редица германски  градове, предаде АФП. Подобни мерки вече се оценяват като \"неоснователни\" в градовете, където концентрацията на азотен диоксид не превишава 50 микрограма на един кубичен метър въздух. Днес Бундесратът, горната камара на парламента, даде зелена светлина на закона. След поредица съдебни решения, задължаващи общините да забранят най-замърсяващите коли, най-старите дизелови не могат да се движат в Щутгарт и по редица уличи на Хамбург. Очакваше се скоро и други градове да бъдат включени в този списък. Като промени закона, управляващата коалиция, често критикувана заради тесните си връзки с автомобилостроитената промишленост, се надява тези ограничения, които предизвикват гнева на шофьорите, да бъдат отменени.", "date": "2019.03.15", "title": "Германия ограничи забраните за дизеловите коли"}
{"url": "http://clubz.bg/80671-patrioti_predlagat_po_visok_prag_za_mestniq_vot_gerb_ne_smqta_da_podkrepi", "text": "Праг от около 20 на сто от гласовете за кандидатската листа за местния вот обмислят да предложат от НФСБ, част от управляващата коалиция Обединени патриоти, между двете четения на Изборния кодекс (ИК). Числото все още не е уточнено, но се обсъжда в групата. От ГЕРБ обаче засега не са склонни да подкрепят една такава поредна промяна. Причината е във \"фиаското\" с ИК, с което най-голямата партия си спечели доста черни точки, споделиха депутати от партията на Бойко Борисов. \"Патриоти\" готвят ново изменение в прага за преференциите Идеята на народните избраници на Валери Симеонов обаче ще срещне подкрепа от ДПС, която последователно също настоява за вдигане на праговете на преференциите. В момента преференцията на общинския вот е 7 на сто от гласовете, подадени за кандидатската листа. До 2016-а прагът беше още по-нисък, защото не бе 7 процента от кандидатската листа, а от общинската избирателна квота, което вкарваше общински съветници дори с по-малко преференциални гласове. На практика изменението от 2016 г все още не е \"тествано\". Това биха били първите избори за кмет и общински съветници по тази методика. От НФСБ обаче смятат, че въпреки това прагът остава нисък - до степен в която \"купен\" вот или една фамилия може да вкара в местния парламент даден кандидат.  Обрат: от ГЕРБ като \"единствени мажоритарници\" връщат преференциите Принципно от ГЕРБ са съгласни с тази констатация. Но с уговорката, че предложението на НФСБ, което все още не е в писмена форма, не е обсъждано в групата, оттам посочват, че едва ли биха го подкрепили - на фона на това, че първо гласуваха предложението на ДПС за обезсилване на преференциите, а малко след това, заради обществената реакция по разпореждане на премиера и лидер на партията Бойко Борисов дадоха заявка, че ще върнат стария ред.  Един от коалиционните партньори на НФСБ - ВМРО също обяви, че не желае никаква промяна в сегашните прагове. Днес от ГЕРБ направиха първа крачка към връщането на преференциите в стария им вид - гласуваха собствения си проект и отхвърлиха този на ДПС, който предлагаше всичко, за което от Движението отдавна настояват - освен преференция, която \"струва\" колкото съответното място в ЕП, парламента или общинския съвет, и премахване на уседналостта, неограничен брой секции за гласуване в страните извън ЕС, агитация на майчин език и др. Измененията в Изборния кодекс се превърнаха в цяла сага. В края на миналата година ГЕРБ и ОП отвориха кодекса с цел поредно отлагане на машинното гласуване, елиминиране на електронното дистанционно такова и премахване на номера в бюлетината. Между двете четения, към средата на януари, ИК вече беше набъбнал с редица предложения на всички парламентарно представени партии, в т.ч. за обесилване на преференциите чрез въвеждане на правилото листата да се размества, само ако кандидат е събрал гласове колкото \"струва\" съответното място в националния и Европейския парламент и общински съвет. ГЕРБ, ДПС и \"патриотите\" убиха преференцията при избори Изненадващо това предложение на ДПС бе възприето от ГЕРБ. Както и от НФСБ, която отдавна и публично заема същата позиция като Движението. Всичко това се случи в рамките на 24 часа - на среднощно заседание на правната комисия в парламента и на последващо гласуване в пленарна зала от рано сутринта до късно през нощта на следващия ден - на 14 февруари. Последва намеса на Бойко Борисов и само за няколко дни ГЕРБ промени мнението си за преференциите. И на 18 февруари внесе чисто нов проект за изменение в кодекса - с който се връщаха отменените текстове относно преференциалния вот. Малко по-късно се появи и президентското вето. Управляващите дадоха заявка, че ще го отхвърлят и след като закона с орязаните преференции бъде обнародван (т.е. влезе в сила) ще разгледат собствения си проект, с който ще върнат преференциите. ДПС внесе повторно исканията си с идеята те да бъдат слети заедно с проекта на ГЕРБ и така отново обсъдени в зала и в комисии. Днес депутатите приеха на първо четене проекта на ГЕРБ, отхвърлиха този на ДПС. Но сега предстои да се разгледат и предложенията на НФСБ между двете четения. Обрат: от ГЕРБ като \"единствени мажоритарници\" връщат преференциите ГЕРБ, ДПС и \"патриотите\" убиха преференцията при избори", "date": "2019.03.15", "title": "\"Патриоти\" предлагат по-висок праг за местния вот, ГЕРБ не смята да подкрепи"}
{"url": "http://clubz.bg/80670-ek_potvyrdi_za_samoubijstvoto_na_svoq_slujitelka_a_dali_e_taka", "text": "Европейската комисия потвърди днес новината на френския вестник „Либерасион“ за самоубийството на Лаура Пинятаро, завеждала отдел \"Човешки ресурси\" в правната дирекция на институцията. Италианката сложила край на живота си на 17 декември 2018 г. Говорителят на ЕК Маргаритис Схинас заяви, че белгийската полиция е завършила разследването си две седмици по-късно със заключението, че причините за смъртта й били лични. Аферата “Зелмайр“ разклати стола на Юнкер Според   на „Либерасион“ Пинятаро била натоварена със задачата да намери правни основания за незаконното назначаване на генералния секретар на ЕК Мартин Зелмайр преди година. Само 4 дни преди нейното самоубийство Европейският парламент прие резолюция със 71 на сто от гласовете, в която настоя Зелмайр да подаде оставка заради нарушаването на европейското законодателство при неговото назначаване. Изданието цитира назовани и неназовани източници, според които Пинятаро си е давала сметка, че трябва да излъже, за да изпълни задачите, получени от Зелмайр- В статията се твърди, че същевременно тя била в сложни отношения със съпруга си - също служител на ЕК. И по тази причина напуснала дома им непосредствено преди да се самоубие. Според него те съдържат неприемливи обвинения, нямащи нищо общо с действителността, и са злонамерени и неуважителни. Говорителят изтъкна, че това се прави в момента, в който ЕК води много деликатни преговори и процеси от изключителна важност за Европейския съюз. Той определи обвиненията като „нечовешки“ и „невероятни“. Омбудсманът на ЕС уличи Еврокомисията в лошо управление Схинас обаче не отрече, че Зелмайр е присъствал на заседания в Комисията, на които са били подготвяни отговорите по въпросите, поставени от Европарламента и свързани с неговото назначение. „Либерасион“ изтъква, че това присъствие е в разрез с правилата за поведение на европейските чиновници, забраняващи участие в обсъждането на въпроси, които лично ги засягат пряко или косвено – с други суми, когато е налице конфликт на интереси. По думите на говорителя Зелмайр присъствал на срещите, за да може ЕП да получи „изчерпателни отговори“. Според цитираните от „Либерасион“ свидетели преди смъртта си Лаура Пинятаро им съобщила, че в разрез с разпорежданията на Зелмайр да не се предоставя пълната информация, поискана от ЕП и от омбудсмана на ЕС Емили О'Райли, тя е предала всички искани от институциите документи. Въз основа на получените от италианската служителка данни омбудсманът О'Райли изготвила заключение, че изборът на Зелмайр не е бил съобразен с буквата и духа на действащите правила. Отговорност за това носят всички еврокомисари, гласували единодушно за неговото назначение. Омбудсманът на ЕС уличи Еврокомисията в лошо управление", "date": "2019.03.15", "title": "ЕК потвърди за самоубийството на своя служителка. А дали е така?"}
{"url": "http://clubz.bg/80663-ispanski_sblysyk_po_sysedski_v_liga_evropa", "text": "Испанските представители в турнира Лига Европа ще играят един срещу друг на четвъртфиналите - тегленият днес в Нион жребий събра \"Виляреал\" и \"Валенсия\". Нещо повече - двата града са съседни (отстоят само на 56 км един от друг), така интригата е още по-голяма. Най-вълнуващият сблъсък безспорно е между \"Арсенал\" и \"Наполи\". \"Айнтрахт\" (Франкфурт) има шансове срещу \"Бенфика\", а след като елиминира \"Севиля\", тимът на \"Славия\" (Прага) изтегли друго голямо име - \"Челси\".  Четвъртфиналите са на 11-18 април, а полуфиналите на 2-9 май. Финалът е на 29 май в Баку. \"Барселона\" - \"Манчестър Юнайтед\" в Шампионската лига По-рано днес станаха ясни и двойките в Шампионската лига.", "date": "2019.03.15", "title": "Испански сблъсък по съседски в Лига Европа"}
{"url": "http://clubz.bg/80667-vynshno_izleze_s_preporyki_za_bylgarite_v_nova_zelandiq", "text": "Заради терористичния акт в Крайстчърч, Нова Зеландия, външно министерство излезе със съобщение, в което препоръча на българските граждани, пребиваващи в страната, да не правят опити да навлизат в отцепените от полицията райони, стриктно да спазват препоръките на правоохранителните органи и останалите специализирани служби. По информация на българското посолство в Австралия, акредитирано и за Нова Зеландия, няма данни за пострадали български граждани при терористичния акт, се казва в съобщение на министерството.  При съмнения за засегнати близки, информация може да бъде получена на горещата телефонна линия на новозеландската полиция +64-0800-115-019. При нужда от съдействие, българските граждани, пребиваващи краткосрочно или дългосрочно в Нова Зеландия, могат да се обръщат към посолството на България в Австралия на следните телефони:  Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": ", "date": "2019.03.15", "title": "Външно излезе с препоръки за българите в Нова Зеландия"}
{"url": "http://clubz.bg/80665-es_se_skara_na_turciq_za_pravosydieto_choveshkite_prava_i_kipyr", "text": "Турция тревожи ЕС с действията си в сферата на правосъдието и върховенството на закона, а също така и по отношение на Кипър. Това заяви днес върховният представител за Съюз по външната политика и сигурнстта Федерика Могерини. Тя говори след 54-ото заседание на Съвета са асоцииране „ЕС-Турция“. То бе първото от 4 години насам. Турция е кандидат-член на ЕС и ключов партньор, изтъкна Могерини. Тя обаче припомни заключенията на Европейския съвет от юни 2018 г., според които янгажиментите, поети от правителството в Анкара за присъединяването към Съюза, трябва да бъдат съпътствани от съответните реформи. А с действията си Турция се отдалечава от ЕС и преговорите с нея на практика са в застой. Само преди два дни Европарламентът препоръча в резолюция тези преговори да бъдат спрени. Европарламентът: Прекратете преговорите с Турция за ЕС България е против прекратяване на преговорите с Турция за ЕС ЕС очаква от Турция гаранции, че нейните планове за съдебна ефрма са в съответствие със стандартите на ЕС и Съвета на Европа (Анкара е член на последната организация). Брюксел осъди увеличения натиск върху гражданското общество в Турция в светлината на скорошните присъди срещу 16 видни активисти. Притеснения будят масови арести, включително на журналисти, и все по-силно намаляващото пространство за гражданското общество в страната. Могерини обаче изтъкна, че ЕС разбира опасенията на турските власти, предизвикани от неуспешния опит за преврат през лятото на 2016 г. И припомни, че той е бил незабавно осъден. Тя похвали Анкара за вдигането на извънредното положение. Друго, което притеснява ЕС, е заявеното скоро намерение на Турция да извърша сондажна дейност в ексклузивната икономическа зона край Кипър. Но пък Анкара бе похвалена за подслоняването и грижите за близо 4 милиона бежанци. ЕС обеща да продължи да помага на Анкара в борбата с тероризма. Могерини бе категорична, че действащата в Турция Кюрдска работническа партия (ПКК) е в списъка с терористичните организации иче този въпрос не подлежи на обсъждане. Турция има намерение в скоро време да изпълни оставащите 6 условия за визова либерализация с ЕС, заяви нейният външен министър Мевлют Чавушоглу. Той започна изказването си с обвинения към политици за клането в джамии в Нова Зеландия, взело десетки жертви. И призова в ЕС да си вземат поука от речите на омразата към мюсюлманите. Чавушоглу: Политици причиниха клането в Крайстчърч. В ЕС да си вземат поука След това заяви, че Франция също евъвела извънредно положение след атентатите в Париж през2015 г., но допълни, че никоганее чувал критични изказвания в Европа потози повод. В началото на преговорите за облекчаване на визовия режим ЕС предостави на Турция списък със 72 критерия, повечето от които страната изпълни. Останаха обаче още няколко условия- Сред тях са смекчаване на антитерористичното законодателство, признаване на легитимността на правителството на Република Кипър и решаване на редица аспекти в областта на спазването на човешките права. България е против прекратяване на преговорите с Турция за ЕС Чавушоглу: Политици причиниха клането в Крайстчърч. В ЕС да си вземат поука", "date": "2019.03.15", "title": "ЕС се скара на Турция за правосъдието, човешките права и Кипър"}
{"url": "http://clubz.bg/80658-bylgarski_nadpis_na_oryjieto_na_atentatora_ot_nova_zelandiq", "text": "Атентаторът Брентън Тарант, който уби 49 поклонници в две джамии в Нова Зеландия, е написал върху едно от оръжията си \"Shipka pass 1877-78\" (\"проход Шипка\") и \"Битка при Булаир\" на български език, наред с множество други националистически слогани. Споменава се Фружин, син на последния български цар Иван Шишман, както и Константин II Асен - син на Иван Срацимир.     Сред надписите е отчетена победата в сражение на нашата армия над османците от 8 февруари 1913 г. край турското село Булаир, което е част от Балканската война. По този повод е публикуван и военният марш \"Булаир\". \"Пазете се, усташи и турци\" - това слуша терористът от Нова Зеландия (ВИДЕО) Малко преди да извърши нападението атентаторът публикува видео, на което се чува пропагандната песен \"Бог е сърбин, и Той ще ни запази\" или още \"Силна Сърбия\". Тя е хит на сръбските националисти от времето на войните в бивша Югославия и се изпълнява от трима военни от сръбските паравоенни формирования в Босна.  На останалите снимки на оръжията бяха отбелязани символи на черногорския войвода Марко Милянов Попович, който води сражения срещу Османската империя, предаде \"Балкан Инсайд\", както и на други балкански четници от районите на Босна и Черна гора. Около врата си Тарант е носил и нацисткия символ \"Черно слънце\". Върху пълнителите има надписи за сръбския княз Стефан Лазар, който загива при битката с османците на Косово поле през 1389 г. Има и надпис за битката при Виена от 1683 година, когато градът е под османска обсада. Тогава се слага край и на османските завоевания в Европа.", "date": "2019.03.15", "title": "Български надпис на оръжието на атентатора от Нова Зеландия"}
{"url": "http://clubz.bg/80656-chavushoglu_politici_prichiniha_klaneto_v_krajstchyrch_v_es_da_si_vzemat_pouka", "text": "Турският външен министър Мевлют Чавушоглу обвини и политици за клането в Нова Зеландия. Той отправи нападките си в края на Съвета за асоцииране „ЕС-Турция“ в Брюксел. С тях дипломат номер 1 на Анкара започна изказването си. 49 убити и над 20 ранени при стрелба в джамии в Нова Зеландия \"Пазете се, усташи и турци\" - това слуша терористът от Нова Зеландия (ВИДЕО) По думите му езикът на омразата, използван срещу мюсюлманите, не бива да бъде смятан за част от свободата на изразяване. И трябва да се вземат мерки срещу такава реч. Той съобщи, че при нападенията в Крайстчърч са ранени двама турски граждани, живеещи в Нова Зеландия. Те се лекуват в болница. \"Пазете се, усташи и турци\" - това слуша терористът от Нова Зеландия (ВИДЕО)", "date": "2019.03.15", "title": "Чавушоглу: Политици причиниха клането в Крайстчърч. В ЕС да си вземат поука"}
{"url": "http://clubz.bg/80659-rusiq_sreshtu_anime_zashto", "text": "Японският анимационен жанр аниме е популярен в Русия още отпреди разпадането на Съветския съюз. С появата на социалните мрежи това изкуство стана още по-достъпно за хиляди руски фенове. Сега обаче се появяват все повече гласове, според които в Русия няма място за анимето – то било чуждо на традиционните руски ценности, съобщава Би Би Си.  Думата „аниме“ започна да се появява в заглавията на новините през февруари тази година след телевизионен репортаж за група в руската социална мрежа ВКонтакте, която разпространявала изображения на православни икони в стил аниме. „ “ нарекоха случилото се водещите на информационна емисия в местния канал GTRK  в Башкортостан (Башкирия). Те интервюирали православен свещеник, реставратор на икони и местен енориаш – всички заявили, че религиозните им чувства са оскърбени. От телевизията са разговаряли и с гражданин на Уфа (столицата на Башкирия), посочен като администратор на групата. Той твърди, че няма нищо общо с нея и е определен за администратор без негово знание. В Русия самозваните иконописци могат да бъдат осъдени на глоба или затвор в съответствие със закона за обида на вярващите. През ноември 2018 аниме фестивал в Дагестан беше отменен след заплахи срещу организаторите. Членът на организационния комитет Саида Тучалова бе задържана от полицията и прекара няколко часа в участъка. Предишните години фестивалът се е провеждал без проблеми. На 6 март филиалът на ФСБ в град Махачкала задържа заподозрян в заплахите срещу организаторите на фестивала. Някои руски медии споделят негативното мнение за анимето. През септември 2018 г. държавната агенция РИА Новости публикува статия за опасността от жанра. В заглавието анимето е свързано с така наречените „групи за смърт“ в социалните мрежи, които подтикват деца да извършват опасни задачи и дори самоубийство. В статията се твърди, че деца, които гледат аниме, развиват склонност към психически разстройства. Авторът открива връзка между гледането на аниме и детските самоубийства, жестокостта към родителите и хомосексуалността. Според него момичето е станало агресивно след гледане на аниме. По-късно РИА Новости направи промени в материала. Премахнати бяха пасажите, в които се посочва, че анимето допринася за развитието на еднополовите връзки и се използва от членовете на ЛГБТ общността за вербуване на деца. Дмитрий Грозов, професионален илюстратор и художник в аниме стил, смята, че отношението към жанра в Русия се е променило след 2000 г. Грозов не вярва, че аниме превръща децата в насилници или ги кара да се самоубиват:", "date": "2019.03.15", "title": "Русия срещу аниме. Защо?"}
{"url": "http://clubz.bg/80652-opozicioneryt_mareshki_shtql_da_krepi_kabineta_ako_si_izpylnqva_programata", "text": "Българският политически живот е виждал всякакви странности, последната от които поднесе \"Воля\" на варненския бизнесмен Веселин Марешки. Оказа се, формацията, която титулова себе си \"единствената истинска опозиция\", е поискала от властта гаранции, че изпълнява управленската си програма - в замяна на депутатските си гласове. Това стана ясно днес от изявление на зам.-председателя на ГЕРБ и председател на парламентарната група на партията Цветан Цветнов. По думите на Цветанов, следващата седмица щели да седнат с Марешки и да направят преглед на изпълнението на управленската програма, както двамата се били разбрали вчера. Любопитното е и, че програмата е съвместна - между коалиционните партньори ГЕРБ и Обединени патриоти (ОП), а лидерът на \"Воля\" използва всеки повод да атакува ОП и най-вече един от съпредседателите й - вицепремиерът, министър на отбраната и лидер на ВМРО Красимир Каракачанов. \"Воля\" тайнствено напусна парламента. Кворумът - в ръцете на ДПС Оказа се и Цветанов е доста по-снизходителен спрямо действията на \"Воля\", която заплаши (заплахата трая само няколко часа, б.р.) да напусне парламента отколкото към левицата, която от месец бойкотира работата на законодателния орган. В четвъртък депутатите на Марешки, предвождани лично от него, решиха да обявят насред заседанието, че ще последват примера на левицата и ще напуснат Народното събрание. Мотиви Марешки не обяви. Каза само, че решението не било никак лесно. След това тайнствено изявление, парламентарната група на \"Воля\" си тръгна от НС. Напускането на парламента от \"Воля\" се оказа въздух под налягане Това даде повод за коментари, че с напускането на партията кворумът, който управляващите държат на косъм, вече ще зависи от ДПС. ГЕРБ и ОП имат общо 122-ма депутати при нужни да работи парламентът 121. Народните избраници обаче се разболяват, ходят в командировки и пр. и рядко се случва НС да заседава в пълен състав. С отсъствието на БСП вече се налага строга дисциплина в ГЕРБ и \"патриотите\". Разчита се и на подкрепата на \"Воля\", както и на двамата независими Ангел Исаев (изключен от групата на ДПС) и Спас Панчев (изключен от групата на БСП). Депутатите на ДПС пък са в зала, но не се регистрират - изчакват управляващите сами да си съберат кворума (по Бойко Борисов). \"Воля\" може и да напусна демонстративно НС, но това не попречи на лидера Марешки да изгрее малко по-късно през деня от телевизионния екран. В предаването \"Лице в лице\" по бТВ, той обяви, че партията му ще се върне на работа. И се върна. Тази сутрин именно \"Воля\" спаси кворума. Първоначално се регистрираха 119 народни избраници. Бе дадена почивка, след която на таблото светна числото 125. Почти цялата група на Марешки се регистрира. Корнелия Нинова за \"Воля\": Да видим какво ще стане По-късно Цветанов обяви, че при първоначалното преброяване двама от депутатите от управляващото мнозинство били на вратата - просто закъсняли малко за работа. Така че със или без помощта на Марешки, кворум щяло да има. Иначе досега \"Воля\" е показала, че думите и делата на лидера се разминават. Партията подкрепя системно управляващите - не само по редица важни законопроекти, но и когато трябва да се отхвърли поредното президентско вето. Гласува с тях и при вотовете на недоверие на БСП и ДПС. Марешки се обяви \"против\" единствено за покупката на нови изтребители, като днес Цветанов подчерта, че при предстоящата идната сряда среща нямало да прави компромис с евроатлантическите ценности. Напускането на парламента от \"Воля\" се оказа въздух под налягане Корнелия Нинова за \"Воля\": Да видим какво ще стане", "date": "2019.03.15", "title": "\"Опозиционерът\" Марешки щял да крепи кабинета, ако си изпълнява програмата"}
{"url": "http://clubz.bg/80650-zapochva_zatoplqne", "text": "Днес от северозапад облачността ще намалява до предимно слънчево, само в източните райони ще се задържи значителна и на места преди обяд ще превали дъжд. Вятърът ще се ориентира от запад-северозапад и ще е слаб до умерен. Максималните температури ще са от 9° до 14°, съобщава бТВ. Над планините в източната половина на страната до около обяд има валежи от слаб сняг, по най-ниските части - от дъжд. Над масивите в Западна България облачността ще намалява, след обяд до предимно слънчево. Ще духа умерен северозападен вятър. Максималната температура на 1200 метра ще бъде около 3°, на 2000 метра – около минус 4°. През нощта ще е предимно ясно. Минималните температури ще са от 0° до 5°. Утре облачността ще е променлива, след обяд по-често значителна, но вероятността за валежи е малка. Около и след обяд вятърът ще се ориентира от северозапад, ще се усили и ще е умерен, временно и силен. Ще се затопли чувствително и максималните температури ще са между 16° и 21°. В неделя и понеделник ще е предимно слънчево, втория ден преди обяд на места в източните райони – с намалена видимост. Още в неделя вятърът ще отслабне; в Източна България ще стане югозападен, ще бъде слаб до умерен, в останалата част от страната ще е слаб, променлив по посока. Максималните температури в понеделник ще са между 20° и 25°. Във вторник ще има по-значителни временни увеличения на облачността, възможни са изолирани краткотрайни превалявания, главно в планините и планинските райони. Вятърът ще се ориентира от север-северозапад и дневните температури слабо ще се понижат. В сряда ще преобладава облачно време. На места ще има и превалявания от дъжд, в Рило-Родопската област са възможни и гръмотевици. От север-североизток ще нахлува сравнително студен въздух и понижението на температурите ще продължи.", "date": "2019.03.15", "title": "Започва затопляне"}
{"url": "http://clubz.bg/80655-davat_10_godini_na_myuftijstvoto_da_si_izplati_dylgovete", "text": "Десет години. Такава отсрочка за изплащането на дълговете на вероизповеданията (и по специално на Главно мюфтийство) смятат да предложат от ГЕРБ, обявиха днес съвместно председателят на парламентарната група Цветан Цветанов и шефката на бюджетната комисия Менда Стоянова. За целта в Закона за вероизповеданията ще се разпише специална процедура, подобна на тази в Данъчно-осигурителния процесуален кодекс (ДОПК). Църквите обаче няма да могат да използват за покриване на дълговете средствата от държавната си субсидия, каквато бе решено да получават с изменения в същия закон в края на миналата година. Бюджетните пари се отпускат целево - за заплати и за капиталови разходи. Ново решение: ГЕРБ разсрочва дълга на мюфтийството, няма да го опрощава По думите на Стоянова благодарение на тези средства дълговете ще бъдат покривани с приходите, които генерират вероизповеданията - от наеми на сгради, аренди на земи и пр. С това предложение зам.-председателят на ГЕРБ се надявал да се сложи край на \"спекулациите\" по темата. По рано тази седмица, заради разразилия се скандал с опрощаването на над 8 милиона лева дългове на мюсюлманското вероизповедание, от ГЕРБ обявиха, че ще предложат отстрочка, а не амнистия за задълженията.  Кой всъщност предложи данъчната амнистия. И как. История по стенограма Още в края на миналата година, когато се гледаха измененията в Закона за вероизповеданията, финансовият министър Владислав Горанов е предложил амнистия за дълговете на църквите, като това е станало непрозрачно и като опит за прокарване на текст през ресорната комисия в парламента. Тогава предложението не минало на косъм. От общо 8,2 милиона лева задължения, оказа се мюфтийството дължи 8,1 милиона. В началото на тази година Цветанов, заедно с лидера на ДПС Мустафа Карадайъ, направи вече открит опит за амнистия. Двамата внесоха нови текстове в закона, с които се опрощават задълженията, натрупани към 31 декември 2018 година.  Срещу данъчната амнистия се обяви не само БСП, но и партньорът на ГЕРБ в управлението - Обединени патриоти. Дори и \"Воля\" на Веселин Марешки, която традиционно подкрепя най-голямата партия, гласува против. Кой всъщност предложи данъчната амнистия. И как. История по стенограма", "date": "2019.03.15", "title": "Дават 10 години на мюфтийството да си изплати дълговете"}
{"url": "http://clubz.bg/80653-izrael_udari_100_misheni_na_hamas", "text": "Израелска бойна авиация удари днес около 100 мишени на Хамас в ивицата Газа в отговор на ракетното нападение срещу Тел Авив. Ракетният обстрел продължи часове и тази сутрин, предаде Асошиейтед прес. \n\tИзраелската армия заяви, че са атакувани офис комплекс в Газа, използван за планиране и командване на операции на Хамас, подземен комплекс на Хамас за производство на ракети, както и център, използван за разработване на безпилотни летателни апарати от групировката. Няма данни за жертви. \n\tСреднощната атака срещу Тел Авив, гъсто населената икономическа и културна столица на Израел, бележи драстично засилване на военните действия, отбелязва Асошиейтед прес. Градът става мишена за пръв път от войната през 2014 г. между Израел и ислямистите в Газа.  \n\tХамас отрече да носи отговорност за началния ракетен обстрел срещу Тел Авив и заяви, че ракетите били изстреляни, докато военното крило на групировката било на заседание с египетските посредници. Но след предварително разследване Израел обяви, че по негова оценка зад нападението стои Хамас. След израелския въздушен удар срещу Израел бяха изстреляни още няколко ракетни залпа. Армията заяви, че противовъздушната отбрана е прехванала няколко ракети и че няма данни за жертви. \n\tБойните действия избухнаха, докато в Газа се намират египетските посредници, опитващи се да договорят примирие между враждуващите страни. \n\tПървите взривове след израелските въздушни удари в южната част на ивицата Газа бяха толкова силни, че издигащият се от тях дим можеше да се види чак в самия град Газа, на 25 км в северна посока. В небето над града се чуваше грохотът от прелитащи израелски военни самолети. Хамас изстреля над 300 ракети срещу Израел Моментът, в който отново внезапно избухнаха военните действия, е деликатен и за двете страни. След по-малко от месец в Израел ще има парламентарни избори. Премиерът Бенямин Нетаняху води оспорвана надпревара за преизбиране и може да бъде подложен на тежки критики от опонентите си, ако сметнат, че не е действал ефективно срещу ислямистите. \n\tМинистърът от кабинета Нафтали Бенет, хардлайнер и съперник на Нетаняху, призова премиера да свика заседание на Съвета за национална сигурност и да поиска армията \"да представи план за разгромяване на Хамас\". \n\tДвижението Хамас също е подложено на публични критики в Газа, нещо, което не се случва често, заради суровите условия в територията. Израелско-египетската блокада, съчетана със санкциите на конкурентите на движението от Палестинската власт и лошото управление на правителството на Хамас, подхраниха икономическата криза в Газа, отбелязва Асошиейтед прес. Хората там нямат особено желание за нова война с Израел. Нетаняху: \"Хамас\" праща жени и деца на огневата линия Вчера полицията на Хамас разпръсна със сила малък протест заради тежките условия на живот. \n\tГлавният говорител на израелската армия генерал Ронен Манелис заяви, че снощният ракетен обстрел е заварил армията неподготвена и тя не е разполагала предварително с разузнавателни сведения за него. \n\tХамас предприе необичайна стъпка, говореща за опит на движението да предотврати по-нататъшна ескалация, при която вътрешното министерство на движението заяви, че ракетният обстрел \"противоречи на националния консенсус\", и обеща да вземе мерки срещу извършителите. \n\tНо израелската армия заключи, че отговорността е на Хамас. Рано тази сутрин армията потвърди, че движението Хамас е извършило ракетната атака. \n\t\"Ислямски джихад\", подкрепяна от Иран радикална групировка, която също разполага с голям ракетен арсенал, също отрече да е изстрелвала ракетите. Понякога по-малки фракции, вдъхновени от групировката \"Ислямска държава\", също изстрелват ракети, макар че не е ясно дали разполагат с боеприпаси, способни да достигат Тел Авив, предаде БТА. Нетаняху: \"Хамас\" праща жени и деца на огневата линия", "date": "2019.03.15", "title": "Израел удари 100 мишени на Хамас"}
{"url": "http://clubz.bg/80645-gerb_othvyrli_izborniq_zakon_na_dps_no_bila_gotova_za_debat_po_nego", "text": "Без изненади управляващите отхвърлиха поредния проект на ДПС за изменения в Изборния кодекс, отразяващ неизменните искания на Движението за висок преференциален праг, неограничено гласуване в страните извън ЕС, агитация на майчин език и пр. Приет бе проектът на ГЕРБ, с който най-голямата партия обеща да върне орязания в средата на февруари мажоритарен елемент. Двата проекта бяха разгледани днес в зала на първо четене. Движението подкрепи този на ГЕРБ, но от ГЕРБ гласуваха с \"въздържал се\" за предложението на ДПС. Движението изкара на трибуната цяло воинство в защита на своята версия на ИК. Говориха лидерът и председател на парламентарната група Мустафа Карадайъ и депутатите Хамид Хамид, Йордан Цонев, Халил Летифов, Рамадан Аталай. Одобрението и на двата проекта на първо четене означава тяхното сливане и разглеждане по същество. В същото време Христиан Митев от Обединени патриоти припомни нещо, което и юристите на ДПС знаят. А именно - че правилникът за дейността на Народното събрание, който има силата на закон, не разрешава разпоредби, отхвърлени вече от парламента, каквито са исканията на ДПС при първоначалното отваряне на кодекса в края на миналата година, да бъдат внасяни и разглеждани отново в срок от поне три месеца. Изключение се прави само ако предложенията са различни по същество от отхвърлените. Тези на Движението обаче повтарят едно към едно старите искания за агитация, преференция, уседналост и т.н. Изборен кодекс до безкрай: ДПС внесе ремонт на ремонта на ремонта Ораторите на ДПС отново изтъкнаха, че ограничението по сегашния кодекс за гласуване в страните извън Съюза само в до 35 секции нарушава конституционните права. Изтъкнаха и че преференцията не е нарушение на основния закон, каквито брожения имаше с на практика елиминирането й миналия месец. Посочиха още, че не виждат къде е проблемът с агитацията на майчин език, особено ако е осигурен превод. По този повод и Йордан Цонев, както и НФСБ отдавна обяви, разкритикува президента Румен Радев, че при официални срещи говори на английски език, който не му е майчин - следователно, нарушава конституцията. Цонев и Летифов атакуваха и опозицията в лицето на БСП, като дори видяха сделка между левицата и ГЕРБ. Социалистите от месец бойкотират работата на Народното събрание, като мотивът им да напуснат станаха именно февруарските изменения, когато ГЕРБ и част от \"патриотите\" подкрепиха предложението на ДПС за високите прагове на преференциите, които ги обезсмислиха. А Халил Летифов допълни: \"Спасението на преференцията\" мина през правната комисия на парламента Отговори им Юлиан Ангелов от името на набедените за \"националисти\" \"патриоти\". В този момент се намеси и лидерът на парламентарната група на ГЕРБ и заместник-председател на партията Цветан Цветанов. за да обяви, че най-голямата партия е готова за широк дебат по темите, поставени от ДПС, но не и сега - на прага на евровота, предвиден за края на май. Цветанов призова в дебата да участват и учени, в т.ч. от БАН. Разглеждането на Изборния кодекс продължава и другата седмица, когато се очаква между двете четения НФСБ да внесе ново предложение по отношение на преференциите - за вдигане на прага им на местните избори. \"Спасението на преференцията\" мина през правната комисия на парламента", "date": "2019.03.15", "title": "ГЕРБ отхвърли изборния закон на ДПС. Но била готова за дебат по него"}
{"url": "http://clubz.bg/80651-pazete_se_ustashi_i_turci_tova_slusha_teroristyt_ot_nova_zelandiq_video", "text": "Атентаторът Брентън Тарант,  който стреля в две джамии в Нова Зеландия, е носел камера на главата си и е излъчвал на живо в интернет действията си. Това съобщи Ройтерс. На мястото до шофьора има оръжия. На видеото, което се разпространява, се чува, че в колата звучи сръбска музика. Става въпрос за пропагандната песен \"Бог е сърбин и Той ще ни запази\" или още \"Силна Сърбия\". Тя е хит на сръбските националисти от времето на войните в бивша Югославия и се изпълнява от трима военни от сръбските паравоенни формирования в Босна.  Преди това в песента на сръбските военни хърватите са наречени „усташи\" и се възхвалява  Във видеото се вижда как атентаторът Брентън стига до едната джамия, взема оръжието си, влиза и започва да стреля. След малко се връща до колата си, сменя оръжията и отново тръгва към джамията. Малко по-късно във видеото се вижда как мъжът стреля по спряла кола и друга сграда. Докато презарежда пък, Брентън се нахъсва с маршова музика и с песента на Артър Браун от 1968 г. Fire. В нея речитативът, който се чува от колата на атентатора, е красноречив: По последни данни при терористичната атака са убити най-малко 49 души, а над 20 са ранени. 49 убити и над 20 ранени при стрелба в джамии в Нова Зеландия Тарант около врата е носил и нацисткия символ \"Черно слънце\". Върху пълнителите има надписи за сръбския княз Стефан Лазар, който загива при битката с османците на Косово поле през 1389 г. Има и надпис за битката при Виена от 1683 година, когато градът е под османска обсада. Тогава се слага край и на османските завоевания в Европа. Брентън Тарант е на 28 години, родом от Австралия. Преди да открие стрелбата в джамия в новозеландския град Крайстчърч, Тарант публикува свой манифест в туитър. Неговото заглавие е \"Великата замяна\" и представлява 37 страници, в които стрелецът обяснява мотивите си. Той се определя като обикновен бял мъж от Австралия от бедно семейство от работническата класа. И допълва:", "date": "2019.03.15", "title": "\"Пазете се, усташи и турци\" - това слуша терористът от Нова Зеландия (ВИДЕО)"}
{"url": "http://clubz.bg/80660-spektakyl_izvyn_razuma_i_gravitaciqta", "text": "A Simple Space е главозамайващ полет на 7 акробати без технологии и трикове, без осигурителни въжета, против законите на физиката. Свободният превод на заглавието на спектакъла може да е „токов удар“ или „извън разума“, защото в напълно голото пространство на сцената трупата от Аделаида довежда сетивата на зрителя до тези състояния. Спектакълът „Медиум“: метаморфози, еротика и транс от остров Ява Зад кулисите няма нищо. Няма светлинни и звукови ефекти, няма грим и специални костюми. Само перкусии на живо отмерват ритъма на прелитащите тела. Не си представяйте просто цирк. Не си представяйте и „Сирк дьо солей“. Gravity & Other Myths се събират преди 10 години и създават нов вид акробатичен физически театър, който чупи моделите едновременно на цирковото и на театралното изкуство. Компанията е носител на няколко престижни награди за съвременен танц, театър и цирк в Европа и Австралия. До момента A Simple Space е представен в 14 държави на 6 континента. Спектакълът е сред най-зрелищните събития на One Dance Week 2019 и е подходящ за зрители над 7-годишна възраст. Билети се продават онлайн в системата на EpayGo.bg и на касите на  . Поради големия интерес препоръчваме предварителното им закупуване. 12-ото издание на международния фестивал за съвременен танц One Dance Week ще представи разширена програма през септември и октомври 2019 в Пловдив. Основната сцена по традиция е Домът на културата “Борис Христов” в града. Бъдете с нас и на   във Facebook и Instagram, както и на  .", "date": "2019.03.15", "title": "Спектакъл извън разума и гравитацията"}
{"url": "http://clubz.bg/80657-barselona_manchestyr_yunajted_v_shampionskata_liga", "text": "\"Аякс\" - \"Ювентус\" и \"Барселона\" - \"Манчестър Юнайтед\" са най-интересните двойки на четвъртфиналите в Шампионската лига. Има английски сблъсък, а \"Ливърпул\" определено може да се чувства късметлия. Мачовете са на 9-10 и 16-17 април. Полуфиналите ще се играят на 30 април-1 май и 7-8 май. Финалът е на 1 юни на стадион \"Метрополитано\" в Мадрид. В единия полуфинал ще се противопоставят победителите от двойки 3 и 1, а в другия - от 4 и 2. През миналата година \"Порто\" и \"Ливърпул\" играха на осминафинал, а резултатите бяха съответно 0:5 и 0:0. След това \"червените\" отидоха на финал. Барса и \"Ман Юнайтед\" са се срещали 11 пъти в евротурнирите. Балансът е 4 победи за каталунците, три загуби и четири равенства, при голова разлика 20:15. Двата тима спориха на финалите в Шампионската лига през 2009-а и 2011 г. \"Блаугранас\" спечелиха и двата пъти - 2:0 в Рим и 3:1 на \"Уембли\". \"Тотнъм\" и \"Манчестър Сити\" са се срещали в Европа, макар и преди много време. Това става през сезон 1963-1964 за вече несъществуващия турнир за Купата на купите. \"Сити\" продължава след 0:2 в Лондон и 4:1 в Манчестър. \"Аякс\" и \"Ювентус\" имат богата история в Европа. В 12 мача италианският гранд е записал 6 успеха, равенствата са 4, а победите за холандците - 2. \"Аякс\" печели финала за КЕШ срещу Юве през 1973 г. с 1:0. Това е единственият триумф на амстердамци над \"Старата госпожа\". След това Юве винаги е краен победител. Включително финала през 1996 г., когато торинци взеха връх с дузпи - 1:1 и 4:2.", "date": "2019.03.15", "title": "\"Барселона\" - \"Манчестър Юнайтед\" в Шампионската лига"}
{"url": "http://clubz.bg/80661-planyt_yunker_osiguri_novi_zaemi_za_bylgariq_ot_38_mln_evro", "text": "Европейската инвестиционна банка (ЕИБ) предостави нова финансова помощ на България, подкрепена от  , обяви днес говорителят на Еврокомисията Маргаритис Схинас. Общият й размер е  . ЕИБ подписа заем от  . Парите за глобалната технологична компания, която помага на доставчиците на финансови услуги да цифровизират дейността си и да повишат ефективността, е първата транзакция в България с елементи на рисково дългово финансиране. Проектът предоставя пряка подкрепа на местната новосъздадена компания. Той е подсигурен с гаранции от Европейския фонд за стратегически инвестиции (ЕФСИ) - основен елемент от Инвестиционния план за Европа. Финансирането от ЕИБ  . Отделно ЕИБ подписа и . Инвестиционният план за Европа, известен още като План „Юнкер”, е една от основните мерки на ЕС за насърчаване на инвестициите в Европа чрез създаване на работни места и осигуряване на растеж. ", "date": "2019.03.15", "title": "Планът \"Юнкер\" осигури нови заеми за България от 38 млн. евро"}
{"url": "http://clubz.bg/80637-greda_pri_pyrvata_cedka_za_stroitel_na_turski_potok_prez_bylgariq", "text": "И трите чуждестранни консорциума, явили се на обществената поръчка за проектиране, строеж и доставка на мателиали на новите газови тръби на \"Булгартрансгаз\" - проект, станал популярен като българската част на \"Турски поток\" - не отговарят на първоначалните критерии на търга. В резултат - кандидатите имат срок от 5 дни, в който да приведат документите си във вид, в който да отговарят на условията на възложителя по проекта. Той е на стойност 2,8 млрд. лв.  Става дума за разширението на газопреносната мрежа на \"Булгартрансгаз\" от Провадия до границата със Сърбия. Трасето от близо 500 км би било връзка с проекта \"Турски поток\" на Русия и Турция и би позволило - според идеята - транзит на руски газ през България към Европа. Обществената поръчка бе обявена в края на миналата година, премина през обжалване и странно оттегляне на жалбата, подадена от компания, близка до бизнесмена Христо Ковачки. Крайният срок за подаване на оферти бе 6 март, а на 7 март въпросните оферти бяха отворени. Три консорциума - на италиански фирми със скрито руско участие, на унгарски компании и на фирми от Саудитска Арабия - се явиха:  На 14 март комисията на възложителя \"Булгартрансгаз\", която оценява офертите, излезе с   за оценка на предложенията. А от него става ясно, че нито една от офертите не отговаря на един или повече от критериите. Ако в петдневен срок компаниите не подадат новата нужна информация до \"Булгартрансгаз\", то ще бъдат отстранени от състезанието. Трима кандидати за \"Турски поток\". И руската връзка Още като бяха отновери офертите, както Клуб Z писа, стана ясно, че първият консорциум - ДЗЗД Газово развитие и разширение в България ГРРБ, се състои освен от утвърдените в този тип строителство италиански компании Бонатти С.П.А и Макс Щрайхер С.П.А, участва и регистрираното пред януари дружество - след обявяване на поръчката на \"Булгартрансгаз\" -  Комплишънс дивелъпмънт С.А.Р.Л- клон България. Проверка на представителите на фирмата показа, че тя има пряка връзка с руската  Още докато течеше срока за подаване на оферти руският специализиран сайт РБК съобщи, че компанията ще доставя тръбите за \"Турски поток\" през България. Предположението бе, че това може да стане чрез компанията \"Щрабах\". Тя обаче не участва в търга. На тяхно място се оказаха италианските фирми.  От протокола на комисията за офертите се разбира, че компаниите от Апенините биха си поделини дейностите по проектиране, доставка на материалите и строежа на тръбите, ако консорциумът спечели търга,  а \"Комплишънс дивелопмънт С.А.Р.Л. - клон България\" ще отговаря за финансирането. Изненадващо се появява и друго юридическо лице в документите – \"ДриллТек ГУТ ГмБХ\". Фирмата е германска, занимава се с петролни сондажи, а от протокола не се разбира ясно какво би било участието й в офертата. Прави впечатление, че именно на ДЗЗД Газово развитие и разширение в България ГРРБ комисията по офертите отделя най-голямо и пространно внимание. Най-много обаче са и забележките на комисията, оценявала документите. Притестения няма с финансовото състояние на компаниите, но има по отношение на техническата готовност, доказване на нужния кадрови потенциал според критериите на \"Булгартрансгаз\" и т.н. Най-малко са забележките към третия участник в процедурата - консорциум \"Аркад\", включващ \"Аркад Ей Би Би С.П.А\" и регистрираната в Саудитска Арабия\"Аркад Енджиниъринг енд Констръкшънс Къмпъни\".И двете дружества са свързани със саудитската енергийна група \"Аркад\", която строи газовата инфраструктура в района на Персийския залив.  За интереса на компании от Саудитска Арабия към проекта в България се разбра при посещението на Бойко Борисов в Египет, докато още течеше срока за подаване на оферти към \"Булгартрансгаз\". . При отварянето на офертите на 7 март изпълнителният директор на \"Булгартрансгаз\" Владимир Малинов каза, че плановете са до края на март да станат ясни ценовите оферти и дори да иам избран изпълнител.  ", "date": "2019.03.15", "title": "\"Греда\" при първата цедка за строител на \"Турски поток\" през България"}
{"url": "http://clubz.bg/80638-borisov_otvytre_i_otvyn", "text": "Откакто генералният секретар на НАТО Йенс Столтенберг и руският министър-председател Дмитрий Медведев бяха в София един след друг около 3 март, се понесе слух, че това лято България може да стане мястото, където Западът и Русия да се опитат да възстановят прекъснатия си диалог. Повод за слуха даде част от изказването на министър-председателя Бойко Борисов на съвместната пресконференция с Медведев на 4 март. Едно от упражненията, които правят студентите от Факултета по журналистика на Софийския университет, е от “суров” текст или цитат да “извадят” заглавие (до 50 знака с празните интервали). От горния цитат вероятно биха извадили “Борисов иска да посредничи между Русия и Запада”. Моля? Я пак? Възможно е студент по журналистика да не осъзнава, че е нереалистично държава с възможностите на България да се самопредложи за посредник между ядрени суперсили. Не е възможно обаче опитните репортери в Министерския съвет да не осъзнават това. Наистина, на пресконференцията не им беше дадена думата за въпроси, но при отразяването на посещението на Медведев тази реплика на Борисов и свързаната с нея тема остана в сянката на “Турски поток” и АЕЦ \"Белене\". Енергетиката напълно открадна шоуто. А всички трябваше още тогава да се сетим, че е изключено български министър-председател, бил той и Бойко Борисов, по своя инициатива  публично да си иска роля на посредник, освен ако някой изрично не го е помолил да направи това. Медведев би бил изненадан от спонтанната инициатива на скромния му домакин да помирява Русия със Запада, ако преди това на четири очи двамата не са обсъждали въпроса. Руският премиер не показа никаква изненада, не реагира по никакъв начин на думите на Борисов. Което е белег, че не ги чува за първи път. Не знаем кой (Столтенберг или Медведев) какво е искал от Борисов, но изявлението му е симптом, че през България някой търси възстановяване на диалога между Русия и Запада, защото алтернативата на този липсващ вече пет години диалог е зловеща. След пет месеца в Европа може да започне разполагане на американски и руски ядрени ракети със среден обсег. Т.е. континентът да се върне към противопоставянето в 70-те години на миналия век. И точно Борисов ли намериха да ги помирява, бихме  попитали в България. Не. Изглежда, че не само към него са се обръщали. Защото в същия ден чешкият външен министър Томаш Петържичек предложи страната си като евентуален домакин на международна конференция по ядреното разоръжаване с участието на президентите на САЩ Доналд Тръмп, на Русия Владимир Путин и на Китай Си Дзинпин. Защо тогава България? И защо Борисов? А защо не? Първата и очевидна причина са   между България и Русия. Те могат емоционално да разделят българите на русофили и русофоби, но това е вътрешен български проблем. Той не интересува света, когато става дума за война и мир, за ракети и ядрени бойни глави. В този разговор никой нито в НАТО, нито в Кремъл не гледа на историята емоционално. Българите са тези, които в цялата НАТО могат да си говорят най-добре с руснаците. Сред най-свързаните с днешна Русия европейски държави само България е в НАТО. Тя обективно е най-подходяща от комуникационна гледна точка, ако някой иска да поднови замръзнал диалог. Търси се човек за работата, а не работа за човек. Ако НАТО или ЕС търсеха някого за декоративна функция (като например върховен представител за човешките права), който да обикаля света на бюджетна сметка, да говори патетично и веднъж в годината да пише доклад, който никой не чете, със сигурност нямаше да се сетят нито за България, нито за нейния премиер (бил той Борисов или не). Уважението към фактите и признаването на резултатите не са най-българските качества. Но дори и родните скептици трябва да признаят, че България и Борисов се справиха отлично като домакини на две помирителни срещи: между лидерите на ЕС и турския президент Реджеп Тайип Ердоган в Евксиноград през 2017 г. и между Гърция и (вече) Северна Македония в София през 2018 г. в рамките на срещата ЕС - Западни Балкани по време на българското председателство на Съвета на ЕС. На втория форум Атина и Скопие направиха решителната стъпка към решаването на почти 30-годишния си спор за името. България съвестно и акуратно изигра ролята си - без да се надценява, но и без да се подценява. Тази роля не беше само логистична, най-малкото заради примера на съвременни двустранни отношения, които страната ни успя да изгради върху исторически обременените отношения и с Турция, и със Северна Македония. Следователно и България, и премиерът й вече имат това, което на Запад наричат с клишето   в опосредстване на прекъснат диалог. След публичната си програма на 4 март българската и руската делегация бяха на официална вечеря в Бояна. Свидетел разказа на Клуб Z, че преди нея Борисов минал край камерния квартет и поръчал на музикантите “да бръмчат по-тихо”. Всеки си представя как реагира на такива обноски \"автентичното градско дясно\". Това, което обаче не всеки осъзнава, е, че автентично градската реакция не стига дори до Калотина, а свършва някъде към края на “Люлин-2\", малко преди Околовръстния път на София. Оттам нататък никой не се интересува от нея. Бай Ганьо е специфично български културен феномен. За да накараме “нашите европейски партньори” да го разберат по какъвто и да е начин, трябва да им обясним, че става дума за нещо като малък балкански Тръмп от прехода между XIX и XX век. Партньорите ни обаче обикновено мислят за друго. И това разочарова автентичното градско у нас. Европа, до която цивилизационно то стои най-близо в цяла България, не го забелязва. Не вижда погнусата и възмущението му от оногова, когото българите демократично са посочили да ги управлява. Тук българските автентични граждани набират смелост да упрекнат Европа, че и тя като Франклин Делано Рузвелт се изкушава от политиката на “нашия негодник”. Тъй като в политиката по света и у нас негодници дал Господ, да поразсъждаваме с какво точно Борисов изглежда навън “наш”. Германският християндемократ Елмар Брок, доскорошен председател на Комисията по външни работи на Европейския парламент и неофициален “глас” на канцлерката Ангела Меркел в него, формулира това ясно още в началото на първия мандат на Борисов през 2009 г.: “човек силен във всяко отношение”. Посочете ми кой друг в българското дясно печели избори? - попита тогава влиятелният в Европейската народна партия политик. Тоест Борисов е “наш” със своята  . Конкурентите му в българската десница могат да бъдат много симпатични, но той е посоченият от българските избиратели. Следователно той има международен смисъл. Останалите имат местен смисъл. Дори да приемем, че вътрешните критики към Борисов са основателни, те в никакъв случай не го правят изключение. В свободния свят националните лидери са най-критикувани у дома. Най-критикувани навън обикновено са лидерите от несвободния свят - като Владимир Путин, Си Дзинпин, Реджеп Тайип Ердоган, аятолах Али Хаменей, принц Мохамед бин Салман. По критикуваност у дома Борисов трудно би съперничил на Доналд Тръмп, Еманюел Макрон, Ангела Меркел, Тереза Мей, Силвио Берлускони, Франсоа Оланд, Жан-Клод Юнкер. Освен това той не е преследвал, затварял и убивал политически опоненти, не е нарушавал човешки права, не е водил хибридни войни, не е организирал атентати с бойни отровни вещества в други държави, не е анексирал чужди територии, не е отварял вратите на Европа за нелегални мигранти, не е рушал единството на ЕС, не е застрашавал общата му валута, не е извеждал държавата си от него, не е осъждан за укриване на данъци, не е бягал по тъмно с моторетка от резиденцията си в апартамента на своя любовница. Какво му е на Борисов? На фона на тези примери международно той изглежда   (посещаем, с когото може да се дружи - фр.). За близо 10 години на власт Борисов  . Международните медии вече нямат нужда от достъпно клише, с което да го обяснят на своите аудитории. Затова и в текстовете им за България все по-рядко срещаме пояснението за “бившия бодигард”. То се поизноси. А и с какво бивш бодигард е по-впечатляващо от бивш спекулант с недвижими имоти или участник в риалити шоу, или шпионин например? При демокрацията всички те имат право да избират и да бъдат избирани. Борисов е популист (вие сте прости и аз съм прост) и на ред срещи на върха на ЕС пледираше: “Европа да затвори границите си” (т.е. зелените си граници, не КПП-тата) за мигрантите. Борисов обаче не е Виктор Орбан. Борисов внесе Истанбулската конвенция за ратификация в парламента и после я изнесе нератифицирана, но не си събори сам коалиционното правителство заради идеологически несъгласия, както направи белгийският премиер Шарл Мишел. В България, както и в Полша и Унгария, правосъдието и медиите са критикувани, че не са независими. За разлика от Унгария и Полша обаче в България е трудно обосновано да обвините за това правителството и неговия ръководител. Те не пенсионират предсрочно съдии, не затварят университети, не орязват правомощия на Висшия съдебен съвет, нито пък водят открити кампании срещу ЕС и срещу Брюксел. Те не влизат в идеологически и политически сблъсъци. Според опозицията Борисов и ГЕРБ нямат идеология, а се интересуват само от пари и власт. Има обаче и положителен начин да се погледне на това и изглежда външният свят предпочита него - те са  . Борисов е земен човек, който говори с езика на всекидневието, дори на неговия диалект - нещо рядко за отчуждената от избирателите си традиционна политическа класа в Европа. Той няма нейния елитистки проблем и със сигурност това се забелязва. Борисов може да говори повече за скоростите на беемвето, отколкото за “скоростите” на Европа и това не е непременно недостатък от гледна точка на обществеността и на връзките с нея. Освен че е идеологически необременен, той е и   и това пролича в приземената и сравнително краткосрочна програма на българското председателство на ЕС - да се разберем за бюджета на ЕС след \"Брекзит\", да не режем пари за земеделие и кохезия, за да не “счупим” Европа; да продължи тя да се разширява на Балканите, защото ако не го направи, там ще се намести Путин. И да се разширява не с думи, а на дело - с магистрали, жп линии, газопроводи, оптични кабели и връзки между хората. Никакви гранд проекти. Врабче в шепата вместо орел в небето. Можем да допуснем, че изконният български прагматизъм позволява на Борисов да си говори приятелски едновременно с Меркел, с Макрон, с Туск и с Юнкер и с най-лютите им опоненти - Орбан, Мей (Камерън) и Ердоган. Да им рисува с химикалка схеми на балканските газопроводи, да ги разхожда с джипка по границата и да им показва снимките, където “три папи” са го галили по главата. Да, той не говори чужди езици, но езика на ползата и на здравия разум разбират всички. За останалото има преводачи. Зевзеците делят управлението на Борисов на периоди: Борисов - пазител (показните арести); Борисов - строител (инфраструктурната фаза - магистрали, метро и по-малки обекти); Борисов - дипломат (срещите във Варна и София, председателството, Русия, европейските съвети и пр.). Най-големите скептици се съмняват, че България изобщо има външна политика. Съвременната външна политика е два вида - външна политика с ядрено оръжие и със самолетоносач и външна политика без ядрено оръжие и без самолетоносач. Българската външна политика, както и на повечето държави в света, е от втория вид и не се отличава особено от външната политика на държави като Словакия, Чехия, Словения, Хърватия. И в нея понякога се налага и да се помолиш. Както Борисов се помоли на Путин и Медведев за газопровод. Както Нетаняху се помоли на Путин да не допуска Иран да се настани в Сирия. Както Юнкер се помоли на Тръмп да не удря с мита германските автомобили. Политиката (не само външната) е изкуство на възможното.  ", "date": "2019.03.15", "title": "Борисов отвътре и отвън"}
{"url": "http://clubz.bg/80646-ivancheva_za_dokazatelstvata_vseki_moje_da_si_rovi_vseki_moje_da_si_namestva", "text": "Трима експерти графолози, които са изследвали тефтерчето на Десислава Иванчева, ще трябва да го   Интригата е как вътре са се появили числа като например   и думи - на цели две страници от бележника, за който прокуратурата твърди, че отстранената кметица на \"Младост\" си е записвала рушветите.  Делото \"Иванчева\": Тръгнаха ли ви обектите, след като ни натопихте Тактиката на прокуратурата на днешното съдебно заседание бе да поиска чисто нова експертиза с други вещи лица. Съдът обаче не уважи това, като заяви, че изготвената е \"изключително подробна, пълна и основателна\". Съдията обаче допусна най-важното от исканията - да се положат усилия да се установи кой е автор на текста, щом това не е Иванчева и в частност - дали е Петко Дюлгеров Пропукване: защитата на Иванчева срещу Петко Дюлгеров Така бе дадена допълнителна задача на същите вещи лица. Те съответно поискаха, а Дюлгеров веднага се съгласи да им предостави доброволно сравнителен материал от почерка си.  Интервенциите са на две страници от въпросния тефтер. След делото обаче Иванчева и Петрова заявиха, че не е само това - появили са се нови страници, а пък техни жълти листчета от ареста били изчезнали и ги няма по делото. Иванчева отговори на журналистически въпрос - кой може да бърка и дописва в личния тефтер на един кмет - така: Освен това двете с Биляна Петрова имаха забележки за предявени им днес веществени доказателстна само с печат, без подпис. Били изчезнали също така части от преписката на Ваклин, смятат двете. А такива тефтерчета имали половината от служителите в Столична община. \"Мементо\", \"Марая\" и арестът... Кое как се случи при Иванчева (В ДЕТАЙЛИ) Прокуратурата каза, че ще коментира, след като на другото съдебно заседание се изяснят резулаттиите - дали дописваните числа и думи са на Дюлгеров.   Съдията каза на вещите лица: Те казаха, че ще опитат.  Иначе днес съдът върна 3 от четирите телефона на Десислава Иванчева - още повече, че прокуратурата я помоли да си отключи двата от тях, които имат СИМ-карти. Тя само се разсмя на това. За сметка на това защитата претендира, че вътре има информация, която е важна за защитата им. Съдия Иво Хинов отказа да върне само четвъртия апарат, владение на бившата кметица, котйо обаче бил чисто нов. След близо 11 месеца Иванчева получи и шофьорската си книжка, а двамата  с Петко Дюлгеров ще имат право и да излязат от домашния си арест на лекар на определени от съда дати.  Пропукване: защитата на Иванчева срещу Петко Дюлгеров \"Мементо\", \"Марая\" и арестът... Кое как се случи при Иванчева (В ДЕТАЙЛИ)", "date": "2019.03.15", "title": "Иванчева за доказателствата: Всеки може да си рови, всеки може да си намества"}
{"url": "http://clubz.bg/80615-loshata_evropa_ni_e_osvobodila_ot_tova_da_sme_ruska_provinciq", "text": "Не се премълчават, но се знаят от специалистите, които ги регистрират добросъвестно. Възстановяването на българската държавност започва с въстанията от 1875, развихрянето на цялата Източна криза, преминава през Цариградската конференция, споменатите договорености, които допускат воденето на войната и завършват с мирния договор в Берлин. Всяка дипломатическа стъпка води до крайния резултат, но съвременния човек няма време да чете дълги текстове и се хваща на няколко опорни точки, които му се струват необорими, а и му ги предлагат учтиво. Каква значат тук някакви си договорености, ако можеш да кажеш простичко – войната разреши българския въпрос. От тук нататък няма никакво значение защо е направено, как е направено, какви са дипломатическите договорености. Кой да ти чете и вниква във факта, че войната се води за подялба на Османската империя, с която са съгласни всички сили и балканските държави и народи? Кой да се замисля, че в крайна сметка тази война води до 11 териториални промени в Европа и Азия? Повечето хора, остават с историческото познание от учебниците – а там, както знаем, дълго време се акцентираше само върху справедливостта на Санстефанския мир и нищо повече. От тук и простичката дилема в общественото съзнание: “добрата Русия” – “лошата Европа”, но като че ли малцина искат да разберат, че войната и свободна България е рожба точно на разрешението и контрола на “лошата” Европа, за да не се превърнем в обикновена руска провинция и плацдарм за война срещу Цариград. Граф Игнатиев знае всичко това, той го очаква и затова държи на специален прелиминарен договор, след като вече е имало подписано примирие, което повелява, че България ще е в териториите на Екзархията. Но на него му трябва друг документ, който да да бъде повод за дипломатически пазарлък и по важното – да оправдае обещаното от Русия общоевропейско решение и малка България. Така се създава и единствената национална доктрина на новата държава, легендата за руския интерес към голяма България и коварната Западна Европа. А разделението на България още на Цариградската конференция е предложено от руските дипломати и никъде, никога по време на подготовката на войната не се отмятат, както не се отмятат от тази си позиция и на Берлинския договор. И така Игнатиев става “българският закрилник”, макар да обяснява на царя, че българите няма откъде да знаят, какво е обещавала руската империя и затова трябва да се подпише Санстефанския договор. Това е една гениална идея, относно руското влияние и действително е така, защото до ден днешен това е основният коз на проруските сили в България. На Берлинския договор българският въпрос е практически решен предварително със споразумението в Лондон. Австрийският вариант е по-добър за нас, те ни дават излаз на Бяло море, но Русия иска да укрепи Сърбия като противовес на бъдеща Австрийска инвазия по Вардар и затова се съгласява с английския вариант, който изисква изтласкване на България от южното море. На самия конгрес Бисмарк се налага да вика своята делегация и да ѝ нареди, да не се правят по-големи руснаци, отколкото са самите руснаци, след като те самите не искат да защитават своя успех. Софийският санджак влиза в територията на Княжество България, защото се възприема германската позиция, откъде минава Стара планина. За жертвите във войната – това, което цитирате, е абсолютната истина. Това е отчетът на руската военно-медицинска част, която прави пълен анализ на жертвите, впрочем както се прави след всяка война. Докладът е до императора и благодарение на него се прави огромна реформа в цялата царска армия. Тук измама няма. За XIX в. това са огромни жертви и за мен лично, те се дължат не толкова на преките бойни действия, а на неподготвеността на армията да използва достиженията на тогавашната медицинска наука. Дълго време военнополевата болници е една и е в Румъния; дори на Шипка няма медицинско обслужване, та се налага български лекари, като например д-р Алеко Христов, който превръща градското училище в болница. Въобще българските лекари имат голяма роля във войната, както в руската, така и в румънската армия, а и преди това в Сръбско-турската война, където имаме военна мисия. Другата причина за масовите жертви от болест са ниската хигиена, а вероятно и т.нар. “сблъсък на бактериите” на севера и юга, довел до епидемии и в руския, но и в турския лагер. Жертвите на Опълчението никак не са малки, това е около 10% от личния му състав. Точно не може да се изчисли, защото той е подвижна величина. За местното население, в общи линии загубите са такива, но не трябва да се вярва много на числата, защото за загубите сред мирното население не са били събирани точни данни по време на военните действия, а са обобщавани по-късно. Но не трябва да се забравя, че Централна България е освободена без жертви, преди да се стигне до пагубните атаки срещу Плевен. Градове като Търново, Свищов, Габрово, Севлиево са освободени с по пет изстрела. Североизточна България е освободена едва след войната, а София и Пловдив падат почти в движение, което намалява жертвите. Интересното е, че на много места намерих документи за българско-турски комитети, които гарантират имота и честта срещу всяка армия, която влезе в селището. Хората са знаели, че когато войната свърши, те ще продължа да живеят заедно! Важното е, че България се появява не като руско-турска договореност, а като общоевропейски проект, както е на Цариградската конференция. Това ни гарантира поне териториите от Берлинския договор и това е един от мотивите за връщането на Южна Добруджа. “Не сме се събрали да обсъждаме щастието на Българите, а мирът” или нещо такова, беше казал Бисмарк. Ние сме страничен продукт, на руско-турския сблъсък за Цариград, но облагороден с европейска визия за да не се допусне доминация на нова империя над Проливите. За Съединението мотивите са поне два – то укрепва княз Батенберг на престола – нещо, за което Александър III не иска и да чуе, и второ, отнема армията от руското командване, което е големият спор между руснаците и българите. Българската войска е разглеждана като ударна сила срещу Османската империя,под руско командване, за изпълнение на руските цели, а не като национален елемент и това води до конфликта. За благодарността, както казва Захари Стоянов, обикновено е изстудена със с тежки златни монети. Руските власти са запознати добре с българските нрави и затова когато питат император Александър III, как да действат в България, той лаконично казва: “Бих заложил на парите”. ----", "date": "2019.03.15", "title": "\"Лошата\" Европа ни е освободила от това да сме руска провинция"}
{"url": "http://clubz.bg/80536-vijte_koj_pobedi_v_igrata_na_sp_klub_z", "text": "Вече са ясни победителите в играта на списание „Клуб Z“. През февруари голямата награда бе осигурена от любимото ви списание. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица.", "date": "2019.03.15", "title": "Вижте кой победи в играта на сп. \"Клуб Z\""}
{"url": "http://clubz.bg/80648-es_sankcionira_oshte_8_ruski_predstaviteli_zaradi_ukrajna", "text": "Съветът на ЕС добави днес 8 руски длъжностни лица към списъка със санкции за действия, подкопаващи или застрашаващи териториалната цялост, суверенитета и независимостта на Украйна. Това става ясно от съобщение, пубикувано в  . Новите вписвания са направени зарази ескалацията на напрежението в Керченския проток и Азовско море и нарушаването на международното право от страна на Русия, която използва военна сила без основание. ЕС със санкции за руснаци заради Азовско море и Украйна Санкционираните 8 лица са ръководителят и зам.-ръководителят на Дирекцията за границите на руската Федерална служба за сигурност за Република Крим и град Севастопол, трима командири на руски патрулни лодки и кораби, участвали в предотвратяването на достъпа на украински кораби до Азовско море, двама ръководители на службите на руски контролни пунктове и един руски командир на въоръжените сили, отговорен за военни сили в региона, включително за незаконно анексираните Крим и Севастопол. Имената им са  и  . Така списъкът набъбна до 170 лица и 44 образувания. От него е заличено името на   – лидера на самообявилата се Донецка народна република (ДНР), убит при атентат на 31 август 2018 г. Същевременно Съветът на ЕС удължи срока на действие на ограничителните мерки срещу включените в списъка хора и образувания с още 6 месеца. Така  . Мерките се състоят в забрана за пътуване и замразяване на активи. На оператори от ЕС също е забранено предоставянето на финансови средства на санкционираните. Във връзка с кризата в Украйна се прилагат и други мерки на ЕС. Сред тях са  и  .", "date": "2019.03.15", "title": "ЕС санкционира още 8 руски представители заради Украйна"}
{"url": "http://clubz.bg/80613-putin_iska_da_zaseli_v_rusiq_novi_10_miliona_dushi", "text": "Кремъл е формирал институционална инфраструктура, чрез която да подсигури преселването в Русия на възможно повече хора от съседни държави, пише \"Комерсант\". \n\tЦелта е амбициозна - населението на Русия да нарасне с 5 до 10 милиона нови жители. Като донори се разглеждат страни с висока концентрация на рускоезично население - Украйна, Казахстан, Узбекистан и Молдова, посочва вестникът, цитиран от Би Би Си. \n\tРаботната група, реализираща тази концепция, включва 24 души - служители от министерства, ведомства и депутати от Държавната дума. Оглавява я Максим Травников, шеф на управлението по осигуряване на конституционните права на гражданите в администрацията на президента Владимир Путин.  \n\tСпоред един от членовете на групата създаването й приключва дейността за оформяне на структурите, необходими за мащабна дейност в сферата на миграцията. А утвърдената от Путин миналата есен Концепция за миграционна политика \"е идеологическата база\" за осъществяването й, коментира той. Велика Русия, умираща Русия Президентът Путин е поставил и задачата да се акцентира върху темата за миграцията - напоследък той често говори за демографската криза в Русия, изтъква, че трябва да бъдат създадени всички условия за преселване в Русия на нашите сънародници, пише вестникът. \n\tОще през май Държавната дума предвижда да одобри и други законодателни инициативи, засягащи въпроси на гражданството и заселването в Русия. По думите на Сергей Гаврилов, оглавяващ парламентарната комисия за развитие на гражданското общество, поправките ще засегнат десетки хиляди души, получили паспорти \"по различни схеми, с грешни или изопачени данни\". \n\tНякои от тези хора са получавали според него руски паспорти в различни държави от ОНД, без да се проверяват основанията за получаване на руско гражданство. Руските власти никога не са посочвали официално колко души общо биха желали да привлекат в страната. Според източници на \"Комерсант\" обаче, за да се компенсира естественият отрицателен прираст, са необходими около 300 000 души годишно. А в идеалния случай властите трябва да си поставят за цел осигуряването на 5-10 милиона нови жители, предава БТА.", "date": "2019.03.15", "title": "Путин иска да засели в Русия нови 10 милиона души"}
{"url": "http://clubz.bg/80537-novata_igra_na_sp_klub_z_zapochva_dnes", "text": "Новият брой на списание „Клуб Z“ вече е на най-близката сергия до вас. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. И този път наградите са осигурени от любимото ви списание. Печелившите ще бъдат изтеглени на 15 април 2019 г., а имената им ще бъдат публикувани на нашите страници във Facebook и в сайта www.clubz.bg.", "date": "2019.03.15", "title": "Новата игра на сп. \"Клуб Z\" започва днес"}
{"url": "http://clubz.bg/80631-rusnacite_da_vnimavat_kogo_kritikuvat_v_internet", "text": "Когато чужденци критикуват Русия, руснаците излизат на барикадите поради изпитвана гордост към страната си. А и защото не гледат сериозно на критика отвън. Питат се какво знаят тези хора за държавата ни? Но това е само едната страна. В Русия любов и омраза имат дългогодишна традиция. Никой не е в състояние да маха с ръка така, както руснаците: корумпирани елити, лошо състояние на улиците, бедност в провинцията. По съветски времена хората седяха в кухните на панелния си апартамент с приятели и ругаеха генералния секретар на компартията. Ако някой дръзнеше публично да критикува комунистическата система, върху него бързо се стоварваха проблеми заради “антисъветска пропаганда”. Три десетилетия по-късно разговорите в кухнята се преместиха в интернет и станаха публични. Руснаците изпускат парата си във Фейсбук и в руската социална мрежа VKontaktе, критикувайки правителството за неспазени обещания. На друго място почти липсва обмен на мнения, тъй като президентът Владимир Путин постепенно отстрани истинската политическа конкуренция. Путин запуши остата и на критиката към Кремъл по телевизията, която Борис Елцин допускаше. Единствено на бюрократи е позволено да отправят критика и то в най-добрия случай към правителството на Дмитрий Медведев. Никой няма право да поставя авторитета на Путин под съмнение. Въпреки всичко за най-силния човек в Русия критиката в социалните медии стига твърде далеч. Миналата седмица Думата гласува нови закони, които трябва да държат в шах критиците в мрежата. Въвежда се налагането на глоби, равняващи се до 4000 евро или 15 дни арест за продължавано престъпление - изразено неуважение към руското общество, държавата и нейните органи и символи. Наказанието за онзи, който разпространява и лъжливи новини, е 1300 евро. Путин може би е визирал примера на Турция. Откакто Реджеп Тайип Ердоган е на власт, в Турция беше заведено следствие срещу 69 000 души заради “обида на президента”. Стъпката на Думата беше критикувана от държавния Съвет по човешки права към президента, както и от правосъдното министерство. Въпреки всичко по време на парламентарния дебат законопроектът дори беше обострен. Някои от предвидените наказания глоба бяха четиридесет пъти завишени. Под ударите на закона попадат не само частни лица, но също организации и онлайн медии, които са без държавен лиценз. Интернет страниците им могат незабавно да бъдат блокирани. Така руската държава си подсигурява широка възможност да действа срещу критици от всички политически лагери, тъй като в закона не са дефинирани ясно понятията “лъжливи информации” и “липса на уважение”. Лингвисти ще бъдат привличани като експерти, които при всеки случай трябва да докажат наличието на “лъжливи информации” и “липса на уважение” и то в духа на прокуратурата. Поредното обостряне на законодателството показва и на какъв натиск е подложен Кремъл. Толкова много руснаци нямат доверие в президента, както никога не е било. Това доказват не само независими допитвания, а и държавни социологически институти. Според последни данни едва 32 на сто от населението се доверяват на Путин. От едно друго проучване на държавен социологически институт става ясно, че сред малко над 50 на сто от руснаците политиката на Кремъл предизвиква недоволство и възмущение. Според независимия институт за изследване на общественото мнение “ЛЕВАДА” една пета от руснаците дори подкрепят политически протести, което за руските условия е изключително висок процент. С каква информация извън социологическите проучвания разполага Кремъл, остава на тъмно. От години руските служби за сигурност провеждат свои проучвания, но резултатите са засекретени. Обстановката през последните месеци засегна много обикновени руснаци. Повишаването на пенсионната възраст провокира протести в цялата страна. Завишаването на ДДС на 20 на сто оскъпи разходите за живот. За пета поредна година реалните доходи на населението спаднаха. Руснаците харчат средно близо една трета за храна. Това е индикатор за спад на жизненото равнище. Сега руснаците трябва и да внимават да не дават воля на гнева си в интернет. Но вместо новите закони да запушат устата на недоволните, по-скоро биха провокирали недоволство. В крайна сметка всеки руснак сам може да прозре какво прави за него руската държава или всъщност какво не прави.", "date": "2019.03.15", "title": "Руснаците да внимават кого критикуват в интернет"}
{"url": "http://clubz.bg/80643-tajnata_na_gerb_i_bsp", "text": "Ако има нещо, което Борисов и ГЕРБ винаги отричат много ядосано, това са подозренията за скрито управление с ДПС. Не е ясно обаче защо и какво точно отричат управляващите. Затова нека разгледаме различните варианти. Борисов и ГЕРБ може би не са съгласни, че договореностите са “скрити”. Тук премиерът наистина има право, защото връзките са вече толкова видни, че няма как да минат за кой знае каква тайна. Дори БСП започнаха да ги употребяват за собствени цели: тъй като парламентарният бойкот на социалистите е до голяма степен безпричинен, те си измислиха оправдание - уж да направят ясна свързаността между ГЕРБ и ДПС. Сякаш тя не е обществено достояние и без тях. Може би Борисов отрича изобщо да има “договорености” между него и ДПС. Това обаче не може да е вярно. Наистина, няма договор за коалиция между двете партии, но и никой не твърди такова нещо. Очевидно е обаче, че има негласно (поне от публична гледна точка) споразумение те да се подкрепят по най-ключовите въпроси: Този списък на съгласувани действия може да бъде продължен почти до безкрай. Но не е нужно. Нима става дума за случайни съвпадения? Дори и да няма експлицитни договорености между двете партии (разписани и скрепени с подписи), това не означава, че между тях вече не е установен обвързващ обичай (повтаряща се практика, добиваща нормативна стойност). Дори и Борисов да приеме тази обичайноправна връзка, той може би не е съгласен, че това съжителство е достатъчно за “общо управление”. Формално управлението е на ГЕРБ и самонареклите се “Обединени патриоти” (словосъчетание, в което първата дума е невярна, а втората е спорна предвид руската нишка в „Атака\"). Да, официалната коалиция е все още между ГЕРБ и „патриотите\", но тя е до голяма степен нефункционална. По много въпроси части от „патриотите\" гласуват срещу правителството, а ДПС го подкрепя. Така зад формалната фасада на коалицията лъсва гръбнакът на управляващата структура, от който ДПС е неизбежна част. Изброените по-горе констатации трудно могат да бъдат отречени - фактите говорят доста гръмко. Но тук стигаме до най-важния въпрос, на който Борисов не е дал отговор: Защо ГЕРБ да не управлява с ДПС? Досега не сме чули разумно обяснение от премиера за това инатливо нежелание. За него Ахмед Доган е най-велик български политик, Делян Пеевски е просто бизнесмен, чиито медии радват душата му, Йордан Цонев е добър бюджетар и т.н. Защо да няма общо управление с ДПС, когато официалните партньори на Борисов - Сидеров, Каракачанов и Симеонов - никога не са извиквали подобни суперлативи и умиление у него? Когато сърцето ти е другаде, не е ли редно да действаш съответно? Още по-неясна е позицията на БСП. Корнелия Нинова обвинява ГЕРБ във връзка с ДПС, но не казва какво е лошото в тази връзка. Още повече че в миналото БСП са се коалирали с Движението съвсем официално. Какъв е проблемът тогава за ГЕРБ? На фона на тази необяснимост започнаха да се промъкват “патриотарски” обяснения, според които ДПС е неудобен партньор, понеже е представител на малцинствата. Това е опасна и грешна теза - етническото представителство не е било и не бива да бъде причина за изолация на която и да е партия от управлението. Истината е друга: и ГЕРБ, и БСП се страхуват да назоват сериозните корупционни проблеми и икономически свързаности, от които страда ДПС. И към които двете големи партии са силно съпричастни. И БСП, и ГЕРБ се ползват от медийната и прокурорско-следователската мощ на ДПС. И са подпомагали Движението да я придобие и съхрани. Така те всъщност са част от установяването на един модел на управление, при който държавата и нейните служби са майка за едни и мащеха за други. Сега ГЕРБ и БСП просто си измиват с ДПС ръцете за собствения си модел на управление. Именно това е тайната, от която и двете големи партии се срамуват. Защото това е тайна не на ДПС, а най-вече тяхна. Те са допуснали нещата да стигнат дотук. И пропускът съвсем не е случаен. Казусът със задълженията на мюфтийството демонстрира точно тази обърканост и оплетеност на отношенията етнос, религия и пари. ДПС и мюфтийството намесиха “етническия мир” като аргумент за опрощаването, “патриотите” скочиха, задето се дават пари на мюсюлманите, а ГЕРБ, за да не бъдат обвинени в съглашение с ДПС, промениха позицията си в последния момент. Гузен негонен бяга, както се казва. В дебатите се намеси и БСП с популисткия аргумент, че вместо на мюфтийството задължения трябва да се опрощават на детски градини и болници. По принцип държавата опрощава дългове на много организации. Или пък ги подпомага в изплащането им - и университети, и болници, да не говорим за стотиците милиони задължения на софийската топлофикация и софиянци, които страната изплаща, докато си студува. Дълговете на мюфтийството обаче станаха национален въпрос - не за друго, а заради \"неизяснените и необяснени” връзки между ГЕРБ и ДПС, които всъщност са публична тайна. \"Тайна”, която продължава да бъде крита зад верски, етнически, геополитически и всякакви други димки. Понякога това, което е най-видно, остава най-неразбрано.", "date": "2019.03.15", "title": "Тайната на ГЕРБ и БСП"}
{"url": "http://clubz.bg/80647-nad_370_000_dushi_ubiti_v_siriq_ot_nachaloto_na_vojnata", "text": "Над 370 000 души са убити от началото на войната в Сирия, която днес навлиза в деветата си година. Това сочи нова равносметка, публикувана от Сирийския център за наблюдение на човешките права (СЦНЧП), предаде Франс прес, цитирана от БТА. Бедата на Сирия е, че нейната война е по-голяма от нея Сред жертвите има 112 623 цивилни, включително повече от 21 000 деца и 13 000 жени, посочват правозащитниците, които разполагат с мащабна мрежа от източници в цялата страна. Избухнал по време на предприети от режима кръвопролитни репресии срещу мирни продемократични демонстрации, конфликтът в Сирия се превърна с течение на годините в сложна война с участието на бунтовнически групировки, джихадистки движения и чуждестранни сили, водена на все по-разпокъсана територия, отбелязва АФП. Обама: С Русия имаме дълбоки стратегически разногласия за Сирия Убити са около 125 000 войници от сирийската армия и от съюзени с нея милиции, сочат новите данни на СЦНЧП. Загинали са и 67 000 бойци от други, например кюрдски сили. Освен това са убити и близо 66 000 джихадисти, по-специално от групировките \"Ислямска държава\" и Хаят Тахрир аш Шам, бившия сирийски клон на \"Ал Кайда\", добавят правозащитниците. Същевременно конфликтът е изпратил милиони сирийци в изгнание. Неправителствените организации все още информират за нови зверства и посегателства срещу правата на човека от страна на режима, обвиняван в смъртоносни химически атаки, изтезания и произволни арести.  Десетки загинали при предполагаема химическа атака в Сирия Общо около 13 милиона сирийци са били разселени или са избягали в други страни. През последните години режимът на Башар Асад успя да си върне много изгубени територии, превзети преди време от бунтовници и джихадисти, благодарение на основните си съюзнници - Русия и Иран, но една трета от земите на страната все още не са под контрола на Дамаск. Войната причини масови разрушения на инфраструктури и унищожи редица ключови сектори от икономиката, включително петролния. Щетите се оценяват на 400 милиарда долара (353 милиарда евро). След седем години война: Асад и кюрдите държат Сирия Президентът Асад заяви в неделя, че страната му е в   заради международните санкции, наложени на режима от началото на войната. Изцяло в дипломатическа изолация от 2011 г. насам, сирийският режим от известно време плахо се завръща на регионалната сцена, заключава АФП във връзка със скорошните съобщения от Обединените арабски емирства и Бахрейн, че откриват отново посолствата си в Дамаск. Обама: С Русия имаме дълбоки стратегически разногласия за Сирия Десетки загинали при предполагаема химическа атака в Сирия След седем години война: Асад и кюрдите държат Сирия", "date": "2019.03.15", "title": "Над 370 000 души убити в Сирия от началото на войната"}
{"url": "http://clubz.bg/80644-49_ubiti_i_nad_20_raneni_pri_strelba_v_djamii_v_nova_zelandiq", "text": "49 души са убити и над 20 са сериозно ранени при стрелбата срещу две джамии в Крайстчърч, потвърди полицията в Нова Зеландия, цитирана от CNN. По-рано се съобщаваше за 40 жертви, но се очаква броят да продължи да расте. В Нова Зеландия е обявено най-високото ниво на заплаха за сигурността. Четиримата задържани за терористичното нападение са с екстремистки възгледи, но не са били в списъците за наблюдение на полицията. В Сидни премиерът на Австралия Скот Морисън потвърди, че един от заподозрените е австралиец и осъди двойното нападение като акт на крайнодесни терористи. \"Пазете се, усташи и турци\" - това слуша терористът от Нова Зеландия (ВИДЕО) Хората в центъра на града са призовани да останат в закрити помещения. Полицията потвърди, че става дума за \"активен стрелец\" на свобода, допълва ДПА. Ситуацията е сериозна и е в развитие според говорител на властите.  Училищата в града ще бъдат затворени до второ нареждане.  Радио Нова Зеландия посочва, че по време на стрелбата в една от джамиите може да е имало до 300 души. По-рано стана ясно, че трима мъже и една жена са арестувани след стрелбата в двете джамии в Крайстчърч, предаде ДПА. Комисар Майк Буш определи като абсолютен акт на смелост действията на полицаите при задържането на заподозрените. Той посочи също така, че са открити няколко импровизирани взривни устройства, прикрепени към автомобили. Според  Си Ен Ен по-късно властите са заявили, че тези устройства не са били свързани с терористичната атака. Мъж, поел отговорност за нападението, е оставил  , в който обяснява кой е и какви са причините за действията му, информира Асошиейтед прес. Той заявява, че ги възприема като терористична атака.        ", "date": "2019.03.15", "title": "49 убити и над 20 ранени при стрелба в джамии в Нова Зеландия"}
{"url": "http://clubz.bg/80628-pornografiqta_kato_mechta_za_lyubov_i_duhovnost", "text": "Мишел Уелбек, днес най-прочутият и най-известен писател във Франция, не би бил Уелбек, ако антигероят на романа му Флоран-Клод Лабруст, който носи много биографични черти на автора, беше веселяк, още повече щастливец, доколкото основният мотив на книгата е смъртта и идеята за самоубийство. Но с риск да изпадна в непримиримо противоречие, веднага ще добавя, че „Серотонин“ е не по-малко книга за любовта, изглеждаща възможна, но изгубена завинаги. И накрая, последният тематичен стожер ​​на романа е кризата, по-точно, залезът на френското земеделие, например на мандрите в Долна Нормандия. Флоран-Клод Лабруст, както и самият Уелбек, е агроном по образование, а главите, разказващи за конфликта между собствениците на кравеферми и технократите от Европейската комисия в Брюксел, явно са написани от експерт. Появата на романа „Серотонин“ съвпадна във времето с началото на масовото движение на „жълтите жилетки“, което искаше правителството да обърне повече внимание на проблемите на социалната справедливост. Техните демонстрации бяха придружени от актове на насилие и масов вандализъм. Ето защо не е никак чудно, че веднага след продажбата на първия тираж на романа „Серотонин“   критиците отново заговориха за Мишел Уелбек като за „пророк в собствената си страна“. Талмудът казва, че  . Спомних си този цитат, защото Уелбек напомня за гения на Велимир Хлебников с неговите предсказания, напомня за същата комбинация от дете и глупак в една свръхнадарена личност… Хората, склонни да приписват на Уелбек пророчески качества, неизменно припомнят за неговата книга „Платформа“ – за масовия секстуризъм в страните от Югоизточна Азия, последван от ужасен терористичен акт на остров Бали през 2002 г., с повече от двеста загинали – и разбира се, романът „Подчинение“ – за превръщането на Франция в част от ислямския халифат, завинаги свързан с разстрела на карикатуристите от сатиричния седмичник „Шарли Ебдо” от джихадисти на 7 януари 2015 година. Героят на романа „Серотонин“, четиридесет и шестгодишният Флоран-Клод Лабруст, който мрази името си толкова, колкото и себе си, решава да напусне поста си в Министерството на земеделието и да посети стар приятел на име Еймерик. Еймерик, с произход от старата нормандска аристокрация – в известен смисъл е заживял „сред народа“, като си е купил кравеферма в Долна Нормандия. Но фермата не носи очакваните доходи, главно поради въвеждането на така наречените „квоти за продукти и цени“ от Европейската комисия, което принуждава земеделските стопани да продават мляко под себестойността му. Еймерик организира протестно движение на нормандските фермери, взима автомат от богатата си оръжейна колекция, отива с него, готов да посрещне спецчастите, които блокират пътя, и стреля – но стреля, насочил цевта на автомата към собствената си глава. Така Флоран-Клод губи единствения си приятел. Тъй като преразказът на сложния като структура роман „Серотонин“ е колкото безполезно, толкова и безнадеждно начинание, ще се спра само на още два момента. Първият е вездесъщото присъствие на провокацията като отличителна черта на стила и личността на Уелбек, защото този писател е един непрекъснат „шамар в лицето на добрия вкус“. Ето само два от многото примери. Отказвайки да даде интервю за френските медии след излизането на „Серотонин“, Уелбек се съгласи да отговори на въпросите на един американски седмичник, а в интервюто се оказа повече от похвално за президента Доналд Тръмп – нечувана позиция за френски интелектуалец. Втори пример – отношението към сексуалните малцинства. Гей хората в романа на Уелбек неизменно са  , в съпровод с някой не много ласкателен епитет. Не е никак трудно да се предвиди отношението на Мишел Уелбек към едно или друго явление:  , и съответно – обратното! Ето такъв е неговият идеен инфантилизъм… Мишел Уелбек няма да популяризира романа си за ислямизираната Франция Какво всъщност означава това? Най-тънките познавачи и ценители на творчеството на Уелбек са убедени, че той черпи енергия от съзнанието на своята пълна и абсолютна самота и тази теория ми се струва правдоподобна. Преди две години Уелбек публикува есе за философа Артур Шопенхауер, великия песимист и мизантроп, и в това есе присъства и фразата: Флоран-Клод Лабруст е неуморим женкар, който с остаряването има все повече проблеми с ерекцията и тези проблеми се обясняват частично с прекомерната консумация на антидепресанти, без които той не може да живее. На пътя на страдащия от депресия донжуан обаче се появяват англичанката Кейт и французойката Камий, две жени, които той не свежда – както сам казва,  . Кейт доста бързо и завинаги изчезва отвъд Ламанша и Флоран-Клод губи следите ѝ. Камий е друг случай – той я смята за единствена си любов, тази, която идва веднъж и остава завинаги. Флоран-Клод следи Камий, която, след като става ветеринарен лекар, живее в изолация в селски район с четиригодишния си син. Той дори има план за събиране с изгубената си любов, план, за който трудно може да бъде намерен подходящ епитет. Той решава да убие сина на Камий и след това да се появи в ролята на утешител и единствена опора в живота ѝ. Спомнил си, че навремето покойният му другар Еймерик му е подарил винтовка с оптичен прицел, Флоран-Клод се упражнява в стрелба по мишени с размерите на детски глави. Започва да улучва целта от разстояние 500 метра, но в един момент, решил, че е неспособен да извърши такова престъпление, се връща отново в Париж, заживява на 14-ия етаж в сграда, недалеч от площад „Италия“ и прекарва дни и нощи в размисли за самоубийство. Мишел Уелбек: Да излезем от ХХ век „Серотонин“, новият роман на Мишел Уелбек, който съчетава порнографията с мечтата за безкрайна любов и духовност, завършва с неочакван тон, напомнящ за „Подражание на Христа“ на Тома Кемпийски със своето „презрение към света и цялата му суета” – и напомнящ строфите на Николай Гумильов за Данте: *  ** Преводът на стиховете е на Емил Л. Георгиев. Заглавието е на „Площад Славейков“. На български език романът „Серотонин“ ще бъде издаден от „Факел Експрес“ през месец май. Мишел Уелбек: Да излезем от ХХ век", "date": "2019.03.15", "title": "Порнографията като мечта за любов и духовност"}
{"url": "http://clubz.bg/80641-sasht_tyrsqt_novi_lideri_za_nikaragua", "text": "САЩ ще дадат тласък на идеята, че на бъдещите предсрочни избори ще търсят нови лидери за Никарагуа, сред които да не бъдат сегашните президент Даниел Ортега и вицепрезидент и негова съпруга Росарио Мурийо. Това заяви посланик Тод Робинсън – висш съветник за Централна Америка в Бюрото по делата на Западното полукълбо към Държавния департамент на САЩ. Той участва в телефонен брифинг с журналисти в Брюксел. Никарагуа е разтърсена от незапомнена политическа криза. Тя започна през април 2018 г. с протести срещу планираните реформи в социалната сигурност и прерасна в демонстрации с искане на оставката на съпрузите Ортега. При размириците загинаха над 300 души, а близо 800 бяха ранени. Никарагуанци искат \"мир и справедливост\" (СНИМКИ) При това много от жертвите бяха студенти от управляващия Сандинистки фронт за национално освобождение (СФНО), а не опозиционери, припомни американският съветник. Дипломатът смята, че тези избори и пълното спазване на човешките права са единственият възможен път към демокрацята и устойчивото икономическо развитие на страната. Режимът в Манагуа обаче предпочита репресиите и насилието пред човешките права. САЩ наложиха санкции срещу никарагуански правителствени представители заради нарушаване на човешките права, подкопаване на демократичните процеси и корупция. Вашингтон анулира визите и наложи визови ограничения за хора, участвали в репресиите срещу мирните протести. Американските власти убедиха международни финансови институции да не дават пари на режима на Ортега. САЩ са с всички никарагуанци от целия политически спектър, които искат да се спазват човешките права и върховенство на закона. И ще използват всички дипломатически и икономически инструменти са насърчаване на демократичните реформи в централноамериканската република. Робинсън припомни основните искания на никарагуанската опозиция към режима на Ортега, за да започне тя преговори с него. Първо, трябва да бъдат освободени всички политзатворници в Нигарагуа, които в момента са между 800 и 1000. Много от тях имат нужда от лечение, но не го получават. Миналата седмица режимът е пуснал стотина души, но само под домашен арест. Това не е достатъчно. Клуб Z попита Тод Робинсън дали действията на САЩ означават, че в Латинска Америка се е появила нова „ос на злото“, съставена от Куба, Венецуела и Никарагуа. Направихме асоциация с „оста“, обявена през 2002 г. от президента Джордж Буш-младши. В нея тогава бяха включени Ирак, Иран и Северна Корея.", "date": "2019.03.15", "title": "САЩ търсят нови лидери за Никарагуа"}
