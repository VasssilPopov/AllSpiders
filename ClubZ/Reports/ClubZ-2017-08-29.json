{"url": "http://clubz.bg/57709-dyrjavata_e_na_korpulentniq_toj_pribira_taksa_vhod_i_izhod", "text": "Днес   глутницата на Цацаров и Пеевски, при подкрепата на Борисов, премина в крайната фаза на реализиране на плана \"Решетников\" - неутрализацията на прозападните кръгове. На практика почти всички известни прозападни политици, близки до Борисов, и бизнесмени - или са обвинени, или са изолирани чрез проверки и тормоз от данъчни, банки и институции, или са изолирани от властта. Цветан Василев стана още по-голяма мишена, защото си позволи да загърби Русия и да потърси спасение в САЩ. Това Центърът не може да му прости. Делото срещу Дянков, Прокопиев и Трайков влиза в съда Толкова мащабна, дори тотална битка само доказва мащабите на залозите и намерението на #Кой не само да не отстъпва, но и да атакува докрай, защото няма място за отстъпление. Докато ви занимаваха да разкриват старата Държавна сигурност, си спретнаха нова мрежа. Тяхна сигурност, чрез пленяване на всички важни институции - прокуратура, ДАНС, банки, държавни институции, други служби, партии (на практика няма парламентарно предтавена партия извън техен контрол), стратегически предприятия. Изобщо оруелският Голям брат е тук. Борисов е най-добрият им продукт, за да омайва хората, той е главният анестезиолог на Модела. Това с \"Дунарит\" показва, че Пеевски дори вече не си \"мърси\" ръцете сам, за да притежава кешовите потоци. Цялата държава е вече на Пеевски. Тя реализира неговите подходи и върши мръсната работа вместо него. След това Корпулентния само ще прибира такса вход и такса изход. Що се отнася до национализацията - министър беше трагичен в обяснението, че това било одържавяване. Вече сме сигурни, че ще глътнат \"Дунарит\". Томислав Дончев за \"Дунарит\": Одържавяване не е национализация Пеевски нямал нищо общо с ВПК (военнопромишления комплекс - б. р.) - както той се възмути преди няколко дни. Както и че Борисов се разгневи, че пришиват Пеевски към него. Няма как да го пришият. Пришиват се чужди части, те са едно тяло. И Пеевски проговори задочно: Нямам общо с военната индустрия Още утре ще излеят поредната помия от пеевските медии. Близки на Борисов пък ще определят горното като \"руска опорка\". Те нямат въображение, а имат нужда от поддържане на култа към Вожда. Борисов: \"Цанков камък\" е счупен, искат на нас да пришият Пеевски (СТЕНОГРАМА)   Томислав Дончев за \"Дунарит\": Одържавяване не е национализация И Пеевски проговори задочно: Нямам общо с военната индустрия Борисов: \"Цанков камък\" е счупен, искат на нас да пришият Пеевски (СТЕНОГРАМА)", "date": "2017.08.29", "title": "Държавата е на Корпулентния, той прибира такса вход и изход"}
{"url": "http://clubz.bg/57701-phenqn_izstrelq_raketa_kym_qponiq", "text": "Северна Корея изстреля балистична ракета, която прелетя над Япония, предаде Би Би Си. Тестът на стратегическото оръжие става само три дни след неуспешен опит с три ракети. Нито една противоракетна система в Япония не се е задействала в отговор на провокацията, въпреки че Токио бе заплашило, че ще сваля всяка стратегическа ракета на Ким Чен Ун, която може да е опасна за страната. Сеул атакува с бомби \"бункер на Ким\" Ракетата на тоталитарния комунистически рижим се е разпаднала на три части в Тихия океан, на 1180 км източно от нос Еримо на остров Хокайдо, каза на извънредна пресконференция генералният секретар на японския кабинет Йосихиде Суга. Не е регистрирано падане на обекти на територията на Япония. Южнокорейските власти отбелязват, че ракетата е прелетяла около 2700 км, а траекторията на полета й е достигнала височина 550 км. Съобщението бе потвърдено от Пентагона. Американското военно ведомство отбеляза, че няма опасност за сигурността на Северна Америка. Японският премиер Шиндзо Абе заяви, че това е   както и, че е  . По време на 40-минутен разговор с Доналд Тръмп двамата се съгласиха да „увеличат натиска над Пхенян“. Токио ще поиска извънредно съвещание на Съвета за сигурност на ООН във връзка с поредната изстреляна от Северна Корея ракета, обяви още Шиндзо Абе. Ким пусна 3 ракети без успех Движението на високоскоростните влакове в Япония бе временно спряно в североизточната част на страната, съобщиха от жп компанията JR. След проверка на системите за сигурност то е било възстановено. По данни на двата основни японски авиопревозвача All Nippon Airways (ANA) и Japan Airlines (JAL) изстрелването на ракетата не е повлияло на въздушния транспорт. Пхенян не може да изхрани армията си КНДР може да е провела изпитание на балистична ракета със среден обсег „Хвансон-12“, каквато по-рано заплашваше да пусне в района на тихоокеанския остров Гуам, където са разположени американски военни бази. Такова мнение изрази бившият командващ флота на японските сили по самоотбрана Йодзи Кода по тв канала Ен Ейч Кей, цитиран от \"Фокус\". Ким пусна 3 ракети без успех Пхенян не може да изхрани армията си", "date": "2017.08.29", "title": "Пхенян изстреля ракета към Япония"}
{"url": "http://clubz.bg/57691-bunkerite_eto_koj_pecheli_ot_vojnata_na_dumi_mejdu_sasht_i_kndr", "text": "Напрежението между САЩ и Северна Корея и острата размяна на реплики и заплахи за ядрени атаки предизвикаха разнопосочни коментари от световните лидери, но най-вече призиви да не се допуска ситуацията да ескалира. От заплахите обаче има  . Запитванията и продажбите през последните месеци многократно са се увеличили, твърдят няколко американски компании, които строят бункери. След ограничаването на заплашителната риторика през предишната седмица търсенето леко спада, но Хъбърд очаква много силна година. Досега компанията му е продала  . Индустрията на бомбоубежищата прави приходите си от страховете на хората - продажбите рязко скачат по време на кризи и са минимални в периоди на мир и стабилност. Пхенян изстреля ракета към Япония Предупреждението на Тръмп за \"огън и ярост\" срещу Северна Корея, която заплаши с атака американската военновъздушна база \"Андерсън\" на остров Гуам в Тихия океан, е изиграла ключова роля за вдигане на продажбите. И то не само в САЩ. Увеличава се търсенето и в Япония, споделя Хъбърд, който отваря филиал на фирмата си в Осака. Предстои откриването на голяма фабрика в Далас, чиито продукти да бъдат изцяло за японския пазар, казва още той. Гари Линч, мениджър на Rising S Shelters в Тексас, също отчита ръст в търсенето на продуктите си както в САЩ, така и в Япония. Той е продал 67 бомбоубежища от началото на тази година в сравнение с 9 за цялата 2016 г. Линч разказва, че след избирането на Доналд Тръмп за президент клиентелата му се променя. Преди това с него често се свързвали хора, които се притесняват, че ако Обама прокара идеите си в Конгреса, оръжията им ще бъдат конфискувани. От началото на годината обаче услугите му се търсят все по-често от хора, които чисто и просто \"смятат, че Тръмп ще започне война\". Търсещите семейно бомбоубежище имат много варианти. Най-популярният модел в   е бункер с размери 46,5 квадратни метра. Той е предназначен за едно семейство и струва 120 000 долара. Снабден е със система за предпазване от ядрено, билогично и химическо оръжие. Компанията   предлага 15 вида бомбоубежища. Хъбърд казва, че средната цена е паднала от 100 000 до 25 000 долара за шест години. Фирмата   пък предлага места в подземни бункери. От компанията казват, че всички места в предназначения за 80 души подземен комплекс в Индиана са продадени, а средната им цена е била 35 000 долара на човек. Въпреки че предлагат различни продукти и имат различни клиенти, всички производители на бомбоубежища си приличат - всички отлично знаят, че  , коментира Стюърт Ливънуорт от \"МакКлъчи\", особено когато доверието у властите е най-ниското от години.  ", "date": "2017.08.29", "title": "Бункерите - ето кой печели от войната на думи между САЩ и КНДР"}
{"url": "http://clubz.bg/57702-spirat_%E2%80%9Eotneseni_ot_vihyra%E2%80%9C_zaradi_%E2%80%9Erasova_bezchuvstvenost%E2%80%9C", "text": "Прочутото кино „Орфиъм“ в Мемфис, Тенеси, отмени прожекция на „Отнесени от вихъра“, след като бордът на директорите определи класиката от 1939 г. като „лишена от чувствителност“. Филмът на режисьора Виктор Флеминг отпадна от лятната програма на киното за следващата година след поредица коментари на зрители, гледали го по-рано този месец. Базиран на книгата на Маргарет Мичъл „Отнесени от вихъра“, сюжетът се фокусира върху живота в една южняшка плантация по време на Гражданската война и периода на Реконструкцията в САЩ. През годините филмът неведнъж е бил критикуван заради изразени симпатии към Конфедерацията и изобразяване на расови стереотипи. Коментарите във фейсбук страницата на събитието (прожекцията на 11 август) са противоречиви – някои негодуват от показването на филма, докато други смятат, че прожекцията би имала образователна роля и от филма  „Отнесени от вихъра“ печели осем награди „Оскар“, включително за най-добър филм, режисьор и поддържаща актриса за Хати Макданиел, която става първата афроамериканка, носител на на наградата на Академията. Но образът на Мами, героинята на Макданиел, е смятан за спорен архетип при представянето на цветнокожите жени в киното.", "date": "2017.08.29", "title": "Спират „Отнесени от вихъра“ заради „расова безчувственост“"}
{"url": "http://clubz.bg/57703-industriqta_se_gotvi_za_stachka_zaradi_novite_tarifi_na_bulgartransgaz", "text": "Големите индустриални предприятия обявиха готовност за стачни действия. В отворено писмо браншовата организация на промишлените потребители изразява несъгласие с новата методика, която \"Булгартрансгаз\" предлага за определяне на тарифите за достъп и пренос до газопреносната мрежа. Според предварителните изчисления на Българската федерация на индустриалните енергийни консуматори (БФИЕК) новите тарифи ще доведат до покачване на таксите за пренос с 60% за отделните крайни клиенти. Това ще предизвика сериозен ценови шок на пазара и ще блокира алтернативите за внос на синьо гориво, различно от руското.  Ако не се спре въвеждането на новия модел, бизнесът заплашва със стачки, подобни на тези през юни 2015 г., заради поскъпването на тока. От организацията настояват \"Булгартрансгаз\" да не въвежда новия ценови модел от 1 октомври, преди публично да бъде обсъден анализ, обхващащ спецификата на пазара, натовареността на газопреносната мрежа и ефекта от новата тарифа. В момента клиентите на \"Булгартрансгаз\" плащат такса единствено върху реално пренесените обеми природен газ, но операторът иска вече само 10% от разходите ще се изчисляват върху реално пренесените количества, а останалите 90% - на базата на прогнози при резервирането на капацитет за поне 20 месеца напред.  Индустриалните потребители настояват да се проведе тестов период преди прилагането на новата методика.  Ако това не бъде направено, ще сезират компетентните органи, тъй като според тях действията на \"Булгартрансгаз\" пряко застрашават конкурентоспособността на българската индустрия.", "date": "2017.08.29", "title": "Индустрията се готви за стачка заради новите тарифи на \"Булгартрансгаз\""}
{"url": "http://clubz.bg/57705-tomislav_donchev_za_dunarit_odyrjavqvane_ne_e_nacionalizaciq", "text": "Целта на държавата с одържавяването на завода \"Дунарит\" е защита на работниците там. Става дума за съдбата на 4-5 хиляди души - самите работници и техните семейства. Караниколов обяви план за одържавяване на военния завод \"Дунарит\" Така вицепремиерът Томислав Дончев коментира пред бТВ решението на държавата да стане собственик на военния завод. Предприятието бе част от собствеността на Цветан Василев. Неотдавна той се опита да продаде акциите в русенския завод на \"Емко\". Последната фирма пък вече е без лиценз. Той бе отнет от Министерството на икономиката, без да се обявят публично конкретните нарушения, заради които е взето решението.  Завод \"Емко\" като част от войната за наследството на Цветан Василев По думите на Дончев решението \"Дунарит\" да стане отново държавен завод не е прецедент. Той припомни, че по време на управлението на ГЕРБ вече има такъв случай - връщането съм държавата на \"Авионамс\" - също дружество от наследството на Цветан Василев. Предприятието също бе одържавено чрез Държавната консолидационна компания, която от своя страна получи заем от Българската банка за развитие.  Държавата взема и \"Авионамс\" от Цветан Василев По думите на вицепремиера Дончев не става дума за \"национализация\" - това би значело, че държавата прибира частна собственост насила. В случая става дума за изкупуване на дялове от страна на държавата, което според Дончев е съвсем законна и нормална процедура. В случая с \"Авионамс\" целта била държавата да си върне възможността да си ремонтира военната авиация. , каза вицепремиерът на въпрос дали в акцията са намесени интереси, свързани със собственика на фалиралата КТБ Цветан Василев и политика бизнесмен и депутат от ДПС Делян Пеевски. Завод \"Емко\" като част от войната за наследството на Цветан Василев Държавата взема и \"Авионамс\" от Цветан Василев", "date": "2017.08.29", "title": "Томислав Дончев за \"Дунарит\": Одържавяване не е национализация"}
{"url": "http://clubz.bg/57704-nyu_jork_sreshtu_pushachite_ili_kolko_shte_struvat_cigarite_dogodina", "text": "Кметът на Ню Йорк Бил де Блазио подписа закон, с който минималната цена за кутия цигари в Ню Йорк се вдига от сегашните 10,5 на 13 долара, съобщи Асошиейтед прес. Намалява се и броят на местата, където ще могат да се купят цигари. Решението влиза в сила от 1 юни. Така Ню Йорк става американският град с най-скъпите цигари. Целта е да се намали броят на пушачите в града, които са около 900 000. В Ню Йорк живеят около 8,5 милиона души. Месо, цигари и жени - рецептата за дълголетие С новите разпоредби се намалява наполовина броят на търговците на дребно, които ще имат лиценз да продават тютюн. Сега това са около 8300 фирми.  Забранява и продажбата на всякакви тютюневи изделия в дрогерии, ще се изисква вече разрешително за продажба на електронни цигари, всички жилищни сгради ще трябва да разработят свои правила за пушенето и да запознават с нея всичките си наематели. Опонентите на новите мерки казват, че повишаването на цените ще накара много пушачи да купуват цигари на черния пазар - контрабандни и необложени с данък.", "date": "2017.08.29", "title": "Ню Йорк срещу пушачите, или колко ще струват цигарите догодина"}
{"url": "http://clubz.bg/57706-nash_pluvec_s_istoricheski_medal_na_svetovno", "text": "Антъни Иванов написа славна страница в историята на българското плуване, като спечели бронз от световното първенство за юноши и девойки в американския град Индианаполис. Направи го в коронната си дисциплина 200 м бътерфлай, финиширайки за 1:57,54 мин. 18-годишният талант от Велико Търново с треньор Николай Вакареев донесе първо отличие за плуването ни от такъв форум, първо за мъжкото ни плуване в басейн и третото изобщо, припомня BGswim.com. \n\tМедали от световно първенство (без да броим тези в откритите води) е печелила само Таня Богомилова - сребро и бронз в Мадрид през 1986 г. \n\tМихаил Александров стана първенец на планетата на малък басейн, но с щафетата на САЩ в Дубай през 2010 г. От досегашните пет световни юношески шампионати, проведени за първи път в Рио де Жанейро през 2006-а, най-предното класиране беше на Антъни в Сингапур през 2015 г.  Тогава той стана шести, отново на 200 м бътерфлай, като състезател на Роза Георгиева. Шампион в Индианаполис е новата унгарска сензация Крищоф Малак, който с 1:53,87 мин постави нов световен рекорд за юноши. Също и на първенствата. Негов подгласник е японецът Юя Сакамото - 1:57,05 мин. Антъни Иванов се класира 8-ми във финал на световното по плуване Това е най-силната година на Антъни Иванов до момента. През миналия месец той се нареди осми на световното за мъже и жени в Будапеща - отново на 200 метра бътерфлай.", "date": "2017.08.29", "title": "Наш плувец с исторически медал на световно"}
{"url": "http://clubz.bg/57683-ne_tolkova_otchaqni_syprugi_na_golemci_ot_bivshiq_sssr", "text": "Много от мъжете в руската местна и държавна власт имат далеч по-богати жени. Това разкрива нова класация на най-богатите съпруги на политици на руското издание на \"Форбс\". Тя е на базата на подадените от тях декларации за 2016 г. През тази година изданието представи свой рейтинг за най-богатите във властта. От Forbes Women пък са обърнали внимание на друг феномен - множеството съпруги на властимащи, които притежават солидни компании. Често прехвърлени от мъжете им. Първа в списъка е  Тя е съсобственик на компания \"Лучано\", която държи спа комплекс, хотел, фитнес клуб и ресторант. Жената е декларирала 2,35 млрд. руски рубли - или 33,6 милиона евро. И тя, и деветгодишният им син притежават къщи, земи и апартаменти освен декларираните пари. Съпругът й получава 7,5 млн. рубли, или 107 хил. евро годишно. е заработила 27,5 млн. евро, съпругът й - 12,9 милиона. Всъщност и двамата работят за групата от компании \"Титан\", тя е управляващ директор, той е ръководител на групата, която се занимава с търговия, туризъм, услуги и транспорт. Вадим, както се казва съпругът, освен това е съветник в градския съвет на Улан Уде.  съсобственик на земеделската компания със същото име, производител на картофи, е декларирала 12,3 млн. евро, а губернаторът на Брянската област и неин съпруг - едва 51 хил. евро.  е изкарала 12,1 милиона от своите 14% акции в търговската банка МФК. Съпругът й   пък е генерален директор на държавната фирма за високотехнологична продукция \" . В нея работят 475 хил. души. Той е изработил \"само\" 3 млн. евро. , съпруга на депутат от Думата, е съсобственик на компания, част от петербургския строителен холдинг \"Лидер груп\". Доходите й възлизат на 9,2 млн. евро. Съпругът й получава 70 хил. евро. Не е известно името на съпругата на  , депутат в местния парламент на Воронежската област. Но тя е заработила 7,6 млн. евро за 2016 г., а съпругът й - едва 8500 евро. Анонимна е и  . Той е обявил 167 хил. евро, а тя - 3,8 млн. евро. Депутатът от друг местен парламент  е с 45 хил. евро, неизвестната му съпруга - с 3,2 милиона.  , собственик на група \"Гранд ленд\", която се занимава с недвижими имоти, е изкарала също 3,2 милиона, съпругът й, член на Федеративния съвет, 77 хиляди. Последна е  тя е акционер в компанията \"СВП груп\" с 3,1 млн. евро. Съпругът й е изкарал приличните 682 хиляди.", "date": "2017.08.29", "title": "Не толкова отчаяни съпруги на големци от бившия СССР"}
{"url": "http://clubz.bg/57707-seul_atakuva_s_bombi_bunker_na_kim", "text": "Сеул разпореди вдигането на изтребители с мощни бомби на борда и удар по \"властта в Пхенян\". Само няколко часа след като Ким изстреля балистична ракета към Япония, която прелетя на Страната на изгряващото слънце и се разби на три части край Хокайдо, Южна Корея направи демонстративни маневри със симулация на ликвидирането на убежища на диктатора Ким Чен Ун и най-висшето ръководство на комунистическата тоталитарна държава, предаде Си Ен Ен. Четири изтребителя F-15K са пуснали 8 бомби MK 84 върху симулирана мишена в североизточните части на Южна Корея. Целите са били поразени и унищожени, съобщава телеграфната агенция на Сеул. Бомбите са с около 3000 кг тегло и са проектирани да проникват в дълбоки цели, включително бетонни бункери и скривалища под земята, съобщиха от ВВС на САЩ. Пхенян изстреля ракета към Япония Според професор Робърт Кели отговорът на Сеул е бил достатъчно премерен с оглед напрегнатата обстановка. Хем да покаже мощ, хем да не предизвика разгаряне на военен конфликт. Президентът на Южна Корея искаше да покаже възможността за мощно наказание на режима в Пхенян, заяви говорител на президентството в Сеул. Кръвожадните заплахи на Ким скоро може да не са голословни Президентът Доналд Тръмп разговаря по телефона с японския премиер Шиндзо Абе и го увери, че САЩ застават 100 процента зад Япония и ще правят всичко за нейната защита. Абе определи провокацията на Ким Чен Ун като най-опасната и застрашаваща Япония от всички ракетни опити досега.  Кръвожадните заплахи на Ким скоро може да не са голословни", "date": "2017.08.29", "title": "Сеул атакува с бомби \"бункер на Ким\""}
{"url": "http://clubz.bg/57710-mityt_za_osobenata_vryzka_mejdu_bylgari_i_rusnaci", "text": "Свикнали сме да живеем с мита за особената близост и обвързаност \"от векове за векове\" между българи и руснаци. Лесно е да останем в капана на този мит, ако следим най-актуалните теми в медии и социални мрежи. Идват ли руските туристи? Отиват ли си руските туристи? Колко руснаци живеят в България? На честването на 140-годишнината от боевете на Шипка пък едни хора опънали знаме на проруските сепаратисти от Донбас. Нещо особено ще трябва да има между България и Русия, че да се вдига толкова много шум. Може и да е имало, но цифрите сочат, че днес вече не е така. България и българите все повече се интегрират в Европейския съюз, а Русия и руснаците заемат все по-малко място в живота ни. Това не е лозунг, а суха статистика. Националният статистически институт публикува данните за юли за пътуванията на българи в чужбина и на чужди граждани в България. И последните цифри и тенденциите зад тях водят поне до три извода.  българите пътуват предимно към държави от Европейския съюз, а най-много от идващите в България чужденци са отново граждани на страните от ЕС.  все по-малко българи пътуват към Русия и все по-малко руснаци пътуват към България. : туристите от бившите социалистически страни, с които днес сме заедно в ЕС и НАТО, са общо поне два пъти повече от туристите от Руската федерация. Националната статистика разделя пътуванията на три вида: малко над 40% са туристическите, толкова са и пътуванията зад граница за гостуване на близки, обучение, лечение и т.н. Най-малко са служебните пътувания – малко над 17 на сто. Т.е. огромният дял от отчетените от статистиката пътувания се дължат на личен избор – човек сам избира къде да похарчи парите си през ваканцията или къде да се лекува, семействата сами избират къде да учат децата им, а други сами са избрали къде да живеят, за да им ходят близките на гости.  През най-активния месец на лятото 665 713 българи са пътували извън страната, като две трети от тях са били в страни от ЕС. Повечето от пътувалите извън ЕС са посетили Турция, а Русия е била дестинация едва за 6896 българи – това е малко над 1%. И докато летният избор може да бъде обяснен с климатичните особености - Русия все пак е на север от България, то и идващите руснаци са под 10% от чуждестранните туристи в страната. За юли малко над 2 милиона чужденци са дошли в България, от които над 60% са от ЕС. Картината е ясна - българите пътуват в Европа, а европейците идват в България. Данните за юли не са изключение. Те се вписват в тенденцията, която отдалечава българите от Русия и намалява дела на пътуващите руснаци към България. През цялата 2016 г. пътуванията на българи в страни от ЕС са близо 3,200 милиона – това число се увеличава с всяка изминала година. Само преди 5 години пътуванията на българи към ЕС са били под 2 милиона годишно. Към Русия обаче тенденцията е обратната – малко над 46 хиляди пътувания през миналата година при над 55 хиляди преди няколко години. Броят на идващите в България чужденци нараства, най-много от ЕС. Идващите от Русия пък намаляват – 589 хиляди през миналата година при почти 700 хиляди през 2013 г. Противопоставянето между Москва и Запада след анексирането на Крим е фактор, но недостатъчен, за да обясни тази тенденция – все пак продажбата на туристически пакети не е включена в санкциите. Числата не потвърждават и следния мит: че туристическият сезон в България зависел единствено и основно от руснаците. През юли само с цел туризъм у нас са пристигнали 691 хиляди граждани на ЕС и 145 хиляди от Русия. Само от Полша туристите са били почти 100 хиляди. Като се добавят избралите България за почивката си граждани на Румъния, Чехия, Словакия, Унгария и други бивши социалистически страни, общият брой на туристите от тези страни става двойно колкото дошлите граждани на Руската федерация. Цялата тази статистика не е повод нито за мъка, нито за радост. Това са просто факти, които не потвърждават някои от най-устойчивите митове.", "date": "2017.08.29", "title": "Митът за особената връзка между българи и руснаци"}
{"url": "http://clubz.bg/57708-ekspert_ima_malko_elektronni_uslugi_zashtoto_horata_nqmat_s_kakvo_da_gi_polzvat", "text": "Електронното управление не е само електронните лични карти, това са много системи, които трябва да се изградят. Но  , тъй като гарантират масовост на средството, което гражданите могат да използват. Това заяви в интервю за предаването \"Преди всички\" на БНР Божидар Божанов, софтуерен специалист, бивш съветник по електронното управление на бившата вицепремиерка в кабинета \"Борисов 3\" Румяна Бъчварова. Божанов е част от екипа, изготвил пътната карта за изпълнение на стратегията за развитие на електронното управление у нас до 2020 година. Преди дни бяха публикувани предложения за промени в законодателството, които отлагат въвеждането на личните карти с чип с една година. Преди това - през 2016 г., промените, въвеждащи картите с чип, бяха отложени лично от Цветан Цветанов и депутатите от ГЕРБ с мотива, че не бива да се променя законът за документите с приемането на този за електронната идентификация. Електронни лични карти от догодина? (Пак) няма да стане МВР преди време обяви голяма поръчка за система за нови лични документи и цялостна система за електронна идентификация, но премиерът Бойко Борисов я спря заради цената - над 480 млн. лв. В резултат МВР направи търг за поддръжка на съществуващата система за издаване на документи и договорът за това изтича догодина. Има обявена поръчка за изграждане на система за електронна идентификация, но за издаване на документи с чип - все още не.  Божанов подчерта днес, че имаме малко електронни услуги именно защото хората нямат с какво да ги ползват.  Другият вариант освен лична карта с чип е електронният подпис, който малко хора ползват или са закупили.  И отбеляза, че това дава добри резултати в балтийската държава. Той подчерта, че инфраструктурата на електронната идентификация върви по план, но има забавяне. Божанов подчерта, че има и обективни причини за забавянето, но в много случаи \"просто липсва както капацитет за подготовка на поръчката, така и политическа воля тя да бъде \"натисната\" малко по-бързо\". Според него най-важните системи - електронната идентификация, електронното гласуване, новият регистър ГРАО, се \"движат\" и при тях няма да има фатално отлагане, а забавяне. По негови думи новата Държавна агенция \"Електронно управление\" има именно тази задача - \"ева ли не с морков и тояга да ходи по администрациите и да оправя нормативната уредба\". Това трябвало да се случва със съдействието на съответната администрация, когато работел морковът. В закона са заложени правомощия и за тояга, тоест за санкции, подчерта той.", "date": "2017.08.29", "title": "Експерт: Има малко електронни услуги, защото хората нямат с какво да ги ползват"}
{"url": "http://clubz.bg/57711-nap_proverqva_firmi_s_nad_1_mln_lv_v_kasite", "text": "Националната агенция за приходите (НАП) започва проверки на фирми и нестопански организации, които в своите счетоводни баланси са посочили, че имат голяма сума пари в брой. Данъчните инспектори ще проверяват дали селектираните дружества не са извършили по този начин скрито разпределение на печалба.  Според данните, които сами са подали в приходната агенция, 1289 от фирмите имат в касите си по над 1 милион лева в брой. Съмненията на ревизорите са, че като декларират голяма сума пари кеш, фирмите избягват плащането на корпоративни данъци и дивиденти. НАП: Оборотите по морето скочиха с над 100 млн. лв. В най-масовия случай става въпрос за чисто счетоводно изписване на средства от касата в полза на съдружници и свързани с тях лица за разходи, които нямат нищо общо с дейността на дружеството – скъпи командировки до екзотични държави, ползване на чужди активи за лични нужди на акционерите и т. н. Данъчните напомнят, че в момента съществува забрана за разплащания в брой над 10 000 лв. Последно - плащанията в брой остават до 10 000 лв. Ако при проверките бъдат открити данъчни и осигурителни нарушения, ще започнат ревизии, за да бъдат установени неплатените данъци и осигурителни вноски за последните пет години. Последно - плащанията в брой остават до 10 000 лв.", "date": "2017.08.29", "title": "НАП проверява фирми с над 1 млн. лв. в касите"}
