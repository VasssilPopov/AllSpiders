{"url": "http://clubz.bg/79514-i_bop_adjiq_pomagal_na_bandata_policai_ot_4_to_rpu", "text": "Пети служител на МВР е привлечен като обвиняем към групата от четирима от столичното 4-то РПУ, които са в ареста, защото се занимавали с рекет на бизнеса в района. Техният съобвиняем е служител на Главна дирекция \"Борба с организираната престъпност (ГДБОП), но е новобранец там - със стаж около година или по-малко. Както Клуб Z писа, при операция на Специализираната прокуратура и \"Вътрешна сигурност\" на МВР на 23 януари бяха задържани първоначално 5-има полицаи заради съпричастност към взимане на подкуп, при това вътре в сградата на районното. После се оказа, че един от тях е станал главен свидетел на обвинението и вече не е сред обвиняемите. От тях пък 3-ма се ядиха пред съда, за да им гледат мярка за неотклонение, тъй като единият се разболя. Задържаните полицаи от 4-то РПУ се топят един друг Там се оказа, че шефът на сектора Красимир Кръстев и замесникът му Марио Дринцолов - от една страна, вече са на нож и взаимно се клеветят с третия арестант - Радослав Томов. Гешев за задържането на ченгета: Това ще е доста здравословно Обвинението ще се опита да докаже, че те представляват организирана престъпна гурпа от длъжностни лица, занимаваща се с изнудване за \"такса спокойствие\" на дребни търговци в района на Четвърто и подкупи. Той поясни, че към момента работните обвинения са  Гешев за задържането на ченгета: Това ще е доста здравословно", "date": "2019.02.14", "title": "И БОП-аджия помагал на бандата полицаи от 4-то РПУ"}
{"url": "http://clubz.bg/79511-georgi_dermendjiev_podpisa_dogovor_s_levski", "text": "Георги Дерменджиев подписа договор като старши треньор на \"Левски\", съобщи клубът. Контрактът е за две години и половина. Повече от три седмици човекът, извел два пъти \"Лудогорец\" до групите на Шампионската лига, работеше на свободни начала. Той замени Славиша Стоянович още на лагера в Кипър миналия месец. Георги Дерменджиев е новият треньор на \"Левски\" Официалният дебют на Дерменджиев ще е в неделя срещу \"Локомотив\" (Пловдив) от 17:30 часа на стадион \"Георги Аспарухов\" - този уикенд стартира пролетният дял на шампионата в Първа лига. Васил Божков официално потвърди за \"Левски\" В последните дни се усеща присъствието на новия собственик Васил Божков. Вчера на \"Герена\" бяха платени забавени заплати, а бизнесменът за първи път официално потвърди, че поема издръжката на \"сините\". До момента \"Левски\" има три попълнения - Мартин Райнов, Валери Божинов и Живко Миланов. Васил Божков официално потвърди за \"Левски\"", "date": "2019.02.14", "title": "Георги Дерменджиев подписа договор с \"Левски\""}
{"url": "http://clubz.bg/79518-garantirano_ot_gerb_po_ideq_na_dps_preferenciite_nevyzmojni", "text": "Преференцията невъзможна - това е окончателният резултат при гласуването на промените в Изборния кодекс на второ четене. Темата с мажоритарния елемент в изборите дойде след 10-ия час от дебатите. Предложението е на ДПС и то гласи, че мажоритарният избор на гласоподавателя в рамките на листата се зачита, само когато съответният кандидат е получил поне толкова преференции, колкото гласове са нужни за реализация на един мандат. Това ще важи и за кандидат-депутати, и за кандидат-евродепутати, и за общински съветници. Пример - ако \"цената\" на един парламентарен мандат в София е 10 000 гласа, то кандидат от дадена листа трябва да получи поне 10 000 преференции в рамките на партийната си листа, за да бъде разместена тя.  При европейски избори сметката е още по-драстична - ако за избора на един евродепутат са нужни между 130 000 и 150 000 гласа - преференцията за даден кандидат от листа, която и да е тя, трябва да са поне толкова, за да бъде зачетен този преференциален вот. По същество - преференцията де юре не се премахва, но де факто става изключително трудно да се реализира. Първата \"невъзможна\" преференция, която се гласува, бе тази за парламентарни избори. Резутатът: 99 \"за\", 58 \"против\", без \"въздържал се\". Подкрепа за превръшането на преференцията в почти невъзможна дадоха  , авторите на идеята и 7 \"патриоти\". \"Против\" бяха всички присъстващи от  , 9 избраници от ВМРО (част от \"Обединени патриоти\") и 4 депутати от \"Воля\" от общо толкова присъстващи.  Имаше и отрицателен вот - от Александър Сиди от ВМРО, който обяви, че парламентът е отнел възможността за мажоритарен вот чрез преференция от хората, които гласуваха за изцяло мажоритарна система на референдум. И обяви, че не е вярвал, че именно на ВМРО - като част от управляващото мнозинство, ще се наложи да призове президентът Румен Радев да наложи вето. Което ще подкрепи, ако бъде наложено.  Предстои Народното събрание да гласува текстовете за преференциите и в частите на кодекса, свързани с европейските и местните избори. Не се очаква резултатът да е различен. Още в самото начало на дебатите по темата \"преференции\" - първо в частта й при парламентарни избори, дясната страна от пленарната зала, в която са настанени от ГЕРБ, рязко се опразни. Останаха малцина избраници и от голямата управляваща партия, и от \"Обединените патриоти\". Дискусия водиха БСП и ДПС - вторите в качеството им на автор на предложението за - на практика - обезсмисляне на този мажоритарен елемент. От БСП пък се обръщаха предимно към ГЕРБ, а не към ДПС.  Явор Божанков от левицата започна с обвинение, че управляващите лъжат избирателите, че им дават да гласуват за личности, докато с уж технически средства на практика обезсмислят преференцията. Той изчисли, че например във Велико Търново ако досега при парламентарна листа са били нужни 2000-3000 гласа за пренареждане с преференция, сега ще са нужни 15 000 гласа. При европейските избори - за да има промяна в листата, съответният кандидат от нея трябва да е изкарал над 150 000 гласа. Отвърна му Йордан Цонев: По-късно нарече преференцията \"демагогия\" и обясни, както и негови колеги от ДПС, че Изборният кодекс и сега дава възможност да се гласува не за партии, а за личности - чрез издигане на независими кандидати - и за депутати, и за евродепутати, и за общински съветници. Всъщност прагът на преференцията \"изравнява\" статута на кандидатите в листи с тези на независимите кандидати, смятат от ДПС и дадоха примери, че подобна е практиката в страни като Холандия и Австрия, където има гласуване за определени кандидати от листите. Лидерът на движението Мустафа Карадайъ продължи да защитава тезата, че БСП и останалите ги няма, когато се бранят наистина конституционни права – например при орязването на броя на секциите в чужбина извън ЕС и при въвеждането на уседналост, които, според ДПС, практически ограничават правото на вот на български граждани.  В дискусията БСП-ДПС се вклини Искрен Веселинов от ВМРО - за да потвърди и от трибуната, че партията му, за разлика от останалите \"патриоти\" от НФСБ и \"Атака\" - ще е против отмяната на преференцията: Последва реч на Александър Симов, който припомни, че през 2016 г. имаше референдум, на който близо 2 млн. души пискаха не просто мажоритарен елемент, а директно мажоритарни избори в България. И припомни как от ГЕРБ реагираха на това обществено настроение тогава: С напредване на дебатите представителите на ГЕРБ в залата постепено се увеличаваха като бройка. Това не се отрази на участието им в дискусията. От ГЕРБ все така отсъстваха от разговора, въпреки че, както Антон Кутев от левицата им напомни, имат доста преферениално избрани депутати. И ги попита къде са - да разкажат как са против преференциите без висок праг, както бе досега.  Кутев се обърна към ДПС с намек за \"човек от вашата парламентарна група, който е тук, но го няма\", давайки го за пример за \"корпоративен вот\". Не му спомена името, но според \"жокерите\" от Кутев покрай пермаментното отсъствие - едва ли някой в залата се усъмни, че става дума за депутата Делян Пеевски. От ДПС не отговориха, тоест - Йордан Цонев обясни, че няма да отговори, за да не влиза \"в неговата дъвка\". Социалистът заяви на ГЕРБ, че ако за ДПС има логика да са против преференциите, имат и причини за това, то при ГЕРБ ситуацията е различна.  Георги Свиленски от БСП пък директно заяви как ДПС има проблем с избрани с преферения хора, защото от ГЕРБ след това ги купували и те заставали редом до тях, а не до партията, в чиято листа са били. Имена не бяха споменати, но е проверим факт, че още в началото на мандата депутатът Ангел Исаев от ДПС, влязъл с преференция, отказа да напусне Народното събрание, каквато бе партийната повеля на движението, стана независим и като цяло гласува с управляващото мнозинство. В предишния парламент също имаше такъв пример - с бизнесмена от Разград Гюнай Хюсмен, който напусна движението, отиде при ГЕРБ, а в момента е и областен управител на Разград, назначен от Бойко Борисов. Йордан Цонев направи отново изказване, заключавайки, че \"този дебат за преференцията се получи\", за разлика от цялата останала част от дискусията по Изборния кодекс. Която нарече \"пълни глупости\". Избраникът от ДПС се обърна към БСП (така и така ГЕРБ, \"патриоти\" и \"Воля\" в дебатите до този момент не участваха): И повтори тезите, че т.нар. мажоритарен елемент чрез преференция е демагогия. В крайна сметка и Валери Жаблянов от левицата се съгласи с тезата за криза на доверието, както и с това, че преференцията, доколкото е просто технология на гласуване, няма да реши този проблем.  След час и половина дискусии - в които и ДПС, и БСП направиха смислен и реално политически дебат по темата, се появиха и някои представители на ГЕРБ. Първият бе Тома Биков, който под формата на реплика обяви как кризата на доверието е \"заради това, че често политическите елити отказват да носят отговорност\" и \"стоварването на политическата отговорност върху избирателите води до криза на доверието\". Това трябваше да е защита за превръщането на преференцията в невъзможна. Биков опонира на БСП, които предупреждаваха ,че гласуването ще се обърне срещу ГЕРБ заради недоволството на хората: БСП и ДПС продължиха още малко със спора по същество, когато на трибуната се яви и \"мажоритарната звезда на ГЕРБ\" Спас Гърневски. Който, закономерно, употреби пленарно време не за преферененциите, а за да обясни на БСП, че са комунисти. В опит за защитава решението за обесмисляне на преференцията завърши изказването, което нямал намерение да прави, с думите към БСП:", "date": "2019.02.14", "title": "Гарантирано от ГЕРБ по идея на ДПС: преференциите невъзможни"}
{"url": "http://clubz.bg/79517-investbank_ne_sme_imali_otnosheniq_s_banki_ot_venecuela_vsichko_e_zakonno", "text": "Инвестбанк АД никога не е имала отношения с банки от Венецуела, а средствата, постъпили по доверителна адвокатска сметка, са постъпили законно при изпълнение на всички изисквания на Валутния закон. Това се казва в   на банката по повод твърденията, че именно през нея са минавали петродолари от Венецуела. \"Инвестбанк\" се проверява заради венецуелските петродолари Ето цялото изявление:", "date": "2019.02.14", "title": "Инвестбанк: Не сме имали отношения с банки от Венецуела, всичко е законно"}
{"url": "http://clubz.bg/79513-iskam_da_glasuvam_za_chovek_ne_za_partiq_snimki", "text": "Демократичната общност организира на два пъти днес  в защита на преференциите, които депутатите се канят да елиминират. \"Демократична България\" и Движение \"България на гражданите\" имаха съвместна проява тази сутрин - със старта на работата на Народното събрание, което започна разглеждането на второ четене на измененията в Изборния кодекс. В 18 ч от ДБ организираха повторна демонстрация. Надсловът е \"Да спрем унищожаването на преференцията\". ГЕРБ, ДПС и \"патриотите\" убиха преференцията при избори Както Клуб Z писа, във вторник вечерта след над часа дебати, по предложените преди четири месеца изменения в Изборния кодекс, изненадващо депутатите от парламентарната комисия по правни въпроси решиха да обезсилят преференциите - както на вота за Народно събрание, така и на този за Европарламент и за местна власт. Предложението бе на ДПС и бе възприето от ГЕРБ и Обединени патриоти (ОП), а \"Воля\" (с един представител) се въздържа. Против бяха само представителите на БСП. Ако сега кандидатската листа може да бъде разместена, ако даден кандидат е събрал 7 или 5 на сто (зависи от вида избори) от предпочитанията на избирателите, това вече няма да е възможно. С предложението на Движението за права и свободи, за да измести кандидат листата, той трябва да е получил толкова гласове, колкото \"струва\" едно депутатско, евродепутатско място или място в местния парламент. Така на практика се въвежда долен праг на преференцията, или ако за един общински съветник е нужна подкрепата на 1000 гласоподаватели, ако кандидат е взел 999 гласа, той няма да измести листата. ВМРО ще брани преференцията - против \"послушковци\" в политиката Грубата сметка показва, че за да се придвижиш в листата за депутати ти трябват около 17 000 гласа, 130 000 за евродепутат и около 7000 за общински съветкник в София. Или с други думи, сега действащата преференция, с която избирателите бяха свикнали и беше на практика единственият мажоритарен елемент в изборите, умира. Пренареждането на листата става почти невъзможно. ДПС е враг на преференцията и не го крие. Партията освобождава свои членове, които водят собствени кампании, а в този парламент изключи и един депутат (Ангел Исаев) влязъл като \"15/15\" и отказал да освободи депутатското място. Остава мистерия защо ГЕРБ, която уж подкрепяше мажоритарния вот, припозна предложението. То все още не е окончателно прието. Депутатите все още заседават по ИК. ВМРО ще брани преференцията - против \"послушковци\" в политиката", "date": "2019.02.14", "title": "\"Искам да гласувам за човек, не за партия\" (СНИМКИ)"}
{"url": "http://clubz.bg/79516-karakachanov_da_trqbva_da_se_strahuvame_sled_2_avgust", "text": "Това бе отговорът на министъра на отбраната Красимир Каракачанов на журналистически въпрос. Той участва в двудневна среща с колегите си от страните члеки на НАТО в Брюксел. На 2 август изтича шестмесечният срок на предизвестието на САЩ за излизане от Договора за ликвидиране на ракетите със среден обсег. Като причина Вашингтон изтъкна факта, че Москва не спазва споразумението и вместо това разработва и разполага забранени от Договора ракети. НАТО почва учения в Черно море в подкрепа на Украйна Темата за ракетите е била сред ключовите въпроси на срещата. Но препоръката на повечето големи страни в НАТО е да се използват тези 6 месеца за търсене на активен диалог. Много от министрите са заявили, че трябва да се подготвим за свят без ракетния договор. Но са изтъкнали, че става дума за конвенционални ракети, а не за ракети с ядрени заряди. Каракачанов се надява, че България ще изпълни целта да харчи 2 на сто от своя БВП година или повече преди 2024 г., както е заявила в своя национален план, предоставен на НАТО. Заедно с Каракачанов в Брюксел е и зам.-министърът на отбраната гн. Атанас Запрянов. Те са имали кратка среща с временния шф на Пентагона Патрик Шанахан. Обсъдено било решението на българкия парламент за закупуването на американски изтребители F-16. Имало е и среща с германската министърка на отбраната Урсула фон дер Лайн. Българската страна пожелала германските фирми, интересуващи се от модернизирането на армията ни с кораби и бронирани машини, да продължат да участват активно, тъй като процедурата е в ход.", "date": "2019.02.14", "title": "Каракачанов: Да, трябва да се страхуваме след 2 август"}
{"url": "http://clubz.bg/79515-sasht_iskat_evropa_da_izleze_ot_iranskata_qdrena_sdelka", "text": "Вицепрезидентът на САЩ Майк Пенс определи в четвъртък Иран като \"най-голямата заплаха\" в Близкия изток, предаде Франс прес, цитирана от БТА. \n\tВ изказване на международната конференция във Варшава за Близкия изток Пенс призова европейските съюзници да последват примера на Съединените щати и да се оттеглят от международното споразумение за иранската ядрена програма. Пенс разкритикува техните усилия \"да създадат механизми за нарушаване на (американските) санкции\" срещу Иран.  \n\tТрите европейски сили, които са страни по иранската ядрена сделка - Великобритания, Франция и Германия - създадоха специален финансов механизъм за заобикаляне на тези санкции, припомня Асошиейтед прес. \n\tПроектът за улесняване на търговията с Иран е \"опит за нарушаване на американските санкции срещу убийствения революционен режим\" в Техеран, каза Пенс, цитиран от Ройтерс. \n\tТой определи механизма като \"неразумна стъпка, която само ще засили Иран, ще отслаби ЕС и ще раздалечи още повече Европа и Съединените щати\". \n\tИран е най-големият държавен спонсор на тероризма в света, подчерта Пенс, цитиран от АП. \n\tНад 60 страни участват в организираната от САЩ конференция във Варшава за Близкия изток. Големи европейски сили, включително Германия и Франция, обаче не изпратиха в полската столица своите топ дипломати заради разногласията си със Съединените щати за Иран, отбелязват агенциите. Владимир Путин похвали в четвъртък Иран за приноса му в намирането на изход от сирийската криза и изрази надежда за задълбочаване на руско-иранските отношения, предаде ТАСС, цитирана от БТА.  Той съобщи, че за периода януари-ноември 2018 г. стокооборотът между Русия и Иран е нараснал със 7,5 на сто и е достигнал обем от 1,5 милиарда долара. Путин отбеляза, че иранският внос в Русия се е увеличил с над 40 процента и че двете страни работят по мащабни проекти в ядрената енергетика, петролната и газова промишленост и в други сфери. ", "date": "2019.02.14", "title": "САЩ искат Европа да излезе от иранската ядрена сделка"}
{"url": "http://clubz.bg/79498-kak_serhio_ramos_otnovo_zasluji_lyubovta_na_fenovete", "text": "Цял ден едно от най-споменаваните имена от футболните запалянковци по света е на Серхио Рамос. Но не с любов, както предполага датата 14 февруари. Капитанът на \"Реал\" (Мадрид) напълно умишлено си изкара снощи жълт картон при гостуването на \"Аякс\" в първи осминафинал от Шампионската лига, така ще \"излежи\" наказанието си за натрупани предупреждения в реванша.  \"Уембли\" се видя тесен на \"Борусия\" (Дортмунд) \"Белите\" явно се виждат в следващата фаза заради победата с 2:1 в Амстердам и очакват лек реванш. Заради едно изказване след срещата обаче Рамос рискува санкция от два двубоя от УЕФА. Напрактика той си призна неспортсменската си проява. В дисциплинарния правилник на УЕФА има текст, който касае точно такива прояви. Там е записано, че наказанието е   Остава да видим дали централата ще вземе предвид изявлението на Рамос. А историята помни подобни прояви от страна на същия футболист и отбор. През 2013 г. бранителят и Чаби Алонсо си заработиха напълно преднамерено жълти картони в края на мач срещу \"Галатасарай\" в Шампионската лига. Още по-фрапантно е, че Рамос го е правил срещу... \"Аякс\", но през 2010 г. За случая тогава се говереше седмици, тъй като начинът, по който един от лидерите на \"Реал\" получи нареждане, беше прелюбопитен. Мадридчани отново гостуваха в Амстердам, печелеха и им предстоеше протоколен последен мач от груповата фаза. Около 60-ата минута на срещата - при 2:0, тогавашният треньор Жозе Моуриньо поде оживен разговор на скамейката с асистентите си. После той даде инструкции на резервния вратар Йежи Дудек. И листче. Дудек отиде зад вратата на своя тим и го поднесе на Икер Касияс, който от своя страна уведоми Рамос. Серхио изпълни заръката - тогава за втори жълт и червен картон. Чрез тв повторения обаче \"заверата\" бе разконспирирана. Моуриньо бе наказан два мача да не ръководи отбора си от скамейката и глобен с 40 000 евро. Санкции понесоха всички по веригата, но Рамос пропусна само един мач, а не два. Наскоро УЕФА санкционира за подобно провинение Жезус Корона от \"Порто\", който по същия начин искаше умишлено да \"изгори\" за един мач, когато не е нужен на \"драконите\". А другата полемика, свързана с мача \"Аякс\" - \"Реал\" снощи, е заради намесата на ВАР. За първи път технологията влезе в употреба в мач от Шампионската лига и иронията е, че пак има много спорове. И пак заради съдийско отсъждане в полза на \"лос меренгес\". През първото полувреме домакините отбелязаха гол с глава, непризнат малко по-късно заради препречване от страна на футболист на \"Аякс\" на вратаря Тибо Куртоа. В този случай е сигурно, че УЕФА няма да реагира. Още повече изглежда, че съдията Дамир Скомина може би взе правилното решение.", "date": "2019.02.14", "title": "Как Серхио Рамос отново заслужи \"любовта\" на феновете"}
{"url": "http://clubz.bg/79508-upravlqvashtite_ni_lashkat_dushmanskata", "text": "Не знам колко от вас са влюбени и празнуват Свети Валентин. Но със сигурност знам, че днес нашите управляващи и нашите депутати празнуват Свети Валентин – защото те са влюбени в нас, те ни любят силно, даже, бих казал - лашкат ни душманската. А лашкането започна предпразнично късно снощи в правна комисия на НС и продължава днес, на Свети Валентин. Да припомня – преференцията е единствената досегашна форма на мажоритарен елемент в изборите. Много е вероятно оттук нататък не просто да няма изцяло мажоритарен вот, както поискаха на референдум 2 509 955 души, а да няма и минимална форма на мажоритарен вот.  Всъщност, аз се учудвам как по тия правила все още президент на България е Румен Радев, избран с 2 милиона гласа, а не Митьо Пищова с 15 000 гласа?! Да припомня – според закон, приет от Народното събрание, електронно гласуване трябваше да има на предстоящите избори за Европейски парламент. Народното събрание уби този закон и електронно гласуване ще има някога си – вероятно като стъпи човек на Марс.  „Мечтая в България да бъде въведено електронно гласуване и сънародниците ни в чужбина да не са принудени да се редят с часове на опашки, за да упражнят правото си на глас“, каза през 2015 г. Бойко Борисов.  Днес, 3 години по-късно, над 2 милиона и половина българи от чужбина практически са лишени от възможността да гласуват на каквито и да е избори.  И не само че няма да могат да гласуват, но вече никой не се и сеща за идеята за избирателен район „Чужбина“, който да излъчи свой депутат. През 2016 г. тази идея беше предложена от ГЕРБ, но беше отхвърлена в НС от ДПС и... ГЕРБ. Депутатите нямат и никаква идея как да осигурят правото на глас на огромната диаспора българи във Великобритания след Брекзит. Вероятно ще има ограничение от едва 35 секции, а решението е просто – електронен вот. Като причина да не се въвежда електронен вот се изтъква опасността от евентуална хакерска атака. С това ни плашат. В същото време в Швейцария обявиха награда от 130 000 евро за хакери от целия свят, които успеят да хакнат системата за електронно гласуване в кантоните. Значи, в Швейцария правят всичко възможно да докажат на гражданите си, че електронното гласуване не може да бъде манипулирано, а в България – абсолютно нищо не правят и така се опитват да ни убедят колко е опасно такова гласуване.  За нашите депутати обаче никак не е опасен силно субективният човешки елемент при преброяване на бюлетините. Например, преправянето на протоколи не е опасно – то е сигурно. Не е опасна и голямата отговорност, делегирана на некомпетентни и партийно лоялни секционни избирателни комисии. Нещо повече – членовете на секционните избирателни комисии ще са без образователен ценз. И това приеха снощи депутатите – честит Свети Валентин! По закон, от 2016 г. е задължително да има машинно гласуване във всички секции, но такова няма и ЦИК на няколко пъти нарушава закона. Т.е. вие, уважаеми над 7 милиона българи, сте пълни наивници, които трябва да спазвате законите, докато основни институции могат да нарушават законите, както си искат.  „И ние мечтаем и желаем машинно гласуване, но трябва да приемем разумно и обективно нашите мечти“, каза наскоро геният на правната мисъл Данаил Кирилов, още един мечтател сред управляващите. Да припомним - на парламентарните избори през 2017 г. право на глас имаха 6 810 341 души. За същата година Световната банка изчислява броя на всички българи на 7 075 990. Забележете – броят на избирателите е почти равен на числеността на населението Т.е. вие, уважаеми българи, сте пълни наивници, защото в тая държава няма никакви деца. Да припомним – по закон този ЦИК трябва да бъде освободен и да бъдат избрани нови членове. Защото и според основния закон – Конституцията, мандатността е защитен механизъм на демокрацията.  Да, но явно тази ЦИК е много удобна – не е съставена от независими професионалисти по изборния процес, а е съставена от партийни представители. А и освен това, както казахме, може да си нарушава закона без последици.  Това, между другото, е същата ЦИК, която в нарушение на закона постанови да не се броят бюлетините без плик на последния национален референдум. И не го казвам аз, казва го Върховният административен съд. И други скандални неща приеха на второ четене в правна комисия, но каквото и от това да мине в пленарна зала, лашкането не е малко, нали? Въпросът сега е: Кога любените и любещите ще си разменят позициите?    ", "date": "2019.02.14", "title": "Управляващите ни лашкат душманската"}
{"url": "http://clubz.bg/79505-es_zapochva_monitoring_na_chujdite_investicii", "text": "От 2021 г. инвестициите от трети страни в стратегическите сектори на европейската икономика ще бъдат наблюдавани на нивото на Европейския съюз, за да не застрашават неговата сигурност и интереси. Днес това правят на национално ниво половината държави членки. Европейският парламент одобри в четвъртък с 500 на 49 гласа и 56 въздържали се регламент за създаване на система за мониторинг на преките чуждестранни инвестиции, идващи от страни извън ЕС. Парламентът вече има неофицално споразумение с държавите членки по законодателството. Последните трябва да му дадат официалната си благословия на заседание на Съвета на министрите на 5 март. Системата позволява на Европейската комисия и на държавите членки да изразяват мнение за инвестиции от трети страни в страни от ЕС. Съюзът обаче не може да ги възпрепятства, ако националните власти нямат нищо против тях. Германия мисли да пусне ли \"Хуавей\" в мобилните си 5G мрежи  Регламентът цели защита на сектори като енергетика, транспорт, комуникация, данни, космос, финанси, технологии, изкуствен интелект, водоснабдяване, здравеопазване, отбрана, медии, биотехнологии и сигурност на храните. Китай и 16-те джуджета Китай и 16-те джуджета", "date": "2019.02.14", "title": "EС започва мониторинг на чуждите инвестиции"}
{"url": "http://clubz.bg/79503-andre_rijo_s_vtori_koncert_u_nas_i_tazi_godina", "text": "През 2018 година Андре Рийо излезе за пръв път пред българската публика и два пъти напълни „Арена Армеец“. Аплодираха го общо около 22 хил. зрители. Тази година музикантът отново реши да дойде у нас – на 8 юни. Далеч преди насрочената дата залата се оказа разпродадена – затова Андре Рийо обяви втори концерт – на 9 юни, отново в „Арена Армеец“.   Той е сред най-аплодираните, атрактивни и продавани артисти в света, с над 500 платинени награди, милиарди гледания в Ютюб и повече от 3,7 млн. последователи във Фейсбук. 2018-а бе най-успешната в кариерата на цигуларя и неговия оркестър „Йохан Щраус“ – на концертите им по цял свят, между които и в България, са присъствали повече от 700 хил. души. И 2019-а започна силно за музиканта – анонсирайки 100-ия си концерт, който ще се проведе на централния градски площади „Фрайтхоф“ в Маастрихт. От 2005 година всяко лято цигуларят изнася концерти на това място в родния си град. Концертите на открито са сред най-приятните преживявания за един меломан и само през 2018-а Андре Рийо е свирил пред 150 хил. души извън концертните зали. Тази година холандецът се завръща пред българската публика с нова програма и с обещания за добре познати произведения от класиката и популярни мелодии в изпълнение на добри музиканти, между които е – разбира се – и самият Андре Рийо. Андре Рийо в „Арена Армеец“ Билетите за втория концерт са вече в продажба онлайн, както и в Билетния център на НДК. Партньор на концертите на Рийо от българска страна е промоутърската агенция „БГ Саунд Стейдж“.", "date": "2019.02.14", "title": "Андре Рийо с втори концерт у нас и тази година"}
{"url": "http://clubz.bg/79502-emil_djasim_osydi_pik_na_nedqlko_okonchatelno", "text": "Емил Джасим осъди и на втора инстанция \"Пик нюз\" заради хулите към него по повод на негова лекция за разликите между реални исторически факти и митове. Емил Джасим vs \"псевдо медиите\": спечелен първи рунд  От март 2017 г. преподавателят и активист на \"Да, България\" Джасим заведе  , заради разпространяване на неверни и оклеветяващи твърдения. Осъдени още към миналата година на първа инстанция бяха \"Пик\", \"Блиц\", в. \"Труд\". Гражданските искове са по чл. 49 и 45 от Закона за задълженията и договорите (ЗЗД) - за нанесени неимуществени вреди. Всеки от исковете бе за по 4500 лева. В продължение на седмици т.нар. медии публикуваха серия от еднотипни материали, в които обвиняваха Емил Джасим в \"антибългарска пропаганда\" и \"гавра\" с исторически личности като Васил Левски, насаждайки по този начин неверни и клеветнически внушения, че не уважава българската историческа памет. Поводът бе участието на Джасим в годишното издание на платформата TED. Преподавателят по история и класически \"инфлуенсър\" им стана \"интересен\" с това, че бе в листите на партията на Христо Иванов - \"Да, България\", факт, който нашироко бе изтъкван в кафявата канонада срещу Джасим. Заради акцията на т.нар. медии и техните спекулации Емил Джасим стана обект на обиди, заплахи и дори на физическо нападение от непознат. Ето какво написа историкът днес: Първата инстанция вече присъди на Джасим 3000 лева - обезщетение за неимуществени вреди,  При защитата си пред СГС ответникът изложил доводи, че статията всъщност била препечатана от друга медия (\"Труд\"). Съдебният състав обаче на втора инстанция постановява, че според ЗЗД \"този, който е възложил на друго лице някаква работа, отговаря за вредите, причинени от него при или по повод изпълнението на тази работа\". Казано иначе - практиката единодушните медии около коруплентния кръг да си предават една и съща \"информация\" не оневинява всеки един извършител на противоправното деяние клевета. Гражданският състав напомня задължението на журналистите освен да информират вярно и прецизно, \"да проявяват още по-голяма бдителност и усърдие при проверка на точността на информацията\", а в случая това не е било трудно - защото коментират видео с Джасим. Веднъж завинаги СГС констатира, че  В решението четем още какво е мнението на съда за този тип т. нар. медии: Ето какво се постановява в присъдата: СГС постановява  за претърпените вреди. Освен това едновременно присъжда на Джасим да получи от \"Пик\" сумата от 360 лева - съдебни разноски пред първа инстанция, и 193,33 лв. разноски пред въззивната инстанция. Но и да плати на Недялко-Недялковата медия сумата 976,67 лева - съдебни разноски пред първа инстанция, и 406,67 лева разноски пред въззивната инстанция. ВСС към \"Пик\": Провокират се действия на саморазправа с български съдия Присъдата е окончателна и не подлежи на обжалване. Спечелването на граждансокто дело на Джасим на първа инстанция - Районния съд, обаче даде повод за красноречиви сцени, в които \"репортери\" на т. нар. агенция на Недялко Недялков преследваха и снимаха младата съдийка Силвия Хазърбасанова, която постанови неугодното им осъдително решение.  Магистрати vs \"Пик\": Следенето на съдия до дома му не е журналистика, а сплашване Също така в статия я наричаха \"същество\", което \"олицетворява националния нихилизъм и безродничество\". Докато ВСС многозначително се вглеждаше в пъпа си - дали да защити съдийката от гнева на загубилата делото страна, Недялков организира спонтанен митинг пред прозорците на съвета - посетен от всичките му подчинени, в който крещеше - неизвестно защо: \"Г-н Лозан Панов, Левски лайно ли е?\" ВСС поиска подкрепа от обществото и другите власти срещу \"Пик\" След като все пак научи, че не Панов, а Цветинка Пашкунова е говорител на Съдийската колегия и тя е подписала и становище срещу неговата \"медия\", той започна да нарича върховната съдийка  \"Ташункова\". Становище против \"Пик\"? Може, ама друг път Затова пък целият ВСС прави всичко възможно най-дълго да се усуква за становище против подобни медийни практики. Накрая съветът... поиска подкрепа от обществото. ВСС към \"Пик\": Провокират се действия на саморазправа с български съдия Магистрати vs \"Пик\": Следенето на съдия до дома му не е журналистика, а сплашване ВСС поиска подкрепа от обществото и другите власти срещу \"Пик\" Становище против \"Пик\"? Може, ама друг път", "date": "2019.02.14", "title": "Емил Джасим осъди \"Пик\" на Недялко - окончателно"}
{"url": "http://clubz.bg/79510-germaniq_prouchva_vryzki_mejdu_rusiq_i_krajnodesni_partii", "text": "Германското вътрешно разузнаване проучва връзки на Русия с крайнодесни партии, включително антиимигрантската \"Алтернатива за Германия\", предаде Ройтерс, цитирана от БТА. \n\tФедералната служба за защита на конституцията е взела решението на среща с представители на регионалните си клонове тази седмица, съобщи вестникарската група Ер Ен Де, която се позова на източници от разузнаването. \n\tТова става на фона на опасения, че Русия може да се опита да окаже влияние върху европейските избори през май и върху три регионални вота в източни германски провинции тази година. \n\tСлужбите за вътрешна сигурност са решили на среща в Потсдам да създадат група от експерти от федералната служба и от източни провинции и Берлин, която да проучи въпроса в идните месеци. \n\tСпоред източници от службите за сигурност Москва разглежда крайнодесните партии като възможни съюзници в стремежа й да дестабилизира Запада. \n\tПрез 2017 г. тогавашният лидер на \"Алтернатива за Германия\" Фрауке Петри се срещна с руски служители при посещение в Москва преди парламентарните избори в Германия, включително с ултранационалистически съюзник на руския президент Владимир Путин. Това посещение е било обсъдено на срещата в Потсдам. Служителите на разузнаването като цяло смятат, че \"Алтернатива за Германия\" има \"минимален и ограничен контакт\" с Русия. \n\tФедералната разузнавателна служба - външното разузнаване на Германия, разглежда европейските избори като \"добра възможност за Русия допълнително да дестабилизира Запада и да използва националните проблеми по целенасочен начин\", съобщава Ер Ен Де.", "date": "2019.02.14", "title": "Германия проучва  връзки между Русия и  крайнодесни партии"}
{"url": "http://clubz.bg/79506-prezident_i_vynshni_ministri_pishat_riskyt_za_evropa_e_po_golqm_otvsqkoga", "text": "През май тази година ще се състои решителна битка за европейския проект. Увеличаващите се гласове за анти-европейски партии може да доведат със себе си дневен ред, който, ще намали рязко способността на по-малките страни в ЕС да прокарват интересите си. Отдавна се говори, че анти-европейските партии заплашват нормалното функциониране на европейските институции, но днес заплахата е реална. Откакто Петте звезди на Луиджи Ди Майо и Лигата на Матео Салвини направиха ляво-дясна евроскептична коалиция в Италия, а Партията за право и справедливост на Ярослав Качински продължава да е първа сила в Полша, онези, които от позиции във властта искат да разрушат Европа, без ясна представа за последствията от това, все повече набират сила.  Изследване: Анти-ЕС партии печелят една трета от местата в Европарламента Ако прогнозите се окажат верни, анти-европейските сили може да вземат поне 1/3 от местата в Европейския парламент. Това ще им даде власт да парализират парламента и да всеят хаос в ЕС. Националистическите партии из Европа са известни със своята раздробеност и огромните идеологически разлики, които имат помежду си. Добър пример са диаметрално противоположните позиции по отношение на  Путин на Партията за право и справедливост в Полша и на Петте звезди в Италия. Те обаче могат да се обединят по тактически съображения с една единствена цел— да изпразнят Европейския съюз от политическо съдържание и да разбият проекта за обединена Европа. Първата и най-пряка опасност е анти-европейците в ЕП да блокират работата на целия ЕС. За България това представлява национален риск. Блокирането на преговорите за бюджета на ЕС и следващата финансова рамка ще се отрази негативно не само на националния бюджет, но и на джоба на всеки един българин. За нашата икономика, забавянето или ограничаването на притока на европейски фондове би било пагубно. Анти-европейците не веднъж са поставяли под съмнение един от основните принципи на ЕС – свободата на придвижване. При наличие на 1/3 от местата в парламента, е възможно техните опити за премахване на това право да бъдат успешни. Резултатът? Отново граници, ограничения и стени, които ще ни разделят и затварят. Юнкер иска диалог с умерените евроскептици и отпор срещу \"глупавите\" популисти Някои скептици биха казали, че преувеличаваме правата и властта на Европейския парламент, но истината е, че в последните години той се сдоби със силни инструменти за влияние върху европейските процеси. Един от тях е правото на вето върху международни споразумения. Това ще позволи на анти-европейците да блокират бъдещи споразумения, включително и това с Великобритания след Брекзит. За българите на острова това ще е много лоша новина. Може би най-важното последствие от гледна точка на българския национален интерес ще бъде негативният за страната ни ефект, ако бъдат ограничени общностните действия от едно блокиращо анти-европейско малцинство в Брюксел. Това ще означава, че все по-малко гласът на България ще се чува, “големите” ще определят политиките само от гледна точка на своя интерес, без мисъл за нас или за европейската солидарност; “двойните стандарти” ще се увеличават; правото на труд в други страни от ЕС ще бъде застрашено. \"Файненшъл таймс\": ЕС ще триумфира над популизма При постигане на 1/3 места, тази група ще има властта да налага вето върху мерките срещу страни-членки, които нарушават върховенството на закона. Спазването на европейските правила ще стане зависимо от политическите интереси на анти-европейците.  Брекзит е доказателство, че анти-европейските сили могат да спечелят референдуми без да имат ясна представа за последиците, а цената после да бъде платена от цялото общество. Поколението преди нас създаде Европейския проект. Нашето поколение включи България в бъдещето на обединена Европа. Сега гражданите на България трябва да отидат до урните и да направят своя разумен избор, за да я защитят. Да си дадем сметка за промените, от които ЕС се нуждае и да ги постигнем, без да разрушим постигнатото. Българският национален интерес е България да бъде в една силна и работеща Европа, в която нашите представители защитават нашите истински интереси, а не целят разбиването на ЕС. Юнкер иска диалог с умерените евроскептици и отпор срещу \"глупавите\" популисти \"Файненшъл таймс\": ЕС ще триумфира над популизма", "date": "2019.02.14", "title": "Президент и външни министри пишат: Рискът за Европа е по-голям отвсякога"}
{"url": "http://clubz.bg/79512-nato_pochva_ucheniq_v_cherno_more_v_podkrepa_na_ukrajna", "text": "След няколко дни кораби на НАТО ще участват във военни учения в Черно море в рамките на подкрепата на пакта за Украйна. Това заяви днес в Брюксел генералният секретар Йенс Столтенберг. Той говори в края на двудневната среща на министрите на отбраната от страните членки на алианса. Съюзниците обсъдиха и ситуацията в Украйна с нейния министър на отбраната Степан Полторак. Те отново призоваха Русия да освободи всички украински моряци, които задържа през ноември 2018 г. и които смята сега да съди. Същевременно от НАТО насърчиха Киев да продължи с реформите и да приеме препоръките на Венецианската комисия относно спорния закон за образованието. Каракачанов: Да, трябва да се страхуваме след 2 август Изтребители на НАТО пак прехванаха руски самолети над Черно море НАТО преразглежда нивото на сътрудничеството си със силите за сигурност на Косово след решението на властите в Прищина те да бъдат трансформирани в армия, каза ще Столтенберг. Дискусията по въпроса продължава и в Брюксел очакват решение да бъде взето напролет. Това се случва точно на 20-годишнината от създаването на КФОР – умиротворителните сили в Косово. Още през декември 2018 г. НАТО размаха пръст на Косово заради решенето силите засигурност да станат редовна армия. Столтенберг тогава предупреди, че стъпката е ненавременна и противоречи на съветите на много страни от алианса. Сега той припомни, че го е казвал неведнъж на косовския президент Хашим Тачи и на премиера Рамуш Харадинай. НАТО размаха пръст на Косово НАТО е твърдо ангажирана със стабилността на Западните Балкани, допълни генералният секретар. Сред главните обсъдени теми бе и Договорът за ликвидиране на ракетите със среден обсег. САЩ дадоха предизвестие за напускането му. Срокът изтича на 2 август. Предстои среща на външните министри от НАТО през април във Вашингтон. А държавните и правителствените ръководители ще се съберат през декември в Лондон. Изтребители на НАТО пак прехванаха руски самолети над Черно море НАТО размаха пръст на Косово", "date": "2019.02.14", "title": "НАТО почва учения в Черно море в подкрепа на Украйна"}
{"url": "http://clubz.bg/79494-narochna_greshka_s_byuletini_izvadila_bobi_mihajlov_ot_izpylkoma_na_uefa_video", "text": "Президентът на БФС Борислав Михайлов даде интервю за YouTube канала на футболната ни централа - BFU TV. Той прави интересна равносметка за изминалата година от началото на четвъртия си мандат, начело на съюза, говори за конгреса на УЕФА в Рим, на който остана извън Изпълкома, за съвместната кандидатура на България, Румъния, Сърбия и Гърция за домакинство на Световно и две Европейски първенства. Борислав Михайлов е вън от Изпълкома на УЕФА Михайлов дава оценка за състоянието на българския футбол, за тв правата, формата на първенството в Първа лига, обвиненията, че БФС покровителства \"Лудогорец\" и т.н. Интервюто взема пресаташето на централата Христо Запрянов. Президентът на УЕФА охлади надеждите ни за Мондиал 2030 Президентът на УЕФА охлади надеждите ни за Мондиал 2030", "date": "2019.02.14", "title": "\"Нарочна грешка\" с бюлетини извадила Боби Михайлов от Изпълкома на УЕФА (ВИДЕО)"}
{"url": "http://clubz.bg/79485-veselin_borishev_%E2%80%93_den_pyrvi", "text": "Ето така ми каза за своята виртуална фотоизложба, чийто формален ден първи се случи точно в 4:20 часа тази сутрин. А продължението ще ни се случва до края на годината. Знаете ги тия разговори с Веско Боришев, нали? Трябва ти малко време докато разбереш за какво точно ти говори, но в един момент цялата картина е пред очите ти. Амбицията на новия сайт   е да събере 365 снимки на фоторепортера на Клуб Z Веселин Боришев – по една за всеки ден, а както личи от името на проекта, авторките на текстовете под тях са само жени. Макар реално страницата да се появи в интернет на 14 февруари (започвайте да си представяте всякакви символики) в нея могат да се видят кадрите, които Боришев е снимал от началото на годината – днес вече са 45, утре – 46, вдругиден... Има и още една особеност, която ще забележите. На снимките почти няма хора. Ако ги има, са просто фон. А всички негови приятели знаят каква е философията му за по-добрата част от човечеството. Но освен, че е влюбен в жените - онзи събирателен образ, който винаги е дефинирал живота му, Боришев има и съвършено прагматични причини да избере дамите (някои от тях са му абсолютно непознати) за свои съавторки: Сред съавторките на Веско се срещат, разбира се, много журналистки като Веселина Седларска, Мария Касимова-Моасе, Ана Клисарска, Светлана Джамджиева, но участват и имена като композиторката и поетеса Вида Пиронкова, писателката и поетеса Кристин Димитрова и мн. други. Някои от жените, писали текстовете са съвършено неизвестни, други са скрити зад анонимността. А защо няма хора на снимките? 365 дни, 365 снимки, 365 жени. И общото между тях не е онова удоволствие, за което си помислихте всички в началото. Нивото е друго!  ", "date": "2019.02.14", "title": "Веселин Боришев – ден първи"}
{"url": "http://clubz.bg/79490-evrobarometyr_55_na_sto_ot_bylgarite_smqtat_che_izvyn_es_shte_e_po_zle", "text": "Доверието на българите в ЕС остава над средното за гражданите на страните членки, но има спад в положителните нагласи, сочат данните от   поведен в края на миналата година. 55 на сто от анкетираните у нас смятат, че ситуацията ще се влоши, ако Бълтария остане извън съюза. Малко повече от половината (53%) от хората у нас над 15-годишна възраст декларират, че имат доверие на Европейския съюз – с 9 процентни пункта над средната стойност.  Регистрира се известен спад от 3 процентни пункта в сравнение с данните, регистрирани през пролетта на 2018 г. – . Може да се предположи, че по-високата степен на доверие към ЕС, отчетена в предходното проучване, се дължи до голяма степен на положителните обществени настроения, свързани с Българското председателство на Съвета на Европейския съюз (януари – юни 2018 г.), се казва в атализа на данните. С висока степен на доверие към Европейския съюз са: Близо две трети от младите българи (65% от 15-24 годишните и 62% от 25-39 годишните), около половината от хората на средна възраст (52% от 40-54 годишните) и 46% от хората на възраст над 55 години; ü 67% от висшистите и около 47% от хората със средно образование; 81% от хората, подкрепящи идеята за единна европейска валута и 38% от тези, които настояват за запазване на националната ни валута; 75% от хората, които считат, че споделят „десни“ политически възгледи, 59% от тези, които се позиционират в „центъра“ на политическия спектър и 42% от хората с „леви“ политически убеждения.  след Литва (65%), Дания (60%), Швеция (59%), Холандия (57%), Малта (56%) и Португалия (55%) и редом до Естония (53%). На средноевропейско ниво се регистрира известен ръст в положителната оценка към ЕС –  . Доверието към ЕС бележи подем сред гражданите на 12 държави в Общността, като е най-осезаем в Швеция (59%, + 8), Холандия (57%, + 7) и Белгия (52%, + 5). В същото време обаче България е сред 13 държави-членки на Общността, в които се регистрира спад на общественото доверие към Европейския съюз. В сравнение с данните, регистрирани през пролетта на 2018 г., доверието към ЕС намалява най-осезаемо в Словения (37%, - 7 процентни пункта) и Чехия (32%, - 5), а сред потенциалните кандидати за членство в ЕС – в Черна Гора (41%, - 13) и в Сърбия (32%, - 4). 51% от българите имат доверие на  – с 3 процентни пункта повече от средното ниво за ЕС. Най-висок ръст в доверието на българите към европейските институции има спрямо , с 5 процентни пункта повече от регистрираното през пролетта ниво на доверие. Спада обаче доверието в страната към  (45%, с 3 процентни пункта по-ниско от пролет 2018 г.) и към   (44%, - 4). Прави впечатление, че делът на българите, които се доверяват на най-важните национални институции – изпълнителна (22%), съдебна (19%) и законодателна власт (13%) – е осезаемо по-нисък в сравнение с дела на останалите европейски граждани, които се доверяват на правителството (35% на ниво ЕС28), парламента (35% на ниво ЕС28) и правосъдната система (51% на ниво ЕС28) в своите държави. От данните е видно, че от всички страни членки в България се регистрира  – почти три пъти под средноевропейското равнище (35%). Резултатите показват, че 80% от българските граждани нямат доверие на националния парламент, като по този показател сме редом до Гърция (84% недоверие), Литва (79%), Чехия (78%) и Хърватия (77%).  – Испания (19%), Хърватия (19%) и Гърция (14%). 67% от българските граждани нямат доверие на националното правителство, като по този показател се нареждаме осми в ЕС – след Гърция (84% недоверие), Испания (76%), Хърватия (76%), Румъния (72%), Словения (72%), Франция (69%) и Чехия (68%). Преобладаващата част от българските (57%) и от европейските граждани (58%) споделят оптимистични възгледи относно бъдещето на Европейския съюз. В сравнение с данните от пролетта сред 28-те държаи членки не се отчита значителна промяна, но Положителните очаквания в страната относно бъдещето на ЕС намаляват с нарастването на възрастта – оптимисти са 73% от родените след 1980 г. (15-39 годишните), 57% от 40-54 годишните и 45% от хората над 55-годишна възраст. Според субективната преценка за политическите възгледи също се обособяват ясно различими лагери – оптимисти за бъдещето на ЕС са 82% от хората, които споделят „десни“ политически убеждения, 63% от позициониращите се в „центъра“ на политическата ос и 40% от „ляво“ мислещите. Относително ниската степен на обществено доверие към публичните власти в България обуславя подчертано песимистични нагласи към развитието на страната. Около една четвърт считат, че България се развива в правилна посока. Делът им, в сравнение с регистрирания през пролетта на 2018 г., остава в същите граници. Данните обаче отчитат ръст в песимистичните настроения на българите относно посоката на развитие в България – 59% понастоящем спрямо 54% през пролетта на 2018 г. В сравнение с европейските граждани, българите са значително по-скептично настроени по отношение на редица икономически аспекти в родината си. Преобладаващи са критичните възгледи относно положението в България като цяло – ако през пролетта на 2018 г. 65% от българите са поставили негативна оценка на състоянието на държавата, то през есента техният дял се е увеличил със 7 процентни пункта . В същото време на ниво ЕС28 негативната оценка по този въпрос е присъща за 48% от европейските граждани. Делът на българите, споделящи скептични възгледи относно състоянието на българската икономика (72%) , остава непроменен спрямо данните от пролетта на 2018 г. и осезаемо по-висок спрямо делът на европейците с критична оценка за икономиката на своите държави (49%).  се обособява като най-остър проблем на средноевропейско ниво (23%) и се откроява най-отчетливо в Гърция (52%), Испания (52%) и Италия (49%). В България 15% от хората посочват безработицата сред най-значимите проблеми за държавата. Инфлацията е сред най-сериозните проблеми, пред които е изправена България според българските граждани над 15-годишна възраст (48%), следвана от незадоволителното състояние на здравеопазването и здравно-осигурителната система (32%) и на икономиката като цяло (26%). Именно опасенията и страховете на българите относно инфлацията и покачването на разходите за живот бележат най-осезаем ръст – ако през пролетта на 2018 г. 35% са откроили този проблем, то през есента делът им е 48%. Прави впечатление, че тази стойност е над два пъти по-висока над средната за ЕС28 – 21%. Според българските граждани, състоянието на българското здравеопазване също се влошава – данните регистрират ръст с 4 процентни пункта сред хората, които споделят критики към състоянието на здравно-осигурителната система в страната. Делът на българите, които споделят опасения относно състоянието на здравеопазването в страната (32%), е значително по-висок от регистрираните данни на средноевропейско ниво (20%). В личен план най-належащите проблеми както пред българските, така и пред европейските граждани, са  (47% в България и 32% на ниво ЕС28) и   (23% в България и 17% на ниво ЕС28). Преобладаващата част от европейските (53%) и от българските граждани (61%) разбират и възприемат Европейския съюз – като свобода за пътуване, обучение, работа и живот в рамките на единна Общност. За европейските граждани Съюзът означава също така единна валутна система (37%) и осигуряване на траен мир (33%). Българите свързват Европейския съюз с богатство и разнообразие от култури (26%) и като олицетворение на принципите на демокрацията и върховенството на правото - 22%. И в България, и на средноевропейско ниво, Европейският съюз се възприема по-често в положителен нюанс – в смисъла на свобода, мир, демокрация и просперитет, отколкото в негативна светлина на бюрократична тежест, пилеене на пари, несигурни външни граници, ръст на престъпността и загуба на национална и културна идентичност. Въпреки това, в България се наблюдава известен ръст в обществените възприятия за Европейския съюз именно в негативните аспекти: „недостатъчен контрол по външните граници“ за 16% от българите (с 5 процентни пункта ръст в сравнение с пролетта на 2018 г.), „пилеене на пари“ – за 16% (13% през пролетта), „бюрокрация“ – за 14% (ръст с 3%), „загуба на нашата културна идентичност“ – за 14% (ръст с 2%), „по-голяма престъпност“ – за 13% (ръст с 2%) Запазва се тенденцията да има подчертано сходство в обществените реакции в България и на ниво ЕС28 на ценностно равнище. Както за европейските, така и за българските граждани, най-важните ценности са мирът (46% в България; 47% на ниво ЕС28), зачитането на човешкия живот (38% в България; 37% на ниво ЕС28) и човешките права (35% за България; 41% на ниво ЕС28)12. Според българите, основните ценности, които най-добре представят Европейския съюз, са мирът (40%), демокрацията (33%), върховенството на закона (24%) и човешките права (24%; -10% под средното ниво за ЕС28).", "date": "2019.02.14", "title": "Евробарометър: 55 на сто от българите смятат, че извън ЕС ще е по-зле"}
{"url": "http://clubz.bg/79495-eyrbys_spira_proizvodstvoto_na_a380_naj_golemiq_pytnicheski_samolet_v_sveta", "text": "Европейският самолетостроител Еърбъс (Airbus) обяви днес, че ще спре производството на А380 - най-големия пътнически самолет в света - през 2021 година, предадоха световните агенции, цитирани от БТА.  \n\tКомпанията посочи, че авиопревозвачът Емирейтс (Emirates) е намалил поръчките си за суперсамолета \"и в резултат и липсата на неизпълнени поръчки за други авиолинии, Еърбъс ще прекрати доставките на А380 през 2021 година\".  \n\tЕмирейтс, която бе най-големият клиент за А380, намали поръчките си от 162 на 123 машини, като през идните две години ще приеме още 14 самолета\", се допълва в изявлението.  \n\tОгромният самолет с две палуби, 544 пътнически места и четири двигателя, започна да изпълнява граждански полети през 2007 година.  \n\tРешението може да засегне до 3500 работни места, допълни концернът, цитиран от Асошиейтед прес.  \n\tВъпреки проблемите с програмата А380 печалбата на Еърбъс миналата година е скочила с 29 процента до 3,05 млрд. евро, информира ДПА. Авиокомпанията от Абу Даби Етихад еъруейз (Etihad Airways) обяви, че преструктурира планираните си покупки на самолети от Еърбъс (Airbus) и Боинг (Boeing), тъй като изпитва финансови затруднения, предаде Асошиейтед прес, цитирана от БТА. \n\tПрез 2013 година Етихад влезе в новините с покупка на самолети за 67 милиарда долара, но стратегията на компанията да купува дялове в други авиопревозвачи, за да се разрасне бързо, я изложи на големи загуби.  \n\tЗа последните си отчетени финансови години авиокомпанията има загуби от близо 3,5 милиарда долара. Резултатите за цялата 2018 година се очакват през лятото. \n\tКомпанията за полети на дълги разстояния съобщи днес, че ще поеме доставките на пет самолета Еърбъс A350-1000 (Airbus A350-1000), 26 Еърбъс А321 нео (Airbus A321neo) и шест Боинг 777-9 (Boeing 777-9) \"през идните години\". Авиокомпанията посочи още, че ще продължи да приема поръчките си за Боинг 787 Дриймлайнър (Boeing 787 Dreamliner), без да дава повече подробности. \n\tКомпанията отбеляза, че оставащите й поръчки ще бъдат засегнати от промени в сроковете, преструктуриране или намаляване. При покупката през 2013 година Етихад поръча 87 самолета Еърбъс и 56 самолета Боинг. В момента авиокомпанията разполага със 108 самолета. \n\tЕтихад направи съобщението на фона на новината, че Еърбъс ще спре да произвежда емблематичния А380 - най-големия пътнически самолет в света - през 2021 година. \n\tЗа спирането на програмата А380 допринесе отказът на Емирейтс (Emirates), другата държавна авиокомпания от ОАЕ, от поръчани самолети. Емирейтс, която бе най-големият клиент за А380, намали поръчките си от 162 на 123 машини, като през идните две години ще приеме още 14 самолета. Същевременно обаче превозвачът обяви сделка с Еърбъс за 21,4 млрд. долара, поръчвайки 40 самолета A330-900 и 30 лайнера A350-900.  \n\tЕмирейтс и Етихад са държавни авиокомпании в ОАЕ, които се конкурират на пазара за полети на далечни разстояния, възползвайки се от географското положение на емирствата между Изтока и Запада, отбелязва АП. ", "date": "2019.02.14", "title": "Еърбъс спира производството  на А380, най-големия пътнически  самолет в света "}
{"url": "http://clubz.bg/79496-karakachanov_potvyrdi_gotov_e_da_se_ottegli_zaradi_romite", "text": "Вицепремиерът и министър на отбраната Красимир Каракачанов потвърди, че ще изпълни заканата си да подаде оставка, ако не бъде одобрена концепцията му за ромите. Той каза това в отговор на журналистически въпрос в Брюксел, където участва в двудневна среща на министрите на отбраната от НАТО. Каракачанов готов да е опозиция, ако не мине концепцията за ромите Проблемът с дезинтеграцията на част от ромското население е твърде сериозен. Вицепремиерът обаче уточни, че има и такива, които спазват законите, работят и учат. И се зарече да изпълни заканата си. И продължи, че всяка една държава в ЕС е намерила механизми, и то доста по-строги от тези, които предлага той, за да бъдат контролирани тези процеси. Като пример министърът изтъкна, че в няко стран направо отнемат децата, ако семейството не се грижи за тях. Като под грижа се разбира да бъдат изпращани на училище и възпитавани.", "date": "2019.02.14", "title": "Каракачанов потвърди: готов е да се оттегли заради ромите"}
{"url": "http://clubz.bg/79492-rumen_radev_upravlqvashtite_ne_kriqt_izkushenieto_si_za_slujebna_pobeda", "text": "Това, което се случва с избирателното законодателство, е наистина много тревожно. Управляващите вече явно дори не крият изкушението си да постигнат служебна победа чрез промените в този Избирателен кодекс. Това каза пред журналисти президентът Румен Радев, цитиран от \"Фокус\". Коментарът си той направи от Сухиндол, където беше за празника на лозарите и винопроизводителите. В сряда с гласовете на ГЕРБ, ДПС, \"Воля\" и \"Обединените патриоти\" (от които се разграничиха ВМРО) на правна комисия беше гласувана промяна, с която на практика преференцията се отменя, защото се поставя непостижимо висок праг. ГЕРБ, ДПС и \"патриотите\" убиха преференцията при избори Радев коментира и последните скандали, свързани с отравянето на бизнесмена Емилиян Гебрев и венецуелските петродолари в българска банка. Венецуелски петродолари минавали през български банкови сметки \"Вчера бях запознат от главния прокурор, от министъра на вътрешните работи и председателя на ДАНС с известната до момента фактология, съобщи Радев и отказа да коментира по-детайлно случаите. Според него, за да се свика КСНС, първо трябва да се изясни цялата информация и това е задължение на службите, на МВР и на изпълнителната власт. \"Чакаме отговор на редица въпроси, в техния ресор е да ги дадат\", допълни той. Относно съгласувателната процедура за посланици на България президентът подчерта, че това са български посланици, които представляват България и не трябва да се делят на наши и ваши. Венецуелски петродолари минавали през български банкови сметки", "date": "2019.02.14", "title": "Румен Радев: Управляващите не крият изкушението си за служебна победа"}
{"url": "http://clubz.bg/79497-novo_20_gerb_razmislq_za_mashinniq_vot_byuletinata_moje_da_otpadne", "text": "Ново 20 в хода на приемането на промени в Изборния кодекс - от ГЕРБ са на път да размислят за отмяна на задължителното осигуряване на машинно гласуване в бъдеще и нещо повече - предлага се на избори от догодина да се гласува само с машини, а вотът с хартиена бюлетина да бъде напълно премахнат.  Това се случи на извънредно заседание на правната комисия, свикано от председателя й Данаил Кирилов от ГЕРБ. Той поиска прекъсване на пленарното заседание, което от сутринта се занимава именно с Изборния кодекс. Но дебатите зациклиха. В крайна сметка почивка имаше, а в комисията бяха предложени нови текстове. Промените не присъстват в досегашния доклад на комисията и по правилник не би трябвало да бъдат внесени като поправки в залата. В досегашния вариант на текстовете се предлагаше на вота за Европарламент през май машини да има в поне 1000 секции (вместо във всички, както е в действащия от 2014 г. насам закон - б.р.). В новото предложение идеята е следната: на евровота машинно гласуване да има в 3000 секции в страната (от общо над 12 000), на местния вот през есента те да са 6000, а на следващия през 2020 г. изборите да се провеждат изцяло машинно. Първите две предложения дойдоха от ГЕРБ, а третото - от ДПС. Текстовете получиха подкрепа от ГЕРБ, ДПС и \"патриотите\" в правната комисия. Машинно гласуване обаче няма да има в чужбина, в мобилните секции или в лечебните заведения и в други специални институции. Извънредното заседание на правната комисия започна с предложение от БСП да се обсъдят отново приетото от комисията вчера осакатяване на преференцията, което на практика прави почти невъзможно пренареждането на листата. Мнозинството веднага отхвърли предложението, при което депутатите от левицата напуснаха. Емил Димитров-Ревизоро от \"Обединени патриоти\" вметна друга идея след това: В момента Централната избирателна комисия е в особена ситуация - мандатът на членовете й изтича преди изборите. Управляващите решиха вчера в комисия, че няма да се избира набързо нов състав, което по закон трябва да стане до края на февруари. Тази дискусия предстои в пленарната зала. Освен машинното гласуване от ГЕРБ върнаха на обсъждане стара тема - електронното дистанционно гласуване, като представиха писмо от организация на българите в чужбина, искащи този тип вот. И гласуваха предложение - да се напише до 30 ноември пътна карта за експериментално гласуване от този тип. Срещу това обаче възразиха от ДПС: От ГЕРБ отвърнаха, че имало технологии за лицево разпознаване, които да компенсират тази дупка в сигурността. Емил Димитров-Ревизоро обаче изтъкна, че гласуващият може да е пред камерата, а зад камерата да има \"някой с пистолет или пари\". В крайна сметка предложението бе прието с 6 гласа \"за\" и 4 \"въздържал се\". Подобна ситуация имаше и през 2016 г. при предишния ремонт на изборното законодателство. Тогава управляващите направиха извънредно заседание на правната комисия, за да редактират текстовете за гласуването на българите в чужбина и квадратчето \"не подкрепям никого\". Опозицията не присъства на заседанието и го определи като \"несъстояло се\" и \"криминално\". Дискусиите в пленарната зала продължават и се очаква да са до много късно - съдейки по скоростта, с която вървят дебатите от 9 ч. сутринта. Най-спорните теми ще са преференциите, машинното гласуване, електронният вот, слагането на камери в изборните секции - дебатите по тях обаче предстоят.  Междувременно и сутринта имаше протест срещу \"убийството\" на преференциите, замисляно от ГЕРБ и ДПС с подкрепата на НФСБ и \"Атака\". Довечера в 18 ч. се свиква нов протест, подкрепа за който идва от цялата извънпарламентарна демократична опозиция - \"Демократична България\", СДС и ДБГ вече излязоха с призиви.", "date": "2019.02.14", "title": "Ново 20: ГЕРБ размисля за машинния вот, бюлетината може да отпадне"}
{"url": "http://clubz.bg/79499-renci_telefonno_pravo_ala_putin", "text": "Авторът на публикацията Джейсън Горвиц посочва подробности: След кратко мълчание Путин отговоря: След два часа на сайта на Russia Today заглавието е променено.” За случилото се Матео Ренци разкрива в новата си книга “Другият път – идеите на Италия за утрешния ден”, припомня “Ню Йорк таймс”. Според изданието това е свидетелство в полза на подозрението за руска намеса в американските избори, довели до влизането на Доналд Тръмп в Белия дом. Според “Ню Йорк таймс” във вторник заместник-главната редакторка на Russia Today Анна Белкина е заявила, че дописката за Италия погрешно е била озаглавена поради  . Белкина заявява, че в мига, когато редакторите забелязали грешката, тя е била отстранена без каквато и да било външна намеса. “Парадокс, но до телефонния разговор на Ренци с Путин тогавашният президент на САЩ Барак Обама отправяше упреци към италианския премиер, че не проявява достатъчна твърдост в отношенията с руския президент. Когато администрацията на Обама се стремеше за създаването на единен западен фронт с цел приемането на наказателни мерки в отношенията с Русия заради нарушаване на териториалната цялост на Украйна през 2014 г. ( ), на среща в Уелс Обама изложи доводите си пред лидерите на Великобритания, Франция, Германия, Италия и Испания. Твърди се, че Обама си е тръгнал от срещата с чувството, че Ренци проявява съгласие. Но когато се завръща във Вашингтон, е изумен, когато узнава, че Ренци е променил позицията си”, пише Джейсън Горвиц. В заключение авторът на публикацията посочва:", "date": "2019.02.14", "title": "Ренци: Телефонно право ала Путин"}
{"url": "http://clubz.bg/79501-trite_golemi_mafiotski_semejstva_plqchkosvat_rim", "text": "Италианската полиция обяви, че трите най-големи мафиотски семейства все повече се внедряват в икономиката на Рим, като често си съдействат, предаде Асошиейтед прес. Шестмесечният доклад на националната Дирекция за разследване срещу мафията (ДРМ) представя притеснителен анализ за това как сицилианската мафия, неаполитанската Камора и калабрийската Ндрангета инвестират незаконните си печалби основно в хотели, ресторанти и магазини, като често със знанието и подкрепата на адвокати и счетоводители. Папата от крепостта на Камората: Корупцията вони! Анализаторите твърдят, че мафиотите от трите престъпни синдиката със седалище в Южна Италия са се установили в гъстонаселените квартали на Рим. Според доклада престъпниците често създават фирми, управлявани от квалифицирани професионалисти, за да спечелят обществени поръчки. Докладът предупреждава за способността на мафиотите да корумпират местни служители. Само Ндрангетата е мафията, стъпила на всички континенти Полицията също подозира, че мафиотите и управляващите в Рим взаимодействат като рекетират уличните търговци на столицата, за да им разрешат да търгуват в близост до големите туристически обекти. Италия арестува новия шеф на сицилианската мафия Само Ндрангетата е мафията, стъпила на всички континенти Италия арестува новия шеф на сицилианската мафия", "date": "2019.02.14", "title": "Трите големи мафиотски семейства плячкосват Рим"}
{"url": "http://clubz.bg/79486-vzaimni_obvineniq_v_izmama_v_ruskiq_stani_bogat", "text": "Иля Бер, главен редактор на излъчваното по руския Първи канал телевизионно предаване „Кой иска да стане милионер?” (това е превод на оригиналното заглавие на британската тв игра, позната у нас като „Стани богат“ – бел. ред.) обвини участник в играта в измама, съобщава „Лента.ру“. Според Бер, играчът Александър Друз (известен като един от най-опитните състезатели в подобни телевизионни викторини, с многобройни победи) поискал предварително да получи всички въпроси и отговори, за да спечели голямата награда на стойност 3 милиона рубли (малко под 80 хиляди лева). В замяна обещал да плати на Бер 1/3 от печалбата. Според Бер, Друз се е свързал с него през ноември 2018 г. преди записа на телевизионното шоу. Той трябвало да участва в програмата заедно с друг познат участник в подобни състезания Виктор Сиднев. По-късно главният редактор на шоуто помолил Друз да се свържат в Skype и е записал исканията му с диктофон. За да разобличи участника, Бер решил да го изиграе: привидно се съгласил да участва в измамата и му изпратил всички въпроси и отговорите им. Но малко преди началото на записа сътрудник в шоуто сменил всички въпроси след деветия – тези, чиито правилни отговори водели до най-високите печалби. Сиднев и Друз не могли да отговорят на тях и напуснали играта с по 200 хиляди рубли (малко над 5 260 лв.), спечелени от тях. Друз разказва различна версия на случилото се. Според него самият Бер му е предложил сделка. От Първи канал обещават да проверят изявленията на главния редактор на шоуто. Водещият Дмитрий Дибров подкрепи състезателя Друз – според него, а и според другия участник Виктор Сиднев, „той е последният човек, способен на такова мошеничество“. Друз е участвал многократно в играта и всеки път е достигал до много високо ниво, така че нямал нужда от подобна измама. След като разказа своята версия в руската социална мрежа „LiveJournal“, главният редактор на „Кой иска да стане милионер“ представил своите доказателства в Комисията по етика (оглавявана от Друз) и в управлението на Международната асоциация на клубовете „Какво? Къде? Кога?“ с искане играчът да бъде наказан за мошеничество. Интересна подробност в спора е, че всеки от двамата взаимнообвиняващи се заяви, че няма намерение да съди другия за набеждаване. Опити за измами в играта – обикновено от страна на състезателите – са се случвали и в британския оригинал, а и у нас. През 2014 г. „Господари на ефира“ засякоха доста подозрителни подсказващи покашляния от близки на играча, седнал срещу Ники Кънчев. Филмът на Робърт Редфорд от 1994 г. „Телевизионно състезание“ разказва за истински случай на измама от страна на организаторите в подобна тв игра през 1958 г. в САЩ.", "date": "2019.02.14", "title": "Взаимни обвинения в измама в руския \"Стани богат\""}
{"url": "http://clubz.bg/79450-stavame_vse_po_samotni", "text": "За да е по-различно, защото небето е синьо, морето е дълбоко като сини очи и затова през моя поглед любовта е синя. Ако трябва да бъдем и по-сериозни – защото любовта причинява и болка. И когато от любов стиснеш някого толкова силно, че му оставиш синка на ръката, на другия ден тя остава като белег, но и този, които я е направил, си взема поука. Така любов без болка няма, но и тя е тази, която ни кара да продължаваме напред, черпейки опит от грешките, които правим спрямо другия.  В буквалния смисъл няма как това да стане, но парадоксално в живота се случва. Защото, ако направиш някакво кривване встрани или изневяра - да, това е любов назаем. Много хора по време на такива забежки казват дори на другия „обичам те“.  Ставаме все по-самотни. Моето обяснение за това е, че хората много оскотяха. Аз съм човек, който ползва много градски транспорт, независимо че имам и кола. Така мога да наблюдавам хората по спирките и в трамвая. И ги виждам с тези погледи, забити в телефоните, колко са тъжни и обезверени. Това ме подсеща и за реакцията на повечето потребители в социалните мрежи, когато се възпротивяват на някоя новина или станало събитие. Всеки крещи и вика от клавиатурата, никой не излиза на улицата, на никого вече не му се влага енергия в обществени дела, всеки гледа да оцелее и как да свърже двата края.  И от двете. До голяма степен чувствата се самовъзпитават, хората трябва да внимават какво четат, нямам предвид само книгите. Но и какво гледат в театъра, където е пълно с халтура, малко са сериозните постановки, които си струва човек да посети, за да научи от тях. Издателствата, които издават спорни автори като качество. Това важи в пълна степен за всички видове изкуства в България. Има някаква подмяна, която тече за мен много странно. Нямам обяснение, но се вижда подмяна на ценности, на вкус, отношение. Дори и националните телевизии вече не излъчват нови филми, те до болка повтарят едно и също, което е влудяващо. Всичко това влудява, влудява.  Простотията започна да се възпроизвежда по съвсем естествен начин. Колкото повече се опросточаваш, толкова по-лесно ставаш контролируем и така по-лесно се управлява масата. Не сме го измислили ние.  Това в никакъв случай не бива да се приема буквално. В реалността не мисля по този начин, но използвам метафората, защото мнозина крещят своите истини, смятат себе си като единствено обективни. Истината е истинска, когато причинява истинска болка, радост, възторг, сълзи, смях. А не правиш някакви каламбури с думите и да излезеш на трибуната, за да обясняваш на множеството как стоят нещата в живота. И това е много трагично, защото наблюдавам, че истината има милиони лица в социалните мрежи, в този вид подвижни медии, в които сам по себе си човек вече е медия, където всеки си присвоява истината като своя. Това е ужасно.  Хората намират една измамна сигурност в социалните медии. Не е честа практика някой директно да те обиди и наплюе. По-често се споделят снимки на котенца, малки деца, цвета, пожелания за празници. Това кара другия да не проявява агресия към теб самия, защото очаква, когато той направи същото, да получи същото одобрение. Така обаче се получава бездната, защото губиш реалната граница между интерактивното и реалното в живота. И много хора грешат в това, като възприемат сами себе си, вярвайки, че това, което си в социалната мрежа, си и в реалния живот. Не, това не е така. Аз познавам дори хора, които са толкова различни в двете пространства. Не знам докъде ще се развие всичко това, но не мисля, че нещата отиват на добре.  Става. Хората сега са по-прагматични. Ето една интересна тенденция: има профили на млади момчета. Те бият момичетата във всяко отношение по публикуваните снимки, по начина, по който се представят пред скъпия хотел, по часовника, който деликатно се подава, по маратонките, колата. Вижда се, че това са момчета, които търсят лесен начин на живот и това да стават любовници на по-богати и по-големи от тях жени. Това е труднообратима тенденция. И е страшно, защото не възпитава у младите усърдието да си търсят работа, да видят колко трудно се изкарва хлябът. Някак си на това поколение не му се работи, то иска всичко на готово. Ако може да станат веднага известни с цената на всичко, дори и на реклама, която в друга държава би ги ударила о земята.  Защото на нас, хората, никога не ни стига това, което имаме. Даже ми е интересно, когато ми задават въпроса: „Какви са вашите мечти?“ Аз съм мъж на 50 години и смятам, че ми е късно за мечти. Имам някакви желания, но мечти трябва да имат децата и младите хора. Повече ми се иска хората да бъдат здраво стъпили на земята, да започнат да работят, да дават от себе си повече за тази хубава земя, която ние сами превръщаме в мащеха. ", "date": "2019.02.14", "title": "Ставаме все по-самотни"}
{"url": "http://clubz.bg/79487-demokratichna_bylgariq_ostavka_na_cacarov_i_rykovodstvoto_na_dans_pylen_tekst", "text": "Оставките на главния прокурор Сотир Цацаров и на председателя на Държавна агенция \"Национална сигурност\" (ДАНС) Димитър Георгиев поискаха днес от Демократична България (ДБ). Причината:   вероятно с цел пране на пари. Както вчера стана ясно, това е станало през \"Инвестбанк\". \"Инвестбанк\" се проверява заради венецуелските петродолари Според демократите ДАНС и нейната Дирекция за финансово разузнаване са \"проявили забележителна немарливост по тази тема\". В добавка и надзорът над банките в лицето на БНБ, която получава всекидневно данни за плащанията и ликвидните средства на всяка банка, не е успял да засече нееднократните големи преводи от венецуелската петролна компания към \"Инвестбанк\", както и трансферите от банката към трети страни. И настояват за отговори от държавното обвинение - разследвало ли е лицето Цветан Цанев, кога и по какви преписки или сигнали и докъде са стигнали тези разследвания. Венецуела се е опитала да изнесе държавни средства в България  пише още в декларацията и се изброяват мерките: Цацаров: Великобритания разследва дали Гебрев е тровен с новичок или подобно \"За пореден път заявяваме, че управлението на Борисов е престъпно и ще предприемем всички демократични действия за отстраняването му от власт\", посочват в заключение от Демократична България. Случаят с преминаването на венецуелски петродолари през български банкови сметки, доказва пълния провал на Инвестбанк в превенцията в прането на пари и отчитане, и докладване на съмнителни финансови транзакции. Размерът и източникът на постъпващите суми по сметката на адвокат Цветан Цанев сами по себе си, както и най-елементарното търсене в уеб пространството на името на адвоката, щяха да дадат множество сигнали на банката да докладва в ДАНС съмнителните сделки. Явно това не е направено, а информацията за проблемните трансфери е дошла от американските служби.  ДАНС и нейната Дирекция за финансово разузнаване са проявили забележителна немарливост по тази тема.  Очевидно е и че надзорът над банките в лицето на БНБ, който получава всекидневно данни за плащанията и ликвидните средства на всяка банка, не е успял да засече нееднократните големи преводи от венецуелската петролна компания към Инвестбанк, както и трансферите от банката към трети страни. В този контекст, силно впечатление прави усилието на прокуратурата и на ДАНС да прикрият собствената си неспособност да защитават националната сигурност, като се опитват да оневиняват сериозните пропуски на банката и на собствените си служители, насочвайки вниманието единствено към адвоката, оперирал доверителните сметки. Прокуратурата дължи отговор разследвала ли е лицето Цветан Цанев, кога и по какви преписки/сигнали и докъде са стигнали тези разследвания. Този фундаментален пробив в сигурността и превенцията срещу прането на пари в банка с български собственици, некадърността на българските служби и регулатори – наред с абсолютния провал на разследването за отравяне на Гебрев и безпрепятственото посещение на кремълските шпиони на територията на страната, налагат следните мерки: – Оставка на ръководството на ДАНС и пълното ѝ пълното реформиране, с оглед да започне да изпълнява защитни функции за обществото, предпазващи реално българите от пране на пари и от престъпните действия на служби на държави, нечленуващи в НАТО. – Оставка на главния прокурор заради опитите му да прикрива тежки престъпления на властта. – Налагане на сериозни санкции за Инвестбанк от страна на ДАНС и Банков надзор. – Провеждане на пълно и детайлно разследване за прането на пари в банките с български или офшорни собственици, както и на действията на лица, свързани с външни служби, враждебни на НАТО. – Незабавна реформа в институциите, надзираващи финансовата система като БНБ и КФН, с оглед на бързо изпълняване на всички критерии и мерки за присъединяване към Европейския банков и финансов надзор. Това е необходимият гарант за финансовата стабилност, предвид пълния провал на надзорните ни институции. За пореден път заявяваме, че управлението на Борисов е престъпно и ще предприемем всички демократични действия за отстраняването му от власт.\" Венецуела се е опитала да изнесе държавни средства в България Цацаров: Великобритания разследва дали Гебрев е тровен с новичок или подобно", "date": "2019.02.14", "title": "Демократична България: Оставка на Цацаров и ръководството на ДАНС (ПЪЛЕН ТЕКСТ)"}
{"url": "http://clubz.bg/79489-valeri_simeonov_gebrev_e_otroven_ot_moskva", "text": "Без всякакво съмнение оръжейният търговец Емилиян Гебрев е бил отровен от Русия и това не е солова акция. Целта: да бъде изместен Гебрев от пазара. А навярно и българската държава е съдействала за това. Тези тези изрази пред БНТ съпредседателят на управляващата малка коалиция Обединени патриоти и лидер на НФСБ Валеви Симеонов по случая с отравянето на Гебрев, който пак стана актуален, след като лицето Сергей Федотов бе свързано с неговото отравяне и с това на Сегей Скрипал във Великобритания. Симеонов сам е поискал интеврю в БНТ, защото имал какво да разкаже. \"Българските власти се опитват да прикрият отравянето на Гебрев\" Какво общо има Симеонов с Гебрев, разказа самият Симеонов. В края на 2017 година, в качеството си на вицепремиер, с ресор икономика, Симеонов \"предприел действия, с които показал, че мисли за бизнеса в България\". Затова Гебрев потърсил контакт с него. Конкретно оръжейният бизнесмен го потърсил за съдействие за замразена на пристанището в Бургас пратка за Индия. \"Донякъде съм изглеждал като Майка Тереза за такива тежки случаи на икономически проблеми\", обясни председателят на НФСБ. Има нов \"рубеж\" срещу \"Дунарит\", оплака се собственикът Емилиян Гебрев Тогава Гебрев му разказал и историята на проблемите си, които датирали с желанието му да закупи \"Дунарит\" - още през 2015 г., когато Гебрев бе и отровен.  После нещата за оръжейния бизнесмен се усложнили, продължи да разказва Симеонов с уточнението, че не е адвокат на Гебрев и имало моменти в биографията му, които не приема и не кореспондирали с \"етичния бизнес\".  За Симеонов Гебрев е търговец от огромен мащаб и макар и на някои да изглеждало смешно, че може да измести Русия в доставките на боеприпаси, това било съвсем реално. Купувал барут от Сърбия на ниска цена, продавал го на българските заводи, след което той изкупува тяхното производство и го изнася. На въпрос защо сега този случай става публичен, депутатът направи връзка с факта, че самият Гебрев поиска от главния прокурор Сотир Цацаров възобновяване на прекратеното през 2016 г. разследване за отравянето му след случая \"Скрипал\", \"предполагайки че спрямо него е приложена същата схема за отравяне\". Според бившия вицепремиер въпреки че службите твърдят, че са си свършили работата по случая \"Гебрев\", не са. Симеонов попита и знае ли се всяка крачка на предполагаемия отровител руснакът Сергей Федотов у нас - идвал няколко пъти, извадил виза, като трябва да е имал и предварително заявен престой. Лидерът на НФСБ категорично отхвърли лансираните версии за \"солова акция\" на отровителя. \"Министърът на икономиката (Емил Караниколов) ли обвинявате в момента?\", попита водещата Има нов \"рубеж\" срещу \"Дунарит\", оплака се собственикът Емилиян Гебрев", "date": "2019.02.14", "title": "Валери Симеонов: Гебрев е отровен от Москва"}
{"url": "http://clubz.bg/79488-sasht_gotvqt_novi_drakonovski_sankcii_sreshtu_rusiq", "text": "Нов проект за санкции срещу Русия са подготвили сенаторите републиканци Линдзи Греъм и Робърт Менендес, съобщава Ройтерс. Ограниченията са заради намесата на Москва в изборите в други държави, както и заради положението в Украйна. Руското бизнес издание \"Комерсант\" коментира новите \"драконовски\" санкции срещу Русия, които се канят да наложат САЩ. През миналата година проектът на сенаторите Линдзи Греъм и Робърт Менендес бе отхвърлен, напомня вестникът. \n\tДокументът, внесен сега в Сената, предвижда още по-строги мерки - забрана американски инвеститори да влагат средства в руски дългови облигации от нови емисии и санкции срещу руски банки, които \"подпомагат намесата във вътрешните работи на чуждестранни държави\". \n\tПредложено е също да се забрани американци да инвестират в проекти за добив на петрол в Русия и да бъдат санкционирани всички енергийни проекти в чужбина с участието на руски държавни компании. Това би поставило под удар газопроводите \"Северен поток-2\" и \"Турски поток\", уточнява всекидневникът.  САЩ официално предупредиха за санкции за Северен поток 2 За разлика от предишния законопроект се предлагат и санкции, засягащи проекти за производство на втечнен газ с участието на руски фирми извън Русия. В момента такива проекти няма, но руският \"Газпром\" теоретично е развивал подобни планове за Иран, а \"Роснефт\" - за Венецуела, сиреч за държави, обхванати вече от санкциите на САЩ, добавя \"Комерсант\", цитиран от Би Би Си.  \n\tСпоред експерти, цитирани от сайта \"Военное обозрение\", ако бъде забранено купуването на руски държавен дълг от чуждестранни инвеститори, рублата може да спадне до равнище 75 рубли за щатски долар. Това ще ускори инфлацията и ще създаде проблеми за бизнеса. \n\tИ ако бъдат наложени тези санкции, още не се знае дали финансовото министерство в Москва ще може да заема толкова средства, колкото му потрябват. А ще му трябват много, защото руското правителство е решило да финансира инфраструктурните проекти чрез продажби на държавен дълг, посочва \"Военное обозрение\". ЕС пак удължи санкциите за Русия Великобритания работи заедно с европейските партньори над анализ на нови антируски мерки в отговор на инцидента близо до Керченския пролив през миналата година. Това заяви прессекретарката на британското министерство на външните работи пред кореспондент на ТАСС, който я помоли да коментира публикациите в британски медии за възможни нови санкции на ЕС и САЩ срещу Русия. Тя допълни, че \"в отговор на последната руска агресия в Черно море Великобритания продължава да работи в тясно сътрудничество с европейските партньори за оценка на това какви конкретни мерки можем да предприемем\". \n\tРусия последователно отхвърли обвиненията в агресивни действия по време на инцидента на 25 ноември в Керченския пролив, след който 24 украински моряци бяха арестувани в Русия по обвинения в незаконно пресичане на руската граница, припомня ТАСС. \n\tВчера телевизия Скай нюз съобщи, като се позова на свои източници, че ЕС и САЩ работят над нови санкции срещу Русия заради задържането на украинските моряци. Те искат наказателните мерки да бъдат обявени още през следващите седмици. Вестник \"Файненшъл таймс\" пък писа, че новите санкции ще бъдат обсъдени още на срещата на министрите на външните работи на страните от ЕС в Брюксел в понеделник и ще бъдат въведени до края на следващия месец. Според западен представител, цитиран от британския всекидневник, наказателните мерки ще бъдат насочени срещу физически и юридически лица, имащи отношение към задържането на украинските военни кораби и моряци през ноември, пише БТА. Коментирайки подготовката на новите санкции срещу Русия, говорителят на Кремъл Дмитрий Песков отбеляза, че  Той добави, че подходът на Вашингтон повече прилича на рекет. ЕС пак удължи санкциите за Русия", "date": "2019.02.14", "title": "САЩ готвят нови драконовски санкции срещу Русия"}
{"url": "http://clubz.bg/79484-vmro_shte_brani_preferenciqta_protiv_poslushkovci_v_politikata", "text": "Депутатите от ВМРО, за разлика от ГЕРБ и останалите \"патриоти\" НФСБ и \"Атака\", ще защитят преференциалното гласуване. Това обявиха от партията на вицепремиера Красимир Каракачанов в специална позиция.  Ден по-рано ГЕРБ, представители на \"патриотите\" и \"Воля\" подкрепиха в правната комисия предложенията на ДПС възможността избирателите да пренареждат листите на всички видове избори практически да се обезсмисли. Как - като се сложат невъзможни прагове за преодоляване, за да се случи разместването. Днес промените в Изборния кодекс се гласуват окончателно в пленарната зала.  ГЕРБ, ДПС и \"патриотите\" убиха преференцията при избори Според представителите на ВМРО ограничаването на преференциите е отнемане правото на личен избор на хората. От формацията на Каракачанов питат още: \"Кой и защо се изплаши от информирания и разумен избор на българите?“", "date": "2019.02.14", "title": "ВМРО ще брани преференцията - против \"послушковци\" в политиката"}
{"url": "http://clubz.bg/79483-dogan_i_hanymata_mu_borisov_sa_na_masata_grajdanite_sme_v_menyuto", "text": "Да, за премахването на преференциите говоря.  ГЕРБ управлява задкулисно с партията на руските турци И не, не говоря за \"Демократична България\" (макар да има какво да се каже). На масата е седнал Ахмед Доган и така, свенливо забрадена, малко по-настрана, ханъмата му - Бойко Борисов. Всички български граждани сме в менюто. Бойко и Доган отнемат правото на над милион българи, които системно използват преференцията, да ИМ се бъркат в реденето на листите. Да ИМ управляват, един вид, държавата. Що се отнася до демократичната десница - не ни берете грижа и не злорадствайте преждевременно. Естествено че за нас това е неприятна ситуация. Но не е неочаквано, а решения има - аз знам поне три. Хубавото е, че с този акт, освен че пристана на ДПС, Борисов признава и кой е истинската конкуренция на тяхната коалиция - защото той е еднозначно насочен срещу нас. И признава, че преминаването на бариерата не ни е проблемът... И ни напомня, че ако не сме единни, ще бъдем безжалостно елиминирани от коалицията ДПС-ГЕРБ. От цялата работа има един губещ. Това е партия ГЕРБ и особено десетките, може би стотици хиляди десни хора, които продължават да я подкрепят и да работят за нея. Именно ГЕРБ беше партията, която най-масово използва преференцията на последните избори - далеч по-масово от нас. И благодарение на преференцията днес ханъмата на Доган е пак премиер. След час депутатите на ГЕРБ ще гласуват като пионки, като обикновени мушмороци собственото си заколение. Защото повече от половината са депутати благодарение на преференцията.    ", "date": "2019.02.14", "title": "Доган и ханъмата му Борисов са на масата. Гражданите сме в менюто"}
{"url": "http://clubz.bg/79481-kak_kitaj_tihomylkom_ovladqva_latinska_amerika", "text": "Когато стане дума за Венецуела, някогашните велики сили САЩ и Русия неизменно посягат към лексиката от времето на Студената война. \"Военната опция все още не е изключена\", обясни наскоро съветникът по въпросите на националната сигурност на САЩ Джон Болтън. И обяви, че ще замрази всички приходи на Венецуела от износа на суров петрол в САЩ. Но това не е всичко: според информация на \"Ню Йорк таймс\", американското правителство вече е предало контрола върху замразените петродолари на венецуелския опозиционен лидер Хуан Гуайдо. Русия на свой ред многократно предупреждава за опасността от военна интервенция на САЩ във Венецуела. В същото време обаче Москва също умее да провокира: през декември 2018 руският президент Путин разпореди разполагането на два свръхзвукови бомбардировача във Венецуела. В сравнение с политическите провокации между САЩ и Русия, изявленията на Китай изглеждат направо умерени: китайското външно министерство призова всички страни към повече сдържаност. Зад подобни безобидно звучащи формулировки, които езиково много приличат на резолюции на ООН, се крият две неща: прагматизмът на Пекин и склоността му да говори с намеци. Защото през последните десет години Китай е подпомогнал Каракас с над 60 милиарда долара. Без Пекин тамошните леви автократи отдавна нямаше да са на власт. Нито една друга държава не е получила толкова много заеми от Китай, колкото Венецуела. За което, впрочем, Пекин междувременно дълбоко съжалява. Защото Китай е заинтересован най-вече от политическа стабилност. А сегашното международно внимание към Венецуела изцяло обърква плановете на Пекин за стратегическо овладяване на Латинска Америка. Защото това внимание вади на бял свят силното влияние на Китай в един регион, който от 200 години насам САЩ разглеждат като свой \"заден двор\". Всичко започва през 1823 година с т.нар. \"Доктрина Монро\", когато тогавашният американски президент Джеймс Монро обявява региона между Мексико и Огнена Земя за американска сфера на влияние. С настъплението на Китай в Латинска Америка \"Доктрината Монро\" е поставена под въпрос. Също както преди 50 години, когато Съветският съюз се опита да разшири влиянето си в региона през Куба. Новите властови структури ще имат непредвидими последици. Китайската офанзива отдавна надхвърли първоначално набелязаната цел за осигуряване на суровини и енергийни източници. Междувременно цяла Латинска Америка е зависима от износа на желязна руда, соя, мед и петрол за Китай, който вече е инвестирал в региона цели 150 милиарда долара - сума, която надвишава дори китайските инвестиции в Африка. Китайски консорциуми изкупуват фабрики, електропреносни мрежи, пристанища. Те изграждат железопътна инфраструктура, създават зони за свободна търговия, инвестират в автомобилната индустрия и в дигитални платформи. А от 2018 година през Латинска Америка преминава и \"Новият път на коприната\". Оттогава насам 14 латиноамерикански държави са кандидатствали за китайски инвестиции, като Чили, Перу и Колумбия се конкурират да се утвърдят като предмостие за китайския внос в Латинска Америка. И за целта са готови на политически концесии. Доминиканската република, Салвадор и Панама вече налучкаха посоката: миналата година те прекъснаха дипломатическите си отношения с Тайван и  установиха такива с Китайската народна република. Пекин се отблагодари, като договори 20 големи инфраструктурни проекта с Панама, която с нейния Панамски канал е важна ос за стратегическото надмощие на САЩ в региона. Новият президент на Мексико също приветства китайските инвестиции. Заедно с Пекин той иска да реализира нещо като план \"Маршал\" за Средна Америка, който предвижда инвестиции в размер на 30 милиарда долара. С тези пари ще бъдат финансирани инфраструктурни проекти, които ще създадат много нови работни места и така ще спрат емиграцията в северна посока. А срещу такива инвестиции не може да се аргументира дори и Тръмп.", "date": "2019.02.14", "title": "Как Китай тихомълком овладява Латинска Америка"}
{"url": "http://clubz.bg/79480-skandal_izvestni_frenski_jurnalisti_izdevatelstvali_nad_kolegi_v_mrejata", "text": "Известни френски журналисти и редактори са уволнени или временно отстранени от длъжност, тъй като в продължение на близо десет години са участвали в анонимна интернет група, тормозила колеги, в повечето случаи жени, съобщава руската редакция на Би Би Си. Прикритата тайна група действала във фейсбук под кодовото наименование League du LOL (“Лига ЛОЛ”) и е издевателствала над колеги и феминистки. Пръв за съществуването на “Лига ЛОЛ” съобщава в. “Либерасион”. След публикацията десетки жени са потвърдили, че са станали жертва на тормоз. Стъписващото е, че сред временно отстранените от длъжност се оказват двама журналисти от в. “Либерасион”. Единият, който е извънщатен сътрудник на изданието, се казва Венсен Глад. Точно той още през 2009 г. основава групата League du LOL. Сега Глад се е извинил в туитър, разкаял се е, заявявайки, че подобна практика е неприемлива. На “Лига ЛОЛ” не бивало да се гледа като на нещо комично, особено когато ставало дума за групови издевателства и тормоз. Под прикритието на анонимни акаунти в туитър членовете на групата се надсмивали над изнасилвания и разпространявали порнографски снимки, на които лицата на действителните порнозвезди са били заменяни с такива на други жени. Жертви на подобни издевателства са станали и известните във Франция журналистки Нора Буазуни, Люсил Белан и Мелани Ванга. Журналистката в сферата на науката Флоранс Порсел написала в туитър, че веднъж член на групата “Лига ЛОЛ” й позвънил по телефона, представящ се за редактор в многотиражно издание. С нея той обсъдил възможност за работа, но се оказва, че длъжността, която й предлага, в действителност не съществува. Мъжът публикува видеозапис от разговора във фейсбук. Редакторът от френското списание Les Inrockuptibles Давид Дусе е признал, че точно той е разговарял по телефона с Порсел и публично й се извинил. Други жертви са споделили как са ги преследвали в глобалната мрежа, звънили са им по телефона с отправяни заплахи и нанесени обиди. Преследвали са ги дори на работните им места. Някои се оплакали, че членовеве на “Лигата” са провокирали атаки от страна на ползвателите на социалните медии, което ги е принудило да се разделят с акаунтите си. Жени, с които са разговаряли журналисти от в. “Монд”, са разказали, че са им били изпращани порноснимки с техните лица, придружени с расистки шеги. По думите им всички знаели кой стои зад всичко това. С тези хора въпросните жени често са се срещали на официални вечери. Една от жените споделила, че в момента често пише коментари по въпросите на феминизма за издание, където високи постове заемат хора, издевателствали над нея. Някои от пострадалите открито зявяват, че членовете на “Лигата” са съсипали живота им и са останали с впечатлението, че подобно поведение в журналистическите среди се е превърнало в норма. Редакторът на сайта на в. “Либерасион” Александър Ерво също се е извинил за участието си в засекретената група, но и нападнал вербално онези, които злорадстват заради възникналия проблем, свързан с него. Въпреки това от “Либерасион” оповестиха, че не е изключено компрометираният журналист да бъде уволнен, съобщава РИА “Новости”.", "date": "2019.02.14", "title": "Скандал. Известни френски журналисти издевателствали над колеги в мрежата"}
{"url": "http://clubz.bg/79453-brekzit_sys_sdelka_shte_e_po_lesno_kogato_bydem_po_blizo_do_propastta", "text": "В офиса си в парламента в Уестминстър Ник Боулс е закачил голямо норвежко знаме. Тази провокация е достатъчна, за да го изкара предател. От месеци този консервативен депутат пледира за \"мек\" Брекзит с оставане в европейския общ пазар по модела на Норвегия. Това се казва в статия на \"Фигаро\", цитирана от БТА. Това накара активистите от местната организация на Консервативната партия в избирателния му район Грантам, този на друг убеден привърженик на общия пазар - Маргарет Тачър, да започнат процедура в опит да го лишат от депутатското му място. Това не му пречи да продължи да агитира за алтернативното си решение на сегашната безизходица, в тясно сътрудничество с членове на лейбъристката опозиция. 45 дни преди Брекзита и две седмици след предишния краен срок, който сам си беше поставила, Тереза Мей вчера поиска от депутатите \"да запазят хладнокръвието си\" и да й дадат още 15 дни, за да \"продължи да проучва идеи\" за изменения в споразумението за Брекзита с ЕС по липса на резултат до момента. След като от декември постоянно отлагаше различни крайни срокове, ето че и месец февруари отпадна. От своя страна лидерът на лейбъристката опозиция Джереми Корбин осъди \"единствената й тактика, която се състои в бавене на топката за упражняване на шантаж върху депутатите и принуждаването им да приемат дълбоко несъвършеното й споразумение\". Нищо обаче не сочи, че Тереза Мей ще има да им предложи нещо ново на датата на следващия краен срок, който си постави, 27 февруари. Министърката й за връзките с парламента Андреа Ледсъм впрочем даде да се разбере, че ратифицирането на евентуално споразумение може да бъде отложено за дните след следващия Европейски съвет в Брюксел на 21 март, или осем дни преди датата на излизането от ЕС! Тази стратегия цели да \"ужаси всички\" чрез заплахата за хаоса, който ще дойде от Брекзит без споразумение, смята Ник Боулс. Той и съюзниците му са решени да я осуетят. Тези бунтовни депутати обаче на свой ред са принудени да се опитват да печелят време. Още не е готова нова версия на отхвърления пред две седмици техен проектозакон, който предвижда отлагане с няколко месеца на датата 29 март за излизане от ЕС. Според лейбъристката депутатка Лиса Нанди между 40 и 60 от колегите й \"активно проучват как да се подкрепи някакво споразумение\". Нужно е отхвърляне на плана Б на Тереза Мей - първоначалният плюс извоювани от ЕС символични отстъпки - за да се премине към нещо друго, смята Ник Боулс. Възможно е тогава министър-председателката да се види принудена неохотно да приеме такъв друг вариант. Засега политиката на протегната ръка към опозицията отпада. Мей отхвърли предложението на Корбин Великобритания да остане в митнически съюз с ЕС. Колкото и да твърди, че е загрижена на защитата на \"правата на работниците\" в опит да купи лейбъристки гласове, няма да й се получи. Консервативната лидерка в действителност предпочита единството на партията си, отколкото да търси двупартиен консенсус. Под натиска на \"джихадистите\" на Брекзита, както ги нарича влиятелен евроскептичен консервативен депутат, тя не проявява желание да подаде ръка на центристите, както отляво, така и отдясно. До степен в Уестминстър все повече да се питат дали тя в дъното на душата си не се е присъединила към каузата им за твърд Брекзит без споразумение. Парламентът разполага с ограничени възможности за маневриране. Макар и от няколко седмици да заплашват, че ще поемат контрола над процеса, депутатите са парализирани и не преминават в настъпление. Февруарската им ваканция, която започва следващата седмица, може и да е официално анулирана, но задкулисно те са насърчавани да не се отказват да ходят на ски, тъй като няма планирана законодателна дейност.", "date": "2019.02.14", "title": "\"Брекзит\" със сделка - \"ще е по-лесно, когато бъдем по-близо до пропастта\""}
{"url": "http://clubz.bg/79458-evropa_ne_biva_da_se_mesi_v_qdrenata_nadprevara_mejdu_sasht_i_rusiq", "text": "След като САЩ и Русия напускат Договора за ракети със среден и малък обсег, подписан в края на Студената война, Европа трябва да внимава и да не допуска подновената надпревара по въоръжаване да се провежда на нейна територия.  САЩ излизат от Договора за ракетите със среден обсег Американският президент Доналд Тръмп и руският президент Владимир Путин взаимно си дадоха шестмесечна отсрочка за напускане на подписаното през 1987 г. споразумение, което забранява поставянето на наземни ядрени оръжия със среден обсег. Чрез Договора за ракети Европа се бе оттървала от бързо подвижните и лесно скриваеми атомни ракети, които могат да изтрият градове от лицето на земята в рамките на няколко минути от изтрелването им. Това възражда тревогите у много западни експерти относно рисковете за   между Америка и Европа. Проблемът ще се влоши на предстоящата през тази седмица среща между министрите на отбраната в НАТО и на Мюнхенската конференция за сигурността. НАТО обсъжда и военни варианти, за да спаси ракетния договор с Русия Но европейските лидери не трябва да позволяват да бъдат сплашвани или принуждавани да извършат стратегически и политически грешки. Вашингтон, подкрепен от съюзниците си в НАТО, обвинява Москва, че от години мами, като изгражда наземни ракети, които могат да пренасят атомни бойни глави и чийто радиус на действие е между 500 и 5 500 километра - което нарушава клаузите на Договора от 1987 г.  САЩ: Русия даде неверни данни за ракетата 9М729 НАТО разчита Русия да отстъпи и да   преди да изтече срока. Не се надявайте. Путин може да почувства, че с по-дръзки действия ще разстрои отношенията между трансатлантическите партньори. Погрешно ще бъде, ако САЩ отново поставят ядрени ракети в Европа. Вече сме вървели по този път - през 80-те. Политически изтощаващо е, изпълнено е с опасности и най-вече - ненужно, предвид факта, че съществуващите атомни арсенали са достатъчно, за да изтребят света неколкократно. Трета световна или втора студена война? Има и по-добри начини да се защити Континента от атомна заплаха, включително като се инвестира повече в конвенционални оръжия и инфраструктура. Така ще се подсигури светкавичното мобилизиране при криза и ще се гарантира, че по-малките британски и френски ядрени арсенали, както и системата на НАТО за обмяна на атомно оръжие между САЩ и ЕС, са винаги готови. За трети път след края на Студената война западните стратези панически предупреждават за нарушаването на Договора за ракети от Москва и призовават за ответна реакция, за да се предотврати  Русия може да използва ядрено оръжие срещу НАТО Кремъл отрича твърдението, че новите ракети нарушават споразумението, но не прави нищо повече от това, за да изобличи обвинението. Той също обвинява Вашингтон, че е нарушил сделката, като е започнал да поставя ракетни защитни системи в Европа. Генералният секретар на НАТО Йенс Столтенберг заяви, че някои от новите руски ракети вече са поставени в Европа. Браус, който е пенсиониран генерал, доскоро бе директор в НАТО по въпроси за отбраната и планирането. За някого, който е станал свидетел на решението на Северноатлантическия пакт през 1979 г. да постави ракети \"Пършинг-2\" в пет европейски държави, в случай че СССР не премахне своите ракети СС-20, които са били насочени към Западна Европа, очертаващият се дебат около Договора за ракети за среден и малък обсег може да изглежда като едно отвратително \"дежавю\". И тогава, и сега, стратези твърдят, че европейските съюзници на НАТО са твърде податливи откъм външна принуда.  И тогава, и сега, Москва се кълне, че новата ракета е просто  . И тогава, и сега, някои стратези спорят, че Русия ще се оттегли само ако е убедена, че НАТО ще постави нови американски ракети в Европа. Русия отдавна искала да излезе от ракетния договор И тогава, и сега, решението се взема в контекста на съмненията за непоколебимостта на Вашингтон да подкрепи Европа. Канцлерът на ФРГ Хелмут Шмид се страхуваше от разделяне със САЩ и помоли да бъдат доставени американски ракети през 1978 г., отчасти заради недоверието си към тогавашния президент Джими Картър. Подобни съмнения започват да се проявяват откакто Тръмп нарече НАТО   и се въздържа да потвърди клетвата за колективна защита на държавите членки от външно нападение. Опитът на Шмид трябва да служи като обица на ухото за повечето съвременни европейски лидери. Решението на НАТО да постави ракети със среден обсег в Европа му коства поста. Нарастващото протестно движение срещу атомното оръжие оказа огромно въздействие върху Социалдемократическата партия, което провокира либералните коалиционни партньори на Шмид да го разкарат през 1982 г. и да се съберат с християндемократите на Хелмут Кол. Масовите демонстрации и политическите препирни бяха толкова травмиращи, че трудно може да си представи някой германски канцлер, както и италиански, белгийски или холандски премиер, да помоли  да се доставят на европейска земя нови ракети от Щатите. Не е такъв обаче случаят с Полша, която с готовност даде зелена светлина на САЩ да построят постоянна военна база на нейна територия. Гласът на Варшава се чува най-силно сред редиците на НАТО, когато се коментира слабостта на Централна Европа. Често Полша се спира току-преди да поиска нови американски ядрени ракети. Полша залага почти всичко на Тръмп, рискува изолация в ЕС Когато НАТО се разшири на изток след края на Студената война, Алиансът обеща на Русия, че няма да поставя атомни бомби на територията на новите държави членки. Трябва да удържи на обещанието си. Права е Америка, като казва, че не може да продължи да спазва споразумение, с което се съобразява само едната страна. Позицията на НАТО също е последователна, като твърди, че нарушенията на Русия не могат да бъдат игнорирани. Ако договорът за ракетите загине, обвинявайте Русия Но съществуват повече от достатъчно алтернативи преди да се помисли за атомно превъоръжаване на Европа.  Европейските лидери трябва да настояват за колективен политически контрол над Европа и да не позволяват на военни командири, американски \"ястреби\" или военната индустрия да решават предварително каква да е реакцията на НАТО. Вашингтон и Москва са отчасти принудени да действат заради постепенния възход на Китай - маргинален атомен актьор през 80-те, днес тя се бори да се превърне в световен хегемон. Китай, Индия и останалите държави притежателки на ядрено оръжие могат да развиват потенциала си за разработването му, докато САЩ и Русия са с вързани с ръце. Пехнян отново се захваща с производството на атомна бомба Един начин да се преодолее проблема ще е да се предложи на Пекин безпрецедентен тристранен договор за ядрено въздържане.  Тръмп иска нов ракетен договор с повече страни Идеята сигурно няма да успее. Не се знае дали президентът Си Дзинпин ще позволи да бъдат наложени ограничия върху арсенала на Китай, след като страната има явни амбиции над Тайван, Южнокитайско море и Корейския полуостров. Точно зад ъгъла е и предстоящият съюз между САЩ, Япония, Австралия и Индия.  Държавният секретар на Тръмп рискува война с Китай, ако блокира Южнокитайско море По-практичен път напред е ограничаването чрез конвенционалното оръжие. Ядрената сила може да е по-опасна на теория, но в действителност, няма рационален лидер, който да се надява, че ще му се размине, ако заплашва или директно изстреля ракети с ядрена бойна глава. Неспазването от Русия на Договора за ракети може да помогне на европейските съюзници да оправдаят пред електоратите си финансирането на оръжия за конвенционална отбрана, включително в добиването на прецизни неядрени ракети и в изграждането на пътища, летища и складове, които да подобрят възможностите за по-бързо изпращане на подкрепления на източния фланг на НАТО при криза. Европейските нации също тихо модернизират т.нар.  , в които участват пет неядрени съюзнички - Белгия, Германия, Италия, Холандия и Турция. Те складират на своя територия американски атомни бомби и летателни апарати, които могат да ги пренасят.  Турция тайно правела атомна бомба  Някои от страните планират да закупят изтребители Ф-35, за да заместят остаряващите Ф-16 и самолети \"Торнадо\". Американските атомни бомби Б61, които те могат да пренасят, също са подобрявани. Ако са мъдри, европейските правителства ще се вслушат в подобни коментари. Ще трябва занапред да възприемат хладнокръвното стратегическо мислене за сметка на паническите реакции. НАТО обсъжда и военни варианти, за да спаси ракетния договор с Русия САЩ: Русия даде неверни данни за ракетата 9М729 Трета световна или втора студена война? Русия може да използва ядрено оръжие срещу НАТО Русия отдавна искала да излезе от ракетния договор Полша залага почти всичко на Тръмп, рискува изолация в ЕС Ако договорът за ракетите загине, обвинявайте Русия Пехнян отново се захваща с производството на атомна бомба Тръмп иска нов ракетен договор с повече страни Държавният секретар на Тръмп рискува война с Китай, ако блокира Южнокитайско море Турция тайно правела атомна бомба ", "date": "2019.02.14", "title": "Европа не бива да се меси в ядрената надпревара между САЩ и Русия"}
{"url": "http://clubz.bg/79465-kosta_rika_s_cel_100_chista_energiq_i_bez_ednokratna_plastmasa_do_2021_g", "text": "Коста Рика е една от 5-те страни в света, лидери във възобновимите ресурси, но за следващите 2 години малката централноамериканска държава си е поставила по-амбициозна цел. Правителството обяви преди дни план, според който до 2021 г. страната трябва постоянно да разчита на възобновяеми източници на енергия. В добавка страната ще спре напълно пластмасовите изделия за еднократната употреба. За пръв път: Шотландия произведе за ден вятърна енергия, колкото харчи...  за ден В момента 99% от енергията в страната с под 5 млн. души население се осигурява от 6 чисти хидроцентрали, голяма слънчева електроцентрала и стотици вятърни мелници. Два месеца от годината страната е 100% чиста - постижение, с което могат да се похвалят само шепа държави по света. Целта е в близкото бъдеще страната да има нулев въглероден отпечатък. Макар че имат още работа до целта, специалистите отбелязват, че местната природа вече показва ефектите от грижите, които хората полагат за опазването й. Настоящото правителство планира в близко бъдеще напълно да забрани фосилните горива. ", "date": "2019.02.14", "title": "Коста Рика с цел - 100% чиста енергия и без еднократна пластмаса до 2021 г."}
{"url": "http://clubz.bg/79482-gerb_upravlqva_zadkulisno_s_partiqta_na_ruskite_turci", "text": "Премахването на преференциалното гласуване ще доведе до още по-голяма стагнация на партийната система в България. На практика изборът на политически алтернативи за обикновения гласоподавател е редуциран до нула. В България има една управляваща партия - ГЕРБ, която управлява публично с няколко скарани групички от националистическия сектор, и задкулисно - с партията на руските турци. Доган и ханъмата му Борисов са на масата. Гражданите сме в менюто Да речем, не искате да гласувате за ГЕРБ - за кого ще гласувате? Може би за БСП - прогресивната партия от епохата на сталинисткия мезозой, която заедно с президента си жадува да получи шанс да ни запрати обратно в Евразия и в социализма на купонната система? Или за ДПС - ако решите да видите как държавата може да бъде отново оглозгана до кокал от неговите предприемчиви бандити (не че сега са много далеч от властта...)? Или за някой по-ексцентричен чешит патриоти, за които не е известно утре с кого ще се хванат гуша за гуша? А, забравих, че можете да гласувате за демократичната десница - ако последната благоволи да обедини и без това изпосталялите си сили в една, а не в три коалиции. Истината е, че нямате избор между статукво и алтернатива. И по-точно - имате алтернатива, при вида на която ви домилява статуквото. Преференцията при гласуване бе един от малкото инструменти на гласоподавателя, който принуждаваше политическите партии да си спомнят, че не съществуват изцяло заради самите себе си. Този инструмент сега благоразумно ще бъде премахнат. Но тези, които ще го направят, трябва да си припомнят старата истина, че ако партиите се съберат около единството на своите интереси срещу обществото, то тогава гражданите неизбежно се обединяват срещу забравилите кому дължат властта си партийни велможи. Не е задължително това обединение да доведе до популистка експлозия срещу статуквото. То може да се изрази и в имплозия на гражданско отвращение от властта. От тук до Терминал 1-2 крачките са малко. Голяма работа - ще рече партийният апаратчик - територията остава тук, митниците и акцизите - също. С тази философия - стигнахме дотук. И очевидно, продължаваме...     ", "date": "2019.02.14", "title": "ГЕРБ управлява задкулисно с партията на руските турци"}
{"url": "http://clubz.bg/79477-oficialno_ot_bryuksel_kakvo_glasi_vtvyrdenata_gazova_direktiva", "text": "Нови правила, определящи ясна регулаторна рамка за експлоатация на газопроводи в рамките на ЕС и от държави извън ЕС, бяха предварително договорени между евродепутатите и държавите членки, съобщават от Европейския парламент. Те ще обхващат както вътрешните газопроводи на ЕС, така и всички газопроводи от страни извън ЕС, влизащи в Съюза. Така се създава правна яснота за съществуващата и новата газова инфраструктура. За газопроводите в ЕС вече се прилага правилото, че собствеността на газопреносната инфраструктура трябва да бъде отделена от тази на газа. С новото законодателство това би било приложимо за всички газопроводи в ЕС като общо правило дори когато те произхождат от страни извън него с възможност за дерогации за съществуващи газопроводи и изключения за нови. Постигнато е споразумение за втвърдяване на газовата директива на ЕС Новите правила дават изключителна компетентност на ЕС, когато става въпрос за споразумения за нови газопроводи от държави извън Съюза.   Ако оценката на държавата членка се различава от тази на Комисията, върховенство ще има оценката на Комисията. , освен ако не прецени, че това е в противоречие с правото на Съюза или в ущърб на конкуренцията и сигурността на доставките. Преди да подпише такова споразумение, държавата членка уведомява Комисията за текста на споразумението и получава разрешение да го подпише. Европейският парламент също така включи в текста разпоредба, че  . Държавите членки ще разполагат с 9 месеца, за да приведат своето национално законодателство в съответствие с нея. ДПА: Само България е против втвърдяване на газовата директива на ЕС По отношение на дерогации за съществуващи тръбопроводи (свързани с тръбопроводи на ЕС преди влизането в сила на настоящата директива)  . Това може да стане, при условие че тази дерогация не е в ущърб на конкуренцията в ЕС. Държавите членки могат да вземат решение за дерогация в рамките на една година след влизането в сила на директивата. Ако тръбопроводът е разположен на територията на повече от една държава членка, първата се консултира с останалите, преди да предостави такава дерогация. Предстои постигнатото споразумение да бъде одобрено от Комисията по промишленост, изследвания и енергетика и в пленарната зала, а също така от Съвета на ЕС. ДПА: Само България е против втвърдяване на газовата директива на ЕС", "date": "2019.02.14", "title": "Официално от Брюксел: Какво гласи втвърдената газова директива"}
{"url": "http://clubz.bg/79491-speshni_merki_sreshtu_chumata_vlastite_preporychvat_da_se_izkolqt_prasetata", "text": "Институциите излязоха със спешни мерки, след като край Девня беше регистриран случай на Африканска чума по дивата свиня. Основната цел е заразата да не проникне сред домашните прасета в района, предава бТВ. Властите ще препоръчат на   и да приберат месото във фризери. Евтаназия на 83 прасета заради африканската чума Засилват се мерките за сигурност и в промишлените свинекомплекси, където ще бъдат извършвани изследвания за болестта на всеки 15 дни. Освен това ще бъдат обособени места за загробване на голям брой свине като авариен план, в случай че болестта проникне в тях.", "date": "2019.02.14", "title": "Спешни мерки срещу чумата: властите препоръчват да се изколят прасетата"}
{"url": "http://clubz.bg/79479-di_velt_nato_zatyva_v_konfrontaciq_s_moskva", "text": "Какво е състоянието на НАТО през февруари 2019 г., 70 години след основаването си? При всичките успехи за гарантиране на мира, с които западният отбранителен съюз може да се гордее, алиансът показва и слабости, пише \"Ди Велт\".  –  натиск от страна на Путин.  – често алиансът реагира прекалено късно, подцени и готовността на Москва за ескалация и волята на Русия за налагане на нов територилен ред в Европа (анексирането на Крим, Източна Украйна).  – пактът няма отговори на важни въпроси, като подходът към Китай или Ирак. За европейците военната заплаха нараства и вероятно дори е по-опасна от времето на студената война. Същевременно е възможна нова надпревара във въоръжаването, тъй като Китай, Индия, Русия, а така също и САЩ нямат властови политически интерес от разоръжаване. Западните общества ще бъдат принудени да влагат за отбрана значително повече пари от данъци, което през идните години при все по-голяма конкуренция кой да получи по-голямо парче от бюджетната торта, ще доведе до обществени конфликти, особено в Германия. НАТО убеждава Турция да се откаже от руски ракети В сряда отбранителните министри на държавите от НАТО за пръв път обсъдиха новото положение – развалянето на двустранния ядрен договор, сключен между Вашингтон и Москва (САЩ и Съветския съюз – б. р.) за забрана на атомни ракети с обсег от 500 и 5000 км. Споразумението не може да бъде спасено. Учудващо е колко неподготвена е НАТО, въпреки, че от години се очертаваше подобно развитие и през това време по тази тема се състояха повече от 30 срещи между американци и руснаци. Алиансът беше изненадан и при анексирането на Крим през 2014 г. и сблъсъка на руски кораби и малки украински корабчета през ноември 2018 г.  Остава открит въпросът дали стратегическият ориентир и разузнаването на НАТО функционират достатъчно добре. Конструирането на руската ракета със среден обсег SSC-8, което доведе до провала на ядрения договор, е нещо далеч повече от апетитна хапка за военни. Тя докосва носещата колона на НАТО. Генералът от запаса Хайнрих Браус, който до лятото на 2018 г. беше най-влиятелният германец в НАТО, написа, че SSC-8 може много да повлияе за засилване на отбраната на застрашени съюзници в Северна, Източна и Югоизточна Европа, както и да парализира решимостта и волята за отбрана на европейските съюзници в случай на криза. Ако примерно Русия при бърз военен поход по подобие на Крим нападне Прибалтика, то Москва би могла да подсигури подобно нападение с ядрена заплаха посредством SSC-8. В такъв случай съюзниците действително ли биха се притекли на помощ на прибалтийските държави? Отговорът на този въпрос, както и спорът по разходите за отбрана, може да разцепи алианса. Точно това е целта на Путин. Но не е само това. С развалянето на ядрения договор сега Москва най-сетне може да разположи собствени ракети със среден обсег на южния и източния си фланг с аргумента за някаква заплаха. Москва гледа с голяма тревога на индийските и китайските ракети със среден обсег. Русия отдавна искала да излезе от ракетния договор Отговор биха били новите руски оръжия, но те могат по всяко време да достигнат до Европа. Какъвто и да би бил отговорът на НАТО, с оглед на обстановка по сигурността ще са необходими милиарди за инвестиции, които днес изглеждат невероятни. При това трябва да е ясно, че няма да има разполагане на нови американски ядрени оръжия в Европа. Това не е от интерес за Вашингтон поради нежеланието да се стигне до пряка конфронтация с Русия. До известна степен Путин притисна НАТО. Новите решения, взимани след 2014 г. за подсилване на източния фланг, са правилни, но въпреки всички усилия в  крайна сметка не са достатъчни за сплашване на Москва. Липсва модерна техника, инфрасктруктура и бързото задействане на големи бойни единици. Така наречената руска стратегия на НАТО, състояща се от сплашване и диалог, е безнадеждно остаряла. Москва създава факти. В миналото това беше преди всичко Черноморският регион (Грузия и Украйна), където пактът няма присъствие. Столтенберг: Искаме ракетен договор с повече страни Същевременно Русия все повече настъпва в Африка и запълва вакуума, оставен от американците. Споразумение за строеж на логистичен център в пристанище на Еритрея гарантира на Москва излаз на Червено море. Споразумението за военно сътрудничество с Централноафриканската република за обучение на въоръжени сили подсигурява влияние, също и съвместните учения с египетски войници за противопоставяне на терора, както и спорзумението с Кайро по използване на въздушното пространство. Москва е важен играч и в Либия. НАТО наясно ли е с всичко това? Все пак сега алиансът започва по-активно да се занимава с Китай. От руска и американска гледна точка Пекин е една от най-големите заплахи. Но в бъдеще Китай може да се превърне в централен актьор в Афганистан, където пред очите на алианса все повече се окопаваха така наречената Ислямска държава и Ал Каида, а талибаните запазиха мощта си. Защо въпреки многото жертви в действителност бе постигнато твърде малко? Защо едва сега алиансът започва да се занимава с Китай? Неясна остава и малката мисия на НАТО в Ирак. Може ли действително да се постигне нещо съществено? И какво ще се случи, ако брутални ирански милиции избият в Ирак войници на НАТО? При подписването на Северноатлантическия пакт на 9 април 1949 г. американският президент Хари Труман заяви, че целта е да се изгради «защитен щит, който ще ни позволи да продължим нормалната работа на правителството за обществото, за да постигнем един изпълнен и щастлив живот за всички наши граждани.» Това все още е валидно, но става все по-трудно. НАТО е под огромен натиск.     Русия отдавна искала да излезе от ракетния договор Столтенберг: Искаме ракетен договор с повече страни", "date": "2019.02.14", "title": "\"Ди Велт\": НАТО затъва в конфронтация с Москва"}
