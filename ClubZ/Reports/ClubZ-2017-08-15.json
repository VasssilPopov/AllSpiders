{"url": "http://clubz.bg/57263-tejlyr_suift_osydi_didjej_za_opipvane", "text": "Тейлър Суифт осъди диджей за сексуален тормоз. Попзвездата спечели дело срещу бившия радио водещ Дейвид Мълър, който бръкнал под полата ѝ по време на снимки преди концерт през 2013 г. Тя получи символичния 1 долар за понесените щети. Първоначално бившият диджей опита да я съди затова, че е загубил работата си заради нейните обвинения. През 2015 г. той заведе дело за 3 млн. долара. Но този иск беше отхвърлен от съда миналата седмица. Отхвърлени бяха и подобни претенции на Мълър към майката на певицата Андреа Суифт и Франк Бел. В изявление след като беше обявена присъдата Тейлър Суифт каза: Инцидентът е станал край Денвър по време на Red tour на певицата.", "date": "2017.08.15", "title": "Тейлър Суифт осъди диджей за опипване"}
{"url": "http://clubz.bg/57248-zashto_papata_obicha_putin", "text": "Все по-войнственият Владимир Путин намери нов приятел в лицето на един човек на мира - папа Франциск. Държавният секретар на Ватикана кардинал Пиетро Паролин трябва да лети за Москва на 20 август за среща с руския президент и патриарх Кирил, главата на Руската православна църква (РПЦ). Четиридневното посещение - първото .от такъв вид след руското анексиране на Крим през 2014 г., е поредна стъпка към задълбочаване на отношенията, започнало през септември 2013 г., когато Франциск написа открито писмо до Путин, който председателстваше Г-20, за да изрази подкрепа на противопоставянето му срещу американската военна намеса в Сирия. В това писмо , заяви Андреа Рикарди, основател на базираната в Рим общност \"Свети Егидий\" - хуманитарна организация, който понякога изпълнява ролята на неофициален дипломатически клон на Ватикана. Путин доволен от разговора с папата Молбата - нещо необичайно за дипломатическо писмо - бе признание на християнската идентичност, която Путин ревностно култивира. Без съмнение Путин е оценил папското послание предвид факта, че Кремъл бе един от най-отявлените критици на американските военни действия в Сирия. Няколко месеца по-късно, през ноември, Путин отиде в Рим, за да се срещне с Франциск за първи път (той вече се бе срещал с предшествениците му Йоан-Павел II и Бенедикт XVI). Руският президент се появи близо 50 минути по-късно, но това не попречи на папата да го посрещне отново през юни 2015 г. (когато Путин закъсня с повече от час). Франциск приветства Путин на немски и срещата продължи 50 минути - доста по-дълго от срещите на Франциск с американския президент Доналд Тръмп, която трая 29 минути. За Путин едни видими отношения с Ватикана са възможност да се изтъкне усилието на Русия да покаже себе си като опора на морала и традиционните ценности, контрастиращи със ставащата все по-светска Европа. Подобно на домакинството на зимната олимпиада през 2014 г. или на световното първенство по футбол догодина, приятелските връзки с Ватикана са начин да се покаже, че Кремъл не е изолиран дори когато санкциите срещу него продължават да бъдат в сила. Открита линия с Ватикана помага на Кремъл и да поддържа отношения с Италия, която продължава да бъде сред най-големите приятели на Русия в ЕС. , които САЩ и ЕС стовариха върху Русия заради нахлуването й в Украйна, каза Стефано Каприо, прекарал повече от 10 години в Русия през 90-те години на ХХ век като един от малкото католически свещеници в страната. Днес той преподава руска култура в Понтифския ориенталски институт в Европа. Но снимките с папата са опора на опитите на руския президент да представи Русия като крепост на християнството, която работи, за да спаси корумпираната западна цивилизация от глобализацията без ценности. Този опит предизвика дебати в католическия свят дали Русия наистина може да предложи такова решение. Руските консерватори възродиха царската реторика на Москва като \"третия Рим\" - център на имперското християнство (вторият е Константинопол). За Римокатолическата църква по-тесни връзки с Москва са възможност за възстановяване на по-силно присъствие след един век, белязан от появата и падането на комунизма и насилствения атеизъм. Официално в руската конституция е гарантирана свобода на религията, но това не попречи на правителството да направи по-трудни нещата за религии, различни от православната. В началото на новия век напрежението се покачи и няколко свещеници и епископи бяха изгонени от страната, след като бяха обвинени от православната църква, че обръщат хора в своята вяра. Пълните дипломатически отношения между Москва и Ватикана бяха възстановени едва през 2009 г. Папа и патриарх: Европа трябва да остане вярна на християнските си корени (СНИМКИ) Докато някои експерти по медиите намекват, че пътуването на ватиканския държавен секретар Паролин може да прокара пътя към първото в историята посещение на католически папа в Москва, повечето анализатори сятат, че противопоставянето на православните противници го прави доста далечно. Такава стъпка обаче би била в съответствие с желанието на папата \"да обедини християните\", както казва Якопо Скарамуци - експерт от сайта Vatican Insider. През февруари 2016 г. срещата между Франциск и руския патриарх Кирил на хаванското летище в Куба бе първата между московски патриарх и папа, след като източноправославната църква се отцепва от Рим през 1054 г. Срещата стана след почти 20-годишна подготовка и резултатът й бе съвместна декларация. Християните в Близкия изток също здраво стоят зад руската подкрепа за Башар Асад в Сирия, което се очаква да бъде сред най-важните въпроси в дневния ред по време на срещата на Паролин с Путин. Близкоизточните християни традиционно са близки по вяра и история с РПЦ, казва Матео Мацуци - анализатор на Ватикана от римския вестник \"Ил Фолио\": Причина за напрежение може да бъде руската агресия в Украйна, за която Франциск бе критикуван, че е заел мека позиция. Франциск нарече конфликта \"братоубийствена война\", като обвини и двете страни, с което разгневи гръкокатолиците, живеещи в Украйна. Казват, че техният главен архиепископ Святослав Шевчук заявил:  . В скорошно интервю за католическото списание \"Ил Реньо\" държавният секретар Паролин призна ролята на Русия на световната сцена. Но също така даде ясно да се разбере, че  . Папа и патриарх: Европа трябва да остане вярна на християнските си корени (СНИМКИ)", "date": "2017.08.15", "title": "Защо папата обича Путин"}
{"url": "http://clubz.bg/57252-kotkite_i_puchini_pod_otkrito_nebe_v_bansko_bezplatno", "text": "„Котките“ на Уебър, Чайковски и Пучини предлага в осмото си издание „Банско опера фест“. В три поредни вечери в последните дни на август (от 24 до 26 август) жителите и гостите на Банско ще могат безплатно да видят на площад „Никола Вапцаров“ спектакли в три различни жанра – балет, опера и мюзикъл. Фестивалът започва в четвъртък, 24 август, със „Спящата красавица“ на Чайковски. Поставена за първи път през 1890 г. в Мариинския театър в Санкт Петербург, днес работата е сред най-известните в балетния репертоар. Продукцията е на Русенската държавна опера. Втората вечер от фестивала (петък, 25 август) е посветена на операта. На площада ще се изиграе „Джани Скики“ от Пучини, вдъхновена от „Божествена комедия“ на Данте. „Джани Скики“ е създадена през 1918 г. и е трета част от оперния триптих на композитора, включващ още „Мантията” и „Сестра Анджелика“. Първоначално Пучини настоява трите опери да се играят заедно, но още на премиерата им в Метрополитън опера „Джани Скики” се превръща в хит. През 1920 г. композиторът разрешава операта да се поставя самостоятелно. Диригент на постановката в Банско ще бъде Найден Тодоров, а в главните роли ще гледаме Добромир Момеков, Мария Цветкова и Андреана Николова, солисти и оркестър на русенската опера. В последния ден от фестивала, събота, 26 август, ще гледаме мюзикъла на Андрю Лойд Уебър „Котките“, продукция на Държавна опера Варна, с диригент Страцимир Павлов. Премиерата на „Котките“ на Бродуей е през 1982 г., там мюзикълът е поставян близо 7500 пъти. На световните сцени има десетки хиляди представления. Поредното от тях ще бъде под откритото небе на Банско.", "date": "2017.08.15", "title": "\"Котките\" и Пучини под открито небе в Банско, безплатно"}
{"url": "http://clubz.bg/57253-fandykova_obeshta_remontyt_na_orlov_most_priklyuchva_do_22_avgust", "text": "Ремонтът на \"Цариградско шосе\" от ключовото за София кръстовище на Орлов мост до алея \"Яворов\" ще е приключил най-късно до 22 август. Това обеща столичната кметица Йорданка Фандъкова пред бТВ. Тя призова гражданите за търпение, припомняйки, че в есенния и зимния сезон, когато движението е по-натоварено, в пиков час през кръстовището се минава за около 10 минути - колкото отнема и сега по време на ремонта преодоляването на \"тапата\" в центъра на София. Ремонтът на участъка от \"Цариградско шосе\" струва около 300 000 лв., обясни Фандъкова, според която финансовият аспект е по-маловажен от проблема с трафика и от въпроса фирмата изпълнител на ремонта да си свърши работата така, че скоро да не се налага отново затваряне на пътната артерия. Според кметицата гаранцията за качество на ремонта на участъка през 2007 г., когато булевардът си спечели прозвището \"Цариградско море\", е изтекла много отдавна, а и в Европа гаранционните срокове били за 7-8 години. По думите й изпълнителят на предишния ремонт е бил най-сериозно санкциониран за некачествена работа.  Фандъкова обяви, че се налага удължаване на срока на ремонта на бул. Прага\" до 31 август заради изграждането на канализацията. Булевардът трябваше да е готов и отворен за движение на 15 август. Кметицата обаче е по-притеснена за движението в столичния кв. \"Овча купел\", където заради ремонти на булеварди хората имат само един изход от квартала към другите части на града. По думите й целта е ремонтът на бул. \"Овча купел\" да е приключил \"много преди 15 септември\", за да може хората да ползват ремонтираното трасе.  Ремонтът на бул. \"Дондуков\" тече в срок и се очаква да е напълно готов до 15 октомври. Общината продължава работа и по програмата за поставяне на камери за сигурност в града.", "date": "2017.08.15", "title": "Фандъкова обеща: ремонтът на Орлов мост приключва до 22 август"}
{"url": "http://clubz.bg/57257-kuneva_s_nov_post_v_bryuksel_nominirana_e_ot_yunker", "text": "Бившата вицепремиерка в кабинета \"Борисов 3\" и първи български еврокомисар Меглена Кунева е с нов пост в Брюксел, предаде БГНЕС. Новината става ясна от публикация в Официалния вестник на Европейския съюз от 28 юли 2017 г. Кунева е предложена от Европейската комисия за член на комитет, който се занимава със статута и финансирането на европейските политически партии. Заедно с нея председателят на Еврокомисията Жан-Клод Юнкер е номинирал и португалския политик и бивш еврокомисар Антонио Виторино. През есента на 2014 г. бяха приети нови правила относно статута на европейските политически партии и свързаните с тях политически фондации. Целта е повишаване на прозрачността при финансирането им и спазване на ценностите, на които се основава ЕС. Контролът върху дейността на европейските партии и свързаните с тях фондации се осъществява от специален орган, който се състои от шестима членове, като ЕК и Европейският парламент определят по двама представители. Назначението е обвързано с подписването от всяко определено за член лице на декларацията за независимост и липса на конфликт на интереси, става ясно от решение на Европейската комисия от 26 юли 2017 г. Сред изискванията за липса на конфликт на интереси е членът на органа по финансирането на европейските партии да не е член на Европейския парламент, на Съвета или на Комисията, да не упражнява изборни мандати.  В момента Кунева все още е лидер в оставка на движение \"България на гражданите\". Тя подаде оставката си при провала на партията й като част от Реформаторския блок на последните парламентарни избори у нас. Очаква се партията й да си избере нов председател на конференция през септември. Вероятно това ще е един от младите бивши депутати от РБ Димитър Делчев.", "date": "2017.08.15", "title": "Кунева с нов пост в Брюксел - номинирана е от Юнкер"}
{"url": "http://clubz.bg/57254-trima_napuskat_biznes_syveta_na_trymp_zaradi_rasistkoto_ubijstvo", "text": "Трима изпълнителни директори на големи американски компании напуснаха Съвета на производителите към президента Доналд Тръмп, предаде Ройтерс. Така те изразиха недоволството си от закъснялата му реакция срещу расисткото убийство в Шарлотсвил, Вирджиния, на 12 август. Тогава младеж прегази с колата си жена и рани 17 души по време на расистко шествие. Америка потресена от расистко убийство (СНИМКИ+ВИДЕО) Постовете си в съвета напуснаха Кенет Фрейжър от фармацевтичния гигант \"Мерк\", Кенет Кързейнич от производителя на микропроцесори и интегрални схеми \"Интел\" и Кевин Планк от компанията за спортно облекло \"Ъндър Армър\". Най-силно впечатление направи оттеглянето на Фрейжър, тъй като той е афроамериканец. Тръмп осъди расизма, Ку Клукс Клан и неонацистите Кевин Планк пък бе силно критикуван от спортни звезди, обличащи дрехи на \"Ъндър Армър\", за това, че е бил сред хората, най-силно подкрепящи Тръмп. След убийството в Шарлотсвил президентът заяви, че в сблъсъците са замесени \"много страни\", но не осъди ясно расистите. Чак вчера Тръмп излезе със специално изявление. Тръмп осъди расизма, Ку Клукс Клан и неонацистите Тръмп осъди расизма, Ку Клукс Клан и неонацистите Тръмп осъди расизма, Ку Клукс Клан и неонацистите", "date": "2017.08.15", "title": "Трима напускат бизнес съвета на Тръмп заради расисткото убийство"}
{"url": "http://clubz.bg/57259-stoichkov_obqvi_systava_za_macha_s_barselona_na_20_septemvri", "text": "Христо Стоичков обяви избраниците си за шоумача срещу \"Барселона\" на 20 септември на стадион \"Берое\" в Стара Загора. Тогава ще се противопоставят ветерани на България и някои от футболистите на \"Барса\", част от отбора, спечелил първата Купа на шампионите за клуба през 1992 г. Тази година се навършиха 25 лета от събитието. Ето ги величията на Барса за мача на Стоичков в Стара Загора Христо Стоичков води \"Барселона\" в Стара Загора В тима на Камата личат герои от САЩ-94, футболисти, които не попаднаха в златния отбор, ветерани от онези години, както и от по-скоро като Стоян Колев, Мартин Петров и т.н. Прави впечатление, че липсва Любослав Пенев, който отскоро стана треньор на втория тим на \"Валенсия\". Христо Стоичков води \"Барселона\" в Стара Загора", "date": "2017.08.15", "title": "Стоичков обяви състава за мача с \"Барселона\" на 20 септември"}
{"url": "http://clubz.bg/57251-dnes_e_uspenie_bogorodichno", "text": "Днес е големият християнски празник Успение Богородично или Голяма Богородица, както често се нарича у нас. Това е най-големият християнски празник през лятото. Света Богородица като покровителка на майчинството, жените и семейното огнище се чества и в православния, и в католическия свят. По традиция българският патриарх Неофит ще оглави празничната Света литургия в Троянския манастир \"Успение Богородично\". След това ще започне литийно шествие с чудотворната икона на Пресвета Богородица Троеручица от храма до параклиса, изграден на мястото, където е извършила първото чудо. Според Библията на днешния ден Божията майка, на 64-годишна възраст, напуска земния си живот и отива при сина си Исус Христос. Три дни преди смъртта й архангел Гавраил съобщава на Богородица, че Бог е пожелал да я вземе в своето царство, за да царува вечно с него. Последното й желание е да види Светите апостоли заедно. Три дни след това Христос, обкръжен от ангелски ликове и светци, слиза от небесата за душата на Света Богородица. Погребват я в една пещера край Гетсимания и затварят входа й с камък. Когато няколко дни по-късно го отварят, за да се поклони пред светицата закъснелият апостол Тома, намират само плащаницата й. Ставайки от трапезата, апостолите чуват ангелско пеене и виждат в облаците пречистата Божия майка, обкръжена от ангели, която им казва:  В памет на явяването на Пресвета Богородица пред апостолите църквата определя в този ден да се отслужва тържествена литургия и да се прави \"въздигане на хляба\".", "date": "2017.08.15", "title": "Днес е Успение Богородично"}
{"url": "http://clubz.bg/57256-dobrovolci_zaloviha_obshtinar_da_brakonierstva", "text": "Доброволци заловиха бракониер, който се оказа общински съветник в Троян, предаде бТВ. Отгоре на всичко това не е първото нарушение, в което е хванат Румен Райков. Освен общински съветник в Троян той е и служител на областната администрация в Ловеч. Доброволците били от Централната рибноопазваща организация (ЦРОО). Преди две седмици те получили пореден сигнал за нарушител, забелязан близо до Райския залив в язовир „Сопот“. Хората му заложили капан и го хванали на място. Пред доброволците заловеният бракониер споделил, че очаквал гости и трябвало да ги почерпи. Конфискувани са 100 метра мрежа и почти 9 килограма незаконно уловена риба. Оказва се, че Райков е залавян и друг път. На същото място преди време му взели друга мрежа. Райков все още е общински съветник, разказва бТВ. В официална позиция от ГЕРБ–Троян осъждат подобни прояви. Въпреки това провинилият се не е изключен от структурата на партията. Райков обаче вече е освободен от поста си в областната управа в Ловеч.", "date": "2017.08.15", "title": "Доброволци заловиха общинар да бракониерства"}
{"url": "http://clubz.bg/57261-malajzijski_sultan_omyji_pishtno_dyshterq_si_za_holandec_snimki_video", "text": "Дъщерята на един от най-могъщите султани на Малайзия се омъжи за своя холандски годеник на пищна церемония в понеделник, съобщиха световните медии. 31-годишната принцеса Тунку Тун Амина Султан Ибрахим е единствената дъщеря на Ибрахим Искандар, султана на Джохор (едит от щатите на Малайзия). Тя взе за съпруг 28-годишния Денис Мухамед Абдулла, с когото са заедно от три години. Денис е холандец, но през 2015 г. приема исляма. Двамата се ожениха по традициите на малайзийския ислям в двореца \"Сирийн Хил\", резиденцията на султана в южния град на Джохор Бахру. Церемонията беше частна, на нея присъстваха роднини и приятели. Тук бяха и султанът на Малайзия Мухамед Пети, както и султанът на Бруней Хасанал Болкиа и малайзийският премиер Наджиб Разак. Младоженката беше в бяла сватбена рокля в традиционен стил, младоженецът също беше в бяло. Според съобщение на пресслужбата на султана Денис Мухамед поставил пръстена на ръката на Тунку в специална стая в двореца.   За да се спази мюсюлманската традиция, Денис получи зестра от 22,50 малайзийски рингита (около 12 лв.). После двойката целуна ръцете на родителите си, лелите и чичовците - които едва ли са малобройни - в знак на уважение.      След това имаше и \"скромна\" церемония и прием за 1200 гости, който простолюдието можеше да наблюдава на големи екрани в центъра на Бахру. Подготовката за събитието продължиха седмици като целия град беше украсен със знамена, имаше и засилени мерки за сигурност.      Холандецът, чието рождено име е Денис Вербаас, работи в компания за управление на имоти в Малайзия. Роден е в град близо до Амстердам, баща му работи в цветарски магазин, а майка му в магазин за дрехи. Преди Малайзия той е бил модел и маркетинг мениджър на футболен клуб в Сингапур. Запознава се с принцесата в кафене и двамата веднага усещат химията помежду си, пише Би Би Си. Кралското семейство на Джохор е много богато и могъщо и има своя собствена армия - това е единствената провинция в държавата с войска. В Малайзия има уникална организация на управлението като на всеки пет години се променя владетелят на трона на мюсюлманската държава - има ротация между управляващите деветте щата, всички от които са мюсюлмански монарси.     На престола в момента е султан Мохамед Пети, който е от консервативната северна провинция Келантан. Той ще предаде властта през 2021 г. Все пак е малко вероятно холандецът някога да поеме управлението на държавата, тъй като деветимата решават помежду си кой ще е следващият управник на Малайзия.    ", "date": "2017.08.15", "title": "Малайзийски султан омъжи пищно дъщеря си за холандец (СНИМКИ, ВИДЕО)"}
{"url": "http://clubz.bg/57260-zaradi_cankov_kamyk_ninova_dava_borisov_na_syd_i_na_avstrijskata_prokuratura", "text": "Лидерката на БСП Корнелия Нинова се закани, че дава под съд всеки, който свързва името й с проекта \"Цанков камък\" в качеството й на зам.-министър по времето на Тройната коалиция. Социалистката освен това ще сезира правителството и прокуратурата на Австрия заради твърденията на политици от ГЕРБ, че изграждането на хидровъзела е корупционно. Причината Нинова да е обърне към институциите в Австрия е, че проектът е изграден с участието на австрийски фирми и по силата на договор между България и европейската страна.  Десислава Атанасова: В сигнала на ГЕРБ за \"Цанков камък\" не е споменат Доган Ето какво казва Корнелия Нинова в нарочна позиция по случая, след като от ГЕРБ пратиха сигнал до главния прокурор за проекта, въпреки че такава вече имаше през 2010 г.:", "date": "2017.08.15", "title": "Заради \"Цанков камък\": Нинова дава Борисов на съд и на австрийската прокуратура"}
{"url": "http://clubz.bg/57262-severna_koreq_otlaga_napadenieto_sreshtu_guam", "text": "Севернокорейският лидер Ким Чен Ун отлага решението за нападение над американската авиобаза на остров Гуам, съобщава държавната агенция КЦНА, цитирана от Ройтерс. Режимът в Пхенян ще изчака следващи действия от страна на САЩ. Три кошмарни сценария: Как започва войната със Северна Корея Ким Чен Ун е инспектирал подготовката на севернокорейската армия в понеделник и е обсъдил с главнокомандващите план за изстрелване на четири балистични ракети към остров Гуам, съобщава още КЦНА: Според анализатори отстъплението от агресивната риторика може да е опит за намаляване на напрежението, но може и да значи, че Северна Корея все още няма готовност да изстреля ракета рещу авиобаза \"Андерсън\" на остров Гуам. Новоизбраният президент на Южна Корея Мун Дже Ин заяви, че няма да допусне военни действия на полуострова. Денят на Освобождението се празнува както в Южна, така и в Северна Корея. Той ще бъде последван от съвместни военни тренировки на американски и южнокорейски военни. Китайският държавен вестник \"Глобал таймс\" публикува редакционен коментар, според който ролята на Южна Корея е на буфер между КНДР и САЩ: Междувременно Китай обяви, че ще спре вноса на въглища, желязо и морска храна от Северна Корея в изпълнение на сакциите, наложени от Съвета за сигурност на ООН преди 10 дни. Резолюцията бе приета единодушно от 15-те страни членки на съвета и по преценка на американски държавни служители ще ограничи приходите от износ на КНДР с една трета. Повод за налагането на новите санкции бяха двата успешни теста на междуконтинентални балистични ракети, проведени от Пхенян през юли. Пхенян заплашва с физически действия заради санкциите Китай е най-големият търговски партньор на режима в Пхенян - с него се осъществява близо 90% от външната търговия. Пекин бе обвинен от Вашингтон, че не прилага мерките срещу Пхенян и беше заплашен от вторични санкции върху китайски банки и предприятия, които са свързани със Северна Корея. Белият дом готви санкции срещу Китай заради Северна Корея Япония ще търси гаранции за сигурността си от Вашингтон на среща на външните и военните министри на двете страни в четвъртък. Северна Корея може да върне на Тръмп за заплахите срещу Иран Министърът на отбраната на САЩ Джеймс Матис предупреди, че всяка атака на Северна Корея ще ескалира във война и ако Пхенян изстреля ракета срещу Гуам, \"играта започва\". Той увери, че армията ще пази страната от \"всяка атака по всяко време и от всеки противник\" и заяви, че жителите на остров Гуам са в безопасност. Пхенян заплашва с физически действия заради санкциите Белият дом готви санкции срещу Китай заради Северна Корея Северна Корея може да върне на Тръмп за заплахите срещу Иран", "date": "2017.08.15", "title": "Северна Корея отлага нападението срещу Гуам"}
{"url": "http://clubz.bg/57258-nadejdi_za_tol_sistemata_utre_shte_bydat_otvoreni_ofertite", "text": "Вчера той обяви, че ще бъде създадена държавна компания, която да пресече   от страна на частните фирми, които постоянно обжалват обществената поръчка. Борисов: Ако тол системата не тръгне до понеделник, правим я държавна Двете процедури обаче - частна и държавна, ще продължат паралелно. По думите му към днешна дата шансовете да се продължи и завърши поръчката са немалки, но резервният вариант за държавно предприятие остава в сила. Борисов каза, АПИ изпълнява Тол такси за половината пътища, през уикенда камионите ще плащат двойно по-скъпо Борисов каза, АПИ изпълнява Тол такси за половината пътища, през уикенда камионите ще плащат двойно по-скъпо", "date": "2017.08.15", "title": "Надежди за тол системата: Утре ще бъдат отворени офертите "}
{"url": "http://clubz.bg/57255-desislava_atanasova_v_signala_na_gerb_za_cankov_kamyk_ne_e_spomenat_dogan", "text": "Тя и съпартиецът й Александър Ненков вчера сезираха прокуратурата с искане за проверка на строителството и финансирането на хидровъзел \"Цанков камък\". ГЕРБ погнаха \"Цанков камък\", защото станал опасен Такова разследване вече бе правено през 2010 г. по сигнал на Бойко Борисов по времето на главния прокурор Борис Велчев, но нередности не бяха установени. През 2011 г. пък Върховният административен съд окончателно оправда Доган и реши, че няма конфликт на интереси с получаването на хонорар от 1 млн. евро за консултации по проекта за хидровъзела. Формалният повод сега е проблем в техническото изпълнение и информациите за изтичане от \"чашката\" на язовира.  И не пропусна да припомни, че проектът е стартирал, когато министър е бил Румен Овчаров, а негов заместник - настоящата соцлидерка Корнелия Нинова. Румен Овчаров: Цанков камък е като операта в Сидни Сетне Атанасова започна да изчислява финансирането на \"Цанков камък\", а и на неосъществената АЕЦ \"Белене\" в пенсии.  Според нея  в тези два проекта плюс загубите от КТБ са потънали средствата, за да се индексират всички пенсии, както иска БСП сега. Строителството на \"Цанков камък\" започна още през 2004 г., когато на власт е правителството на НДСВ и ДПС. Продължава и по времето на Тройната коалиция и обектът окончателно е пуснат в експлоатация преди 7 години по време на първия кабинет на ГЕРБ. Първоначално обявената цена на съоръжението е около 440 млн. лв. Впоследствие се оказва, че строителството е било за над 1 млрд. лева. Румен Овчаров: Цанков камък е като операта в Сидни", "date": "2017.08.15", "title": "Десислава Атанасова: В сигнала на ГЕРБ за \"Цанков камък\" не е споменат Доган"}
