{"url": "http://clubz.bg/60561-rumen_radev_v_mnogo_napravleniq_demokraciqta_e_v_otstyplenie", "text": "заяви в интервю за \"Панорама\" по БНТ президентът Румен Радев в отговор на въпрос - за странните сигнали за българската история, идващи от Русия - първо за уж създадената по македонските земи кирилица, а сега - за спасяването на евреите у нас от Съветската армия. Запитан дали това е отговорът му на упрека на говорителката на руското външно министерство Мария Захарова, че не е казал нищо за осквернения паметник на Съветската армия в София, Радев отвърна: Президентът обаче на няколко пъти повтори думата \"суверенитет\" и каза, че ЕС и НАТО са били големите цели, а въпросът е - оттук накъде. Радев към Путин: Очаквам ви в България през 2018 г. Държавният глава беше ясен: Руският президент Владимир Путин ще дойде у нас тогава, когато бъде постигнато съгласие за датата на посещението му, каза още Радев. Визитата няма да е за 3 март, когато се навършват 140 години от Освобождението на България от турско робство. По съвпадение тогава страната ни е председател на Съвета на ЕС, което породи спекулациите, че това е главната причина за отлагането. Съвсем естествено стана дума и за изказването на президента на 1 ноември. Тогава той заяви, че будителят не е интелектуалец по европейски образец. И доразви темата: Румен Радев: Будителят не е интелектуалец по европейски образец Радев допълни \"европейската\" тема с това, че преди всичко трябва да надмогнем нашите комплекси и не винаги да се поставяме в предварително начертани рамки. България трябва да открие себе си и да се впише в очакванията на гражданите. Темата за отказа на пилотите от военновъздушната база в Граф Игнатиево да летят с МиГ-29 също бе засегната в интервюто. Още повече, Радев бе командващ ВВС, след което подаде оставка заради спор за бойните самолети и се кандидатира за президент. Той бе попитан дали неизлитането на пилотите е било координирано с него. И отговори, че няма как това да стане, тъй като не е техен командир вече повече от година. А такива изказвания били цинични и безотговорни. Пилотите на \"Граф Игнатиево\" отказват да летят Радев каза още, че темата за бойните самолети за авиацията не е основна и не той я повдига: Неговите теми са други - антикорупцията, националната сигурност, суверенитетът, справедливостта, бедността: Водещият припомни на Радев, че назначеното от него в началото на тази година служебно правителство е проверило щателно ген. Николай Петров - тогава шеф на Военномедицинската академия. През седмицата той подаде оставка от поста здравен министър. Войната ГЕРБ - президент продължава, КСНС се провали Президентът изтъкна, че поискал от всичките свои министри да извършат проверки за нередности в сферата на тяхната компетентност. Такива имало не само в здравеопазването, но и в други сфери. Целта на забавянето на избора на шефа на ВАС Георги Чолаков пък била да се даде шанс на новия Висш съдебен съвет (ВСС) да потвърди този избор с нова легитимност. Ако някой има критики, те трябва да бъдат отправени към авторите на съдебната реформа, която според Радев произвежда същия резултат. Той коментира и идеята на ГЕРБ да отпадне давността за престъпления по време на приватизацията: Той припомни и пиар акциите, при които били показвани снимки от въздуха на богаташките къщи, и попита дали нещо се е случило с тях и собствениците им. По думите на Радев практиката в другитге държави показва, че трябва да има  - не само следователи, но експерти по банково дело, специалисти по информационни технологии и т.н. Интервюто бе дадено точно в деня, в който се навършиха 28 години от падането на комунизма в България. Логично водещият попита Радев помни ли къде е бил на 10 ноември 1989 г. Той \"възприел промените с надежда\", подобно на всички млади хора по онова време, с очакване. Радев благодари на предшествениците си Петър Стоянов, Георги Първанов и Росен Плевнелиев, че са отклинали на призива му и са дошли на откриването на паметната плоча на Желю Желев. И изтъкна, че тогава медиите не са цитирали всичко, който той е казал на събитието. Радев бе категоричен, че Желю Желев е бил човекът, задал посоката на България към ЕС и НАТО Тя, разбира се, е правилната. Не е ли тесен върхът на държавата за две големи амбиции, когато на него са двама бивши генерали от резерва, попита водещият. Другият генерал е премиерът Бойко Борисов. От действията и тона на всеки човек личи от какво се води той. Той е убеден, че макар да има ограничени правомощия, президентът винаги може да отстоява истината - дори тогава, когато я показват след криминалните хроники по телевизиите. Запитан каква ще бъде ролята на първата дама при неговия мандат, президентът отговори: А на въпроса каква ще бъде мсията на президента Радев, която ще изпълни на всяка цена, той отвърна, че за него е важно не колко време ще бъде президент, а какъв президент ще бъде. Румен Радев: Будителят не е интелектуалец по европейски образец Пилотите на \"Граф Игнатиево\" отказват да летят Войната ГЕРБ - президент продължава, КСНС се провали", "date": "2017.11.10", "title": "Румен Радев: В много направления демокрацията е в отстъпление"}
{"url": "http://clubz.bg/60537-osvobojdenie_za_bylgarskoto_kino", "text": "Случайно или не, новият български филм „Възвишение“ тръгва по екраните на 10 ноември. Случайно, защото филмът бе завършен в близост до тази дата, случайно и защото датата се пада в петък, когато излизат премиерите по кината. Дали обаче е случайно, че авторите на този филм не избраха да пуснат филма миналия петък, 3 ноември, или следващия – 17 ноември; защо не го пуснаха през октомври, „Възвишение“ е напълно готов поне от месец? Създателите на „Възвишение“ твърдят, че съвпадението е случайно. А случайността винаги нарежда нещата в перфектен порядък. И така, на Десети ноември – една от светлите дати в историята ни – е денят за триумф на родното кино. То може би най-сетне ще стигне до своето освобождение – с един много хубав български филм. Български филм, който има всички изгледи да вкара хиляди зрители в кината. Филм, който счупи клишето за българското кино. А голямата идея на „Възвишение“ е свободата. Свобода не само от османско владичество, а от невежеството, което и днес сладко ни изкушава да му се отдадем. И ние му се отдаваме, разбира се, защото най обичаме да сме под игото, роби на насладата да бъдем жертви. Филмът поставя пред нас въпроса на какво сме готови за свободата. Каква свобода искаме. Защо се отказваме от нея и предпочитаме да се залостим в крепостта на безотговорността, безгрижието, охолството на тялото и леността на ума. Защо се примиряваме пред агресивното невежество, защо приемаме да ни управлява. Защо бягаме, защо не търсим смисъла… , осъзнава Гичо, героят, в чиято глава ние, зрителите, изживяваме одисеята към неговото възвишение – негова Голгота. И възвишението на българското кино „от нас зависва“. Стига с този вой на кинаджиите „кой ще ни даде париии“. Те сами трябва да си извоюват тези „париии“. С добро кино. Като „Възвишение“. Но не само парите липсват на българското кино, а и добрите истории, а още повече идеите. Колко хубаво би било „Възвишение“ да постигне още една свобода – да сбъдне мечтата на Гичо българинът да се осъзнае като „словесна твар и человек“. Но едва ли, скептични сме и ние като Виктор Божинов – процесите на осъзнаване са бавни, както знаем от българската история. Те минават през много четене – на книги като тази, по която е създаден филмът „Възвишение“. И ако сме описали пиянството на един народ в „Под игото“, оставили сме зад нас политическата поръчка „Време разделно“, сега дойде време да се освободим с „Възвишение“. Възвисете се, днес отидете на кино! \n\t", "date": "2017.11.10", "title": "Освобождение за българското кино"}
{"url": "http://clubz.bg/60535-levi_i_barikada_poiskaha_neoblagaem_minimum_i_po_nisyk_dds", "text": "Граждански активисти, журналист от крайно левия портал \"Барикада\", хора от списание със звучното име \"Диверсия\", синдикалистката от \"Подкрепа\" Ваня Григорова и депутати от БСП обявиха внасянето на над 30 000 подписа за гражданска инициатива в парламента. Тя се казва \"Да спрем машината на неравенството\" и има две основни искания - въвеждане на необлагаем минимум у нас, равен на текущата минимална работна заплата, и диференцирана - тоест по-ниска ДДС ставка за стоки от първа необходимост като лекарства, книги и учебници, детски стоки.  Показана бе и карта на Европа, според която България е единствената страна в ЕС, в която няма необлагаем минимум, а заедно с Дания е и единствената с единнна ДДС ставка за всички стоки. Журналистът от \"Барикада\" Ивайло Атанасов обяви как спестяването на около 43 лв. от данъци месечно - което щяло да се случи с въвеждане на необлагаем минимум, може да звучи малко на хората с високи доходи, но за повечето население това били парите, с които изкарват последната седмица преди следваща заплата. И той повтори как България трябва да се \"европеизира\". Уточнено бе, че активистите не говорят за отмяна на плоския данък след въвеждане на необлагаем минимум.  Тезата на БСП е обратна - те искат и прогресивно данъчно облагане на доходите, т.е. \"богатите\" да плащат по-голям процент от дохода си като данък, а единната ставка от 10% да отпадне при облагането на физическите лица.  Инициаторите на гражданската инициатива искат и ДДС за лекарства, книги, детски стоки и др. да е 9%, а не 20%. Исканата ставка е същата, каквато е в момента в сферата на туризма.  Подкрепа била получена от партиите АБВ и \"Движение 21\", от граждански организации и други.", "date": "2017.11.10", "title": "Леви и \"Барикада\" поискаха необлагаем минимум и по-нисък ДДС"}
{"url": "http://clubz.bg/60533-karakachanov_ofertite_za_iztrebitelite_shte_sa_klasirani_v_kraq_na_yuli", "text": "До края на юли трябва да приключи цялата процедура по подаването на офертите за новите изтребители и класирането им. Това каза вицепремиерът и министър на отбраната Красимир Каракачанов. Той призна, че това е една \"амбициозна пътна карта\". Той допълни, че  и ако има оферта, тя ще бъде разгледана. Той бе категоричен, че сумата не може да бъде надхвърлена, тъй като е записана в решение на парламента. Тя е 1,5 млрд. лв. Проектът за машина на пехотата вече е одобрен от Съвета по отбрана и предстои внасянето му в парламента. Каракачанов за летците: Че ги ръчкат, ги ръчкат... Според Каракачанов напрежение сред летците в Граф Игнатиево няма.", "date": "2017.11.10", "title": "Каракачанов: Офертите за изтребителите ще са класирани в края на юли"}
{"url": "http://clubz.bg/60531-da_ni_e_chestit_pol_anal_bd", "text": "Ако някой все още брои етажите под дъното, към които се спускаме, моля да прибави още един. И да му сложи надпис: Божидар Димитров – политически анализатор. Това ще е бъдещото занимание на доскорошния директор на НИМ, той просто се подчинил на знаците на съдбата:  Ето и дебюта му в политическото анализаторство по повод изявлението на говорителя на руското външно министерство Мария Захарова, че Червената армия е спасила българските евреи: Това не го казва неизбежният простак, какъвто има във всеки „Биг брадър“, по адрес на някоя от съквартирантките. Казва го новоизгряващият политически анализатор Божидар Димитров по повод говорителя на руското външно министерство. Както бил рекъл някакъв американски сенатор Бари Голдуотър, „сексът и политиката доста си приличат – не се налага да си добър в тях, за да се забавляваш.“ Та така – Божидар Димитров се забавлява в това изказване и с политиката, и със сексизма и очевидно не е добър и в двете. Може да се намери и по-лицеприятна дума за изказването на Божидар Димитров, но няма нужда, точната е простащина. Ако за премиерите в политическия анализ имаше политическа критика в смисъла на театралната или литературната критика, то в случая тя щеше да звучи така: Божидар Димитров е просто и само едно дрънкало. И колкото и да е странно, тук идва моментът, в който трябва да се направи комплимент на Божидар Димитров – в ролята си на политически анализатор той е изцяло на нивото на политическата обстановка. Съответен е. Съизмерим. Сходен. Лика-прилика. Както и да го увъртаме, ще се наложи да признаем – подходящ е! Правенето на политически анализи е скучно занимание. То няма нищо общо с анатомични размери от компетентността на д-р Енчев, нито с обиди от областта на урологията. Иска ровене във факти и цитати, заплитане и разплитане на невидими връзки, оценки и преценки и след цялата тази досадна работа предполага прогнози и намиране на решения. Понякога прилича на търсене на неизвестното в сложно уравнение. Само че как да намериш неизвестното, ако известните величини са неточни? – това е най-голямото изпитание в анализирането на българската политика. Как например да направиш анализ на участието на ГЕРБ в последните президентски избори, ако имаш следните два цитата от лидера на партията Бойко Борисов. Първият: И вторият: Ако изобщо може да се разсъждава над тези две мнения, изказани от един и същ човек за един и същ човек, то това би било психоанализа, а не политически анализ. Съпоставянето на двата цитата може да помогне за поставянето на диагноза, но не и на прогноза. Ако мислите, че с фактите е по-ясно и лесно от цитатите, защото фактите се измерват с по-точни мерки от говоренето, лъжете се. Всеки факт у нас е поне два факта. И колкото едни хора са сигурни, че е верен първият, толкова други хора са сигурни във втория. Положението с фактите е като в оня виц за човека, който продавал салам от чучулиги. Учудвали се хората, докато накрая един попитал - ама целият ли салам е само от чучулиги. Е не, рекъл продавачът, петдесет на петдесет е, една чучулига и един кон. Често във факта истината я има, но е с пропорцията на чучулигата. Словосъчетанието на 2017 година вероятно ще бъде „лъжлива новина“. Изчислили са, че то се употребява три пъти повече, отколкото през миналата година. Ако суровината е лъжлива, възможно ли е анализирането ѝ да е истинско? Но най-трудното за разгадаване си остават онези невидими човешки връзки и взаимоотношения зад думите и под фактите, което народът оприличава с преплитането на свинските черва. Без знание за тези секретни любови и тайни омрази е невъзможно да се направи икономически анализ, където всичко се свежда уж само до точни числа (например анализ за причините за катастрофата с КТБ), камо ли анализ за политиката, където резултатът от гласуването в парламента на някакъв важен закон може да зависи от това, че един се сърдел на друг за това, че му съборил барбекюто. Как например да пишеш за ДПС като опозиция, като по догадки и по интуиция усещаш, че ДПС е видимо в политическа опозиция, но в икономическо отношение е на власт? Има един човек, който може да отговори на този въпрос, но този човек нито може да бъде видян, нито да бъде попитан. По линия на познатите демократични начини за установяване на истината възможности не съществуват. Човекът на съседната маса в кафенето тия дни обясняваше: Слушах го и му завиждах. Де и ние, за които са задължителни цитатите и фактите, да разполагахме с такава увереност, изразена във факти. На този човек факти не му трябваха, говореше по усет. Живеем във време, в което политическият анализ по стандартите за качество стана невъзможен – защо тогава Божидар Димитров да не е политически анализатор? Това вече е най-лесното занятие. Просто казваш, че Русия е мечка, а България буболечка и ето те и анализатор на международното положение. Ще кажете, че всичко това вероятно е така, но то не оправдава простащината с анатомичните особености на Мария Захарова. А откога простащината се очаква да бъде оправдавана? Не е ли тя всъщност официална политика. Всичко това можех всъщност да кажа само с едно изречение. Божидар Димитров, политически анализатор – хак ни е!", "date": "2017.11.10", "title": "Да ни е честит пол. анал. Б.Д.!"}
{"url": "http://clubz.bg/60528-korupciq_za_100_miliarda_dolara_v_sauditska_arabiq", "text": "Поне 100 милиарда долара са незаконно присвоени през последните десетилетия при корупционни практики в Саудитска Арабия. Това заяви главният прокурор на страната след вълната от арести на висши държавни служители през последните седмици. Чистка - Саудитска Арабия арестува 11 принцове Общо 201 души са задържани за разпит при антикорупционната операция, каза обвинител номер едно шейх Сауд ал-Моджеб. Сред тях са 11 принцове, както и висши държавни служители и бизнисмени. Новосформираният  , провежда разследването, което напредва \"много бързо\", заяви още главният прокурор. Замразени са активите на задържаните държавни служители. Какво точно се случва в Саудитска Арабия Според някои анализатори арестите целят укрепване на властта на престолонаследника Мохамед бин Салман. През юни той беше избран за наследник на трона от баща си - настоящия крал Салман, измествайки братовчед си Мохамед бин Найеф. Повечето арестувани са пряка заплаха за властта на престолонаследника. Мутаиб бин Абдулла е син на покойния крал и оглавява Националната гвардия. Алуалед бин Талал е сред най-богатите и най-разпознаваеми саудитци в света и водещ медиен собственик в региона на Близкия Изток. Някои от арестуваните за корупция пък заемат позиции в държавната власт, ключови за провеждането на икономическите реформи на Бин Салман. Френският президент Еманюел Макрон посети Саудитска Арабия вчера въпреки дипломатическата криза в региона. Държавният глава на Франция беше в Рияд дни, след като премиерът на Ливан Саад ал Харири подаде оставка по време на посещението си в саудитската столица. Властите в Бейрут смятат, че той е задържан в Саудитска Арабия. Саудитска Арабия държи под арест ливанския премиер? Ливан е бил френска колония до края на Втората сетовна война.  По време на посещението си в Обединените арабски емирства в четвъртък за откриването на музей в Абу Даби, копие на парижкия Лувър, Еманюел Макрон обяви, че ще посети Рияд. Той каза, че ще настоява за разговор с престолонаследника Бин Салман, за да \"изтъкне важността на стабилността в Ливан\". Какво точно се случва в Саудитска Арабия Саудитска Арабия държи под арест ливанския премиер?", "date": "2017.11.10", "title": "Корупция за 100 милиарда долара в Саудитска Арабия"}
{"url": "http://clubz.bg/60532-noviqt_ministyr_zdraveopazvaneto_nqma_cvqt_to_e_kauza", "text": "Това бяха първите думи на Кирил Ананиев, след като бе избран за министър на здравеопазването със 121 гласа \"за\", 85 \"против\" и нито един \"въздържал се\".  Той благодари на всички участници в дебатите - подкрепящи го и неподкрепящи го, но съжали, че се е говорило повече политически, отколкото за политиките в сектора. Дебатите днес, по думите на Ананиев, по-скоро допринесли за напрежението в здравеопазването, което и без това е високо, а целта щяла да е успокояване и баланс. БСП: Борисов е страхливец. ГЕРБ: Гледайте си Иво Христов Ананиев обяви, че има план за действие, който е съобразен със заявените от правителството приоритети в здравеопазването, които са доразвити от самия него. Министърът ще предложи създаване на консултативен съвет от експерти, ще се обърне към научната общност за помощ при изработването на политики. Една от идеите му е да покани и бившите министри на здравеопазването в общ формат за дискусия на нужните реформи и промени в сектора.  Кирил Ананиев обяви, че преди заседанието на Народното събрание. Затова и отсъствието на Борисов при представянето и гласуването му не го е засегнало.  По адрес на предшественика си проф. Николай Петров новият министър обяви, че винаги е работил чудесно с него през годините - и сега, и когато професорът бе във Военномедицинската академия.  Сред приоритетите на новия здравен министър ще е въвеждането на електронно здравеопазване, преглед на лекарствената политика, баланс в бюджетирането на НЗОК, справянето с корупционни практики.  До седмица министър Ананиев ще е готов с екипа си, който трябва да бъде одобрен от премиера Борисов. Имена не издаде. Сигурно е, че на поста си няма да остане зам.-министър Мирослав Ненков - той самият обяви, че ще подаде оставка от поста. Промени ще има и в Министерството на финансите, откъдето идва Ананиев. Министърът обяви още, че няма нужда от дни на толеранс и започва работа веднага.  ", "date": "2017.11.10", "title": "Новият министър: Здравеопазването няма цвят, то е кауза"}
{"url": "http://clubz.bg/60536-pirinski_mejdu_27_levi_buntovnici_v_evroparlamenta", "text": "Българският евродепутат Георги Пирински е между 27 членове на групата на Прогресивния алианс на социалистите и демократите, които са подписали публикувано от \"Политико\"   до колегите си да не се присъединяват към декларация, с която идния петък ЕС ще обяви „Европейски стълб за социалните права“. Авторите на писмото се мотивират, че правно необвързващия политически документ според тях не е достатъчно амбициозен. По думите им той повтаря вече съществуващи принципи в Договора от Лисабон и Хартата за основните права в ЕС и не създава нови права, гаранции за тях и инструменти и механизми за приложението им. Те посочват, че „стълбът“ ще бъде прогласен от трима лидери от десницата - Европейската народна партия - председателите на Европейската комисия, Европейския съвет и Европейския парламент Жан-Клод Юнкер, Доналд Туск и Антонио Таяни и според писмото трябва да маскира липсата на видими действия на ЕС в социалната област. „Политико“ отбелязва, че акцията на 27-те може да постави в неудобно положение левия шведски министър-председател Стефан Льофвен, чиято страна е домакин на европейска среща на върха по социалните въпроси на 17 ноември в Гьотеборг. Говорителка на Комисията припомни по-късно днес, че ЕС вече е приключил процеса на вземане на решение по \"стълба\", защото и Европейският парламент, и правителствата са дали одобрението си за него, а в Гьотеборг предстои само тържественото му обявяване.", "date": "2017.11.10", "title": "Пирински - между 27 леви бунтовници в Европарламента"}
{"url": "http://clubz.bg/60534-deklaraciite_za_10xi_socializmyt_dobyr_kostov_vinoven", "text": "Традиционните декларации на парламентарните групи не подминаха датата 10 ноември, смятана за старт на демократичните промени у нас. И  Първи по темата 10 ноември от името на управляващите \"Обединени патриоти\" думата взе парламентарният им лидер Волен Сидеров. Той първо разказа \"личните си спомени\" от деня на свалянето на Тодор Живков и последвалото сваляне на комунистическата власт в края на 1989-а и началото на 1990 г., Той каза, че още чака реален анализ на 28-годишния преход. От думите му се разбра, че след 10 ноември 1989 г. държавата ни се е управлявала с натиск отвън.  И предупреди ДПС, които неотдавна поискаха \"демонтаж\" на националистите от властта, че и преди 28 години се е говорило за \"демонтаж\" на системата, но това се е случило по такъв начин, че да затрупа всичко. Втори говори лидерът на ДПС Мустафа Карадайъ. За разлика от Сидеров, а както ще се окаже след малко - за разлика от почти всички, той говори непримиримо за престъпленията на комунизма, останали безнаказани. Той припомни, че изселването на български турци е най-голямото в Европа след Втората световна война, при това извършено в мирно време. Припомни и ужаса на смяната на имената не само за всички живи български турци, но и за починалите. \"Днес сме свидетели на лоши послания на управляващите и целите на този процес продължават с други методи\", каза Карадайъ и настоя ГЕРБ да се поучат от историческите уроци.  Голяма част от изказването на Карадайъ прозвуча и като отдаване на почит на делото на почетния им председател Ахмед Доган. Припомни се как той пратил декларация, писана в затвора, до конференция за човешките права в Париж, за да извести какво се случва с българските турци у нас. По думите на Карадайъ 10 ноември, макар и акт на комунистическата партия, е резултат от Майските събития, от справедливия и мирен протест на хората със сменени имена, окървавени от властта, вкопчена в оцеляването си, и т.н.  Социалистите се доближиха в прочита на датата повече до Сидеров. Зам.-председателят на парламента от БСП Валери Жаблянов обяви, че обществото, но и червената партия през 1989 г. са проявили \"необходимия разум, необходимия баланс, необходимата историческа отговорност\" и са успели да избегнат \"най-опасните, най-рискованите моменти, които тогавашната политическа обстановка предполага\". \"През това време разцъфтя организираната престъпност, която трайно навлезе в българския политически живот\", допълни той и също поиска ревизия. Тъй като прекали с приказките и остана на трибуната над 12 минути, без да довърши речта си, думата му бе отнена заради просрочване на времето. След кратка пауза, докато течаха дебатите за нов здравен министър, и от ГЕРБ се включиха най-после в темата за 10 ноември. БСП: Борисов е страхливец. ГЕРБ: Гледайте си Иво Христов Спас Гърневски обаче прочете нещо като \"дежурна\" декларация срещу комунизма и режима по принцип и връщането на комунистите и влиянието им по време на прехода. За да заключи и той - като Сидеров и Жаблянов накрая, че приватизацията трябва да се ревизира. Според ГЕРБ-ера обаче тогава заради участието си в нея комунистите щели да бъдат разобличени. ", "date": "2017.11.10", "title": "Декларациите за 10.XI.: Социализмът - добър, Костов - виновен"}
{"url": "http://clubz.bg/60540-barnie_es_iska_stabilnost_tam_kydeto_brekzit_q_otne", "text": "Достатъчен напредък в преговорите за излизане от Великобритания от ЕС, за да се премине към втората им фаза за бъдещите отношения, може да бъде постигнат до следващата среща на върха в Брюксел през декември. Това увери главният преговарящ Очакваше се втората фаза от преговорите да започне още през октомври, но неясноти около финансовата част на споразумението отложиха това до декември. През следващите седмици екипите ще работят за  , дадено от британския премиер Тереза Мей в речта, която тя произнесе във Флоренция през септември, обеща Барние. Тогава тя увери, че Великобритания ще покрие задълженията, които е поела към европейския бюджет като страна членка в рамките на сегашния бюджетен период. Барние: Преговорите за цената на \"Брекзит\" са в задънена улица Тази седмица Великобитания направи предложения за административни процедури за кандидатстване за британско граджанство на граждани от ЕС. Те са базирани на прозрачни критерии, заяви Дейвис, но Барние поиска гаранции как ще работи такава система. Дейвис увери също, че споразумението за правата на гражданите ще бъде вкарано в британското законодателство възможно най-бързо. Британският съд ще взема предвид решенията на Съда на Европейския съюз в Люксембург по отношение на правата на гражданите, но съдилищата на Острова ще останат суверенни, изтъкна Дейвис.", "date": "2017.11.10", "title": "Барние: ЕС иска стабилност там, където \"Брекзит\" я отне"}
{"url": "http://clubz.bg/60546-osem_dyrjavi_ot_es_iskat_otpor_sreshtu_ruskata_propaganda", "text": "Осем външни министри на страни от ЕС искат той да вземе по-действени мерки против руската пропаганда,  Темата ще е на масата на съвет на външните министри в Брюксел в понеделник. Мария Габриел ще се бори с фалшивите новини Преди две години ЕС отхвърли предложения на балтийските републики да създаде своя телевизия, която да се противопостави на руската хибридна пропаганда. Външните министри се противопоставиха с мотива, че ЕС не може да използва такива методи, тъй като пропагандата е несъвместима с природата на свободните медии. Фалшива новина - дума на годината Вместо това в Съвета на ЕС, където заседават правителствата, има аналитично звено от около 30 души, които анализират руската пропаганда и подпомагат кампании в засегнатите от нея страни за достоверно представяне на фактите за ЕС. Фалшива новина - дума на годината", "date": "2017.11.10", "title": "Осем държави от ЕС искат отпор срещу руската пропаганда"}
{"url": "http://clubz.bg/60538-melaniq_na_kulturen_turizym_v_kitaj_snimki", "text": "Американският президент Доналд Тръмп замина за Виетнам за срещата на върха на АТИС и остави съпругата си Мелания Тръмп в Китай, където тя се отдаде на ролята си на туристка. Тя се разходи из частта   на дългата над 20 000 км Китайска стена, която е сред културните паметници на ЮНЕСКО.  Тръмп: Не може да бъдем заложници на развинтените фантазии на Ким Тръмп също се кани да строи стена с Мексико, макар и с доста по-скромни размери.  Първата дама посети зоопарк в Пекин. Пред ограждението на пандите деца от начално училище, развяващи миниатюрни китайски и американски знамена, изпълниха фолклорна песен в чест на височайшата гостенка. Мелания се е включила в храненето на пандата Гу Гу и се е запознала с хранителния и тренировъчния режим на животното, съобщи Ройтерс. Мъжката панда Менгер невъзмутимо се наслаждава на бамбука, въпреки че Мелания е наоколо. 47-годишната Мелания Тръмп поздрави учениците и им раздаде плюшени играчки, изобразяващи белоглав орел - символ на САЩ.    Съпругата на президента на САЩ Доналд Тръмп, Мелания, заинтригува всички на церемонията за официалното посрещане на американския държавен глава пред Дома на народното събрание в Пекин. Първата дама се появи с рокля с китайски мотиви. Съпругата на председателя на КНР Си Цзинпин, Пън Лиюан  която е считана в Китай за \"икона\" на националния стил, предпочете строг тъмен тоалет.  Изборът на рокля за официалната вечеря в Пекин на Мелания някои нарекоха дипломация чрез мода. Фешън дипломация, изработена в Италия, писа сп. \"Венити феър\". Мелания избра рокля на Гучи, но в подчертано китайски стил.", "date": "2017.11.10", "title": "Мелания на културен туризъм в Китай (СНИМКИ)"}
{"url": "http://clubz.bg/60544-cska_sofiq_otricha_za_oficialna_oferta_kym_karanga", "text": "ЦСКА-София разпространи на официалния си сайт съобщение, в което отрича клубът да е получавал конкретна оферта за Фернандо Каранга. Вчера БТА информира, че \"Бенфика\" иска голмайстора на Първа лига, грандът от Лисабон бил готов да плати 7 милиона евро трансферна сума. А информациите за интерес към Каранга не са отсега. Нападателят е спряган и за английски клубове като \"Мидълзбро\", \"Кристъл Палас\", \"Уест Бромич\" и т.н. Според ЦСКА публикациите целели да разконцентрират Вкаранга, както го нарича сектор \"Г\".", "date": "2017.11.10", "title": "ЦСКА-София отрича за официална оферта към Каранга"}
{"url": "http://clubz.bg/60547-prezidentyt_na_filipinite_stanah_ubiec_na_16_godishna_vyzrast", "text": "Държавният глава направи шокиращото признание по време на разговор с членове на делегацията си и журналисти във виетнамския град Дананг, където се провежда среща на върха на държавите членки на Азиатско-тихоокеанското икотомическо сътрудничество (АТИС). Когато бил 16-годишен, убил човек, само защото го погледнал лошо: Това не е първото признание на Дутерте за извършени от него престъпления, и то далеч не за покаяние, а заради перверзна гордост, коментират наблюдатели. Преди време той заяви, че когато бил кмет на град Давао, лично застрелвал престъпници. Преди това пък, като студент, стрелял по колеги, но не уточни дали е имало смъртни случаи. Дутерте: Да застрелват журналисти, те са корумпирани Родриго Дутерте е едва от 16 месеца на власт, но вече цял свят знае за склонността му да подклажда насилие. Вън от съмнение е, че страната трябва да обяви война на наркотиците и наркодилърите, но в духа на закона. Вместо това президентът зове гражданите да грабнат оръжия и да избиват престъпниците, а полицаите да стрелят на месо. Така по официални данни на филипинското МВР след встъпването в длъжност на Дутерте полицаи са избили без съд и присъда 4000 души. Макар да са го избрали с внушително мнозинство за президент, сега филипинците  осъждат политиката му на насилие. Най-масови са демонстрациите в столицата Манила. Тръмп, Орбан, Ердоган и Дутерте демонизират хора Дутерте към Обама: Върви по дяволите! Дутерте открито заплашва протестиращите: Сега, по време на форума във Виетнам, Дутерте отправи заплахи и към Агнес Каламард, спецразледваща на ООН на убийства, извършени при превишаване на служебни права. В анализите си тя не щади и действията на филипинския президент. Досега сътрудниците на филипинския президент непрестанно правеха опити да омаловажат изказванията му - не бил разбран правилно, думите му били извадени от контекста. Тръмп, Орбан, Ердоган и Дутерте демонизират хора Дутерте към Обама: Върви по дяволите!", "date": "2017.11.10", "title": "Президентът на Филипините: Станах убиец на 16-годишна възраст"}
{"url": "http://clubz.bg/60549-stivyn_hoking_prenaselvaneto_shte_unishtoji_zemqta_do_2600_g", "text": "Пренаселването и прекомерната консумация на енергия ще унищожат Земята до 2600 г., предупреди ученият Стивън Хокинг. Човечеството   преди нашата да е станала негодна за обитаване, казва той пред учени в Пекин. Световноизвестният физик се включва с видеообръщение в техническа конференция в китайската столица, в което предупреждава, че  . Огромното количество енергия, което човечеството консумира,   и ще я направи невъзможна за обитаване за едва 600 години, предупреждава Хокинг. Ще зарязваме Земята, твърди Стивън Хокинг Ученият е сериозно ангажиран с климатичните промени и преувеличава, за да бъде разбран правилно, коментира Ерик Мак от \"Форбс\", но пренаселването и изчерпването на енергийните източници е сериозен проблем, който трябва да намери решение. От години Хокинг призовава към придържане към концепцията за   на Земята.", "date": "2017.11.10", "title": "Стивън Хокинг: Пренаселването ще унищожи Земята до 2600 г."}
{"url": "http://clubz.bg/60542-svastiki_i_zaharova_e_travestit_na_alosha_v_plovdiv_snimki", "text": "Паметникът на Альоша в Пловдив осъмна тази сутрин с изрисувани по него свастики, антисемитски лозунги и обиди към говорителката на руското външно министерство Мария Захарова. Преди няколко дни Захарова заяви, че Червената армия е помогнала за спасяването на българските евреи. Повод бе поредното боядисване на паметника на Съветската армия в София. Тогава обаче по него имаше и антисемитски надписи. Паметникът на Съветската армия - в жълто. Москва - гневна   Изказването й породи остра полемика у нас. Президентът Румен Радев обвини гласа на московската дипломация в непознаване на историята. Доскорошният директор на Националния исторически музей Божидар Димитров пък я нарече  . Захарова упорита: Нямаме намерение да започваме исторически дискусии   Вчера Захарова заяви на брифинг, че има опит целият разговор за паметника в българската столица да бъде пренасочен от реална оценка към историческата част. Тя допълни, че не е чула президента ни Румен Радев да казва нищо за оскверняването. Антисемитските лозунги на паметника на Альоша гласят:  ,  ,    ,  . Не липсва и числото 88, което кодира нацисткия поздрав Heil Hitler -   е осмата буква от латинската азбука. Първи анализ на Божидар Димитров: Мария Захарова е пикла без ц*ци   Заради изрисуването на пловдивския монумент днес общинският и областен съвети на БСП в града под тепетата разпространиха декларация. В нея се изтъква, че този вандализъм е проява на неофашизъм и трябва да бъде наказан. В декларацията се цитира и призивът \"Хора, бдете\" на Юлиус Фучик.   Социалистите призовават президента, премиера и лидерите на всички политически партии да осъдят случилото се. В неделя с церемония на Альоша и концерт в културния дом „Борис Христов“ ще бъде отбелязана 60-тата годишнина от изграждането му. Това се казва в разпространено днес изявление на дипломатическото ведомство. Захарова упорита: Нямаме намерение да започваме исторически дискусии Първи анализ на Божидар Димитров: Мария Захарова е пикла без ц*ци", "date": "2017.11.10", "title": "Свастики и \"Захарова е травестит\" на Альоша в Пловдив (СНИМКИ)"}
{"url": "http://clubz.bg/60553-dojdoha_zdravisaha_se_i_ne_si_govoriha_video_snimki", "text": "Владимир Путин и Доналд Тръмп се срещнаха, но съвсем закратко във Виетнам, предаде ТАСС. Те само се здрависали, заяви говорителят на Кремъл Дмитрий Песков. Това бил и единственият им контакт в първия ден на форума на Азиатско-тихоокеанското икономическо сътрудничество (АТИС) в град Дананг.     Двамата лидери се видяха по време на официалната снимка на участниците. Часове по-рано от Белия дом съобщиха, че дори Тръмп и Путин да се видят, срещата им няма да бъде официална. Такава не била възможна поради различния график на двамата президенти. Извънредно: няма да има официална среща Тръмп-Путин Путин и Тръмп се срещнаха, докато лидерите пристигаха един след друг за снимки във виетнамски национални костюми и носии. Руският президент застана на подиума малко по-рано от американския си колега. Двамата си стиснаха ръцете, след което Тръмп дружески потупа Путин по рамото в продължение на 4 секунди. Те застанаха един до друг и размениха няколко фрази. След снимките лидерите на АТИС се отправиха към съседната зала за тържествена вечеря, дадена от домакина - виетнамския президент Чан Дай Куанг. Там местата на Путин и Тръмп не се оказаха едно до друго и те бяха принудени да прекратят общуването си. Тръмп: Не може да бъдем заложници на развинтените фантазии на Ким Тръмп напусна вечерята по-рано от другите, без да разговаря повече с Путин. Руският президент остана до края ѝ. В Дананг Тръмп за пореден път се закани на севернокорейския лидер Ким Чен Ун. В речта си той наблегна на търговията са Азия и на отрицателното салдо на САЩ с редица страни от региона начело с Китай. Същевременно президентът на САЩ на няколко пъти похвали Индия, която не е член на АТИС, и говори за Индо-тихоокеанския регион. От Кремъл до последно се надяваха да има среща между Путин и Тръмп. Оттам дори съобщиха вчера, че двамата ще се видят. От Държавния департамент така и не потвърдиха информацията. Когато излиташе за обиколката си в Азия, Тръмп заяви на борда на \"Еър форс-1\": Такава среща би била следена много внимателно поради поредното покачване на напрежението между Москва и Вашингтон. То е заради редица спорове, сред които продължаващият конфликт в Сирия, ядреното противостоене срещу Северна Корея, новите американски санкции срещу Русия и продължаващото разследване за евентуална намеса на Кремъл в президентските избори в САЩ през 2016 г. Тръмп даде сигнал, че Северна Корея ще бъде най-важната тема на евентуална среща с Путин. И заяви, че САЩ искат руският президент да им помогне срещу КНДР. Всуе... Първата среща между двамата държавни глави бе на 7 юли в Хамбург, Германия. Тогава там се състоя форумът на Г-20. Тръмп и Путин разговаряха помежду си в продължение на 2 часа и 15 минути. След официалната вечеря те имаха втора среща, която трая час. Преди да се видят на живо, Тръмп и Путин на няколко пъти проведоха телефонни разговори. Тръмп: Не може да бъдем заложници на развинтените фантазии на Ким", "date": "2017.11.10", "title": "Дойдоха, здрависаха се и... не си говориха  (ВИДЕО, СНИМКИ)"}
{"url": "http://clubz.bg/60552-razsledvana_shefka_na_nzok_i_zamestnik_na_moskov_v_ekipa_na_kiril_ananiev", "text": "Двама \"стари познайници\" от сектора \"здравеопазване\" в мандатите на ГЕРБ ще са заместници на новоизбрания министър Кирил Ананиев. Премиерът Бойко Борисов е назначил днес Жени Начева и д-р Бойко Петков в екипа на министерството. Новият министър: Здравеопазването няма цвят, то е кауза Жени Начева бе избрана за шеф на НЗОК в първия мандат на ГЕРБ. Само около 2 месеца след това - през 2010 г., обаче е гласувана оставката й в парламента, след като получава две обвинения за престъпления по служба. Заради тях първо съдът я отстранява от длъжност. Обвиненията са били за това, че в периода февруари-май 2009 г. в качеството си на директор на дирекция \"Бюджет и финансови параметри\" в НЗОК е превишила властта и правата си, като неправомерно еднолично е разпоредила да бъде извършена корекция в бюджета на РЗОК - Сливен. В периода 01.03.2010 г. - 31.03.2010 г. пък прокуратурата твърди, че Начева е разпоредила на директора на РЗОК-София да бъдат изплатени средства за извършена дейност над месечните лимити на болница \"Токуда\" и на Военномедицинската академия. Тогава от БСП твърдят, че обвиненията, повдигани на хора от здравеопазването, в това число и на Начева, са политически мотивирани. Разследването срещу Начева се води заедно с тези срещу Веладин Битолски и здравния зам.-министър от времето на кабинета \"Станишев\" Емил Райнов. Според публикации в медиите, от ГЕРБ са обявили назначаването й за \"грешка\" по време на дебатите по оставката й. В същия период пък прокурор Николай Кокинов казва в интервю за Би Ти Ви, че обвиненията са \"работни\" и се е действало по сигнал. Не казва откъде. През април 2013 г. прокуратурата прекратява всички разследвания срещу Начева. Мотивът - няма никакви данни за извършено престъпление.  Начева, след \"здравните\" саги, досега е била директор на дирекция в Министерството на финансите. БСП: Борисов е страхливец. ГЕРБ: Гледайте си Иво Христов Вторият заместник на Кирил Ананиев в здравеопазването ще е д-р Бойко Пенков. Той бе заместник и на министъра на здравеопазването Петър Москов в кабинета \"Борисов 2\". Той бе и член на Надзорния съвет на НЗОК, който пък досега бе оглавяван от Ананиев в качеството му на зам.-министър на финансите. Той бе и в екипа на Таня Андреева, която бе министър в кабинета \"Орешарски\". Пенков бе сменен от служебния министър на здравеопазването Илко Семерджиев, заедно с другия заместник на Москов - д-р Ваньо Шарков.  Бойко Борисов е назначил и зам.-министър на финансите на мястото на Кирил Ананиев. Това е Росица Велкова - Желева, която и сега е част от екипа на министерството, оглавявяно от Владислав Горанов.   БСП: Борисов е страхливец. ГЕРБ: Гледайте си Иво Христов", "date": "2017.11.10", "title": "Разследвана шефка на НЗОК и заместник на Москов - в екипа на Кирил Ананиев"}
{"url": "http://clubz.bg/60545-karadajy_balkanite_ne_mogat_da_se_konsolidirat_chrez_nacionalizmi", "text": "Това зави лидерът на ДПС Мустафа Карадайъ. Изказването му бе в рамките на конференция на балканските либерали, на която ДПС е домакин. Карадайъ посочи, че моделът, който днес е в България, не може да бъде модел на Балканите. Той коментира, че демократичните процеси в Турция трябва да продължат. Според него балканските страни имат интерес да са съсед на една демократична Турция, а защо не и член на ЕС. Сред гостите на конференцията са  Ханс ван Баален - председател на партия \"Алианс на либерали и демократите за  Европа\" (АЛДЕ), Грейм Уотсън - член на Европейски икономически и социален комитет, Емил Киряз – генерален секретар на Либералния интернационал, Калин Попеску-Таричано - председател на Сената на Румъния. В конференцията участват и лидерите на либерални партии от Босна и Херцеговина, Македония, Черна гора, Румъния, Сърбия и Словения. Ханс ван Баален бе в България преди няколко седмици. Тогава двамата с Карадайъ отново дадоха пресконференция и Баален бе попитан дали познава депутата от ДПС Делян Пеевски. Отговорът му бе, че не може да познава всеки депутат. Карадайъ: Ще направим специална пресконференция на тема \"Пеевски\" Самият Карадайъ пък обеща да направи специална пресконференция на тема \"Пеевски\", но и досега такава не е провеждана.", "date": "2017.11.10", "title": "Карадайъ: Балканите не могат да се консолидират чрез национализми"}
{"url": "http://clubz.bg/60555-syvetnik_na_trymp_planiral_da_prodade_gyulen_za_15_mln", "text": "Специалният прокурор Робърт Мълър разследва дали  е планирал да залови турския духовник Фетхуллах Гюлен и да го върне в Анкара в замяна на милиони долари, твърди в. \"Уолстрийт джърнъл\". Предполагаемият заговор бил разкрит при разследването за руска намеса в американските президентски избори през 2016 г., водено от Мълър. Гюлен готвил преврата в Турция цели 40 години Флин, който бе уволнен едва 24 дни след встъпването си в длъжност от президента Доналд Тръмп, е сред основните заподозрени в разследването заради  . Американски медии съобщават, че през декември   в Ню Йорк. Те обсъдили екстрадиране на Гюлен, твърдят източници, запознати с разследването на ФБР. Съветникът на Тръмп и синът му Майкъл Флин-младши трябвало да получат 15 милиона долара за предаването на духовника. Турският президент Реджеп Ердоган обвинява Гюлен за организиране на провалилия се преврат през юли 2016 г. и иска екстрадиането му в Анкара, за да бъде съден.  ", "date": "2017.11.10", "title": "Съветник на Тръмп планирал да \"продаде\" Гюлен за $15 млн.?"}
{"url": "http://clubz.bg/60557-roman_vasilev_e_optimist_za_borbata_s_korupciqta", "text": "Aнтикорупционният закон обединява няколко служби, които досега работеха хаотично. Това каза оптимистично пред бТВ Роман Василев, бивш заместник-градски прокурор на София. Василев, който мистериозно напусна всички постове в един ден, сега се появява спорадично, колкото да защити идеи, които удивително съвпадат с тези на Цацаров и ръководството.  За да стане работещ законът, между първо и второ четене трябва да се погледне каква тежест ще имат материалите, постъпили в прокуратурата от съответния антикорупционен орган, посочи той. , каза Василев на въпрос - защо няма нито едно осъден знаков политик. По думите му отговорът на този въпрос се крие в три направления – По отношение на кадрите и той намери кусур в дознателския апарат. По думите му обучението е необходимо, за да може експертите да се профилират.", "date": "2017.11.10", "title": "Роман Василев е оптимист за борбата с корупцията"}
{"url": "http://clubz.bg/60558-kola_se_vrqza_v_chujdestranni_studenti_vyv_franciq", "text": "Трима души бяха ранени, след като психично неуравновесен мъж се вряза в кола в сградата на колеж във френското градче Бланяк край Тулуза, предаде Ройтерс. Пострадалите са китайски студенти. Двама от тях са в тежко състояние. Шофьорът на колата е 28-годишен мъж. Той е известен на полицията за дребни нарушения, но не е бил в списъка с наблюдавани потенциални терористи. Мъжът е арестуван. Микробус прегази мюсюлмани след молитва в Лондон - поне един убит (ВИДЕО) Засега инцидентът не се разглежда като терористичен акт, съобщиха от полицията. Нападателят отдавна имал психически проблеми и бил в болница до декември 2016 г. Пред полицаите той споделил, че чувал гласове в главата си, които му казвали да блъсне хора. Според следователите днешното нападение било подготвяно в продължение на няколко месеца. Над 240 души бяха убити във Франция от началото на 2015 г. при атентати на ислямисти или хора, вдъхновени от \"Даеш\". В понеделник се навършват 2 години от атентатите в Париж през 2015 г., при които загинаха над 130 души. По-рано тази седмица френската полиция арестува 9 души при хайка срещу терористи. Десети човек бе задържан в Швейцария.", "date": "2017.11.10", "title": "Кола се вряза в чуждестранни студенти във Франция"}
{"url": "http://clubz.bg/60559-bylgarski_lekari_zadyrjani_v_zapadnite_pokrajnini", "text": "Български лекари, пристигнали в Босилеград с хуманитарна мисия, са били задържани днес в Западните покрайнини, съобщи професор Лозан Митев, председател на Гражданския комитет \"Западни покрайнини\", цитиран от бТВ. Трима лекари от Първа градска болница в София организирали с писменото съгласие на Здравния дом в Босилеград, в Западните покрайнини, на територията на Република Сърбия, хуманитарна акция за оказване на медицинска помощ за местното българско население. Лидерът на БГ малцинството в Босилеград си прави селфи с... пожар С пристигането на лекарите в Българския културно-информационен център в Босилеград се явява медицински инспектор от Ниш, придружаван от около 20 полицаи, които задържат българските лекари и ги отвеждат в местното полицейско управление, пише в съобщението на проф. Митев. Той уточнява, че , с което всъщност не се дава възможност да се разбере за какво са задържани. Лекарите са освободени около 17 ч. българско време. За случая е информиран генералният консул на Република България в град Ниш Едвин Сугарев, който е взел всички надлежни мерки за изясняване на събитията. МВнР засега не е съобщило повече информация по случая. Обичайно \"първоначалният\" полицейски арест в Сърбия - без никакви обяснения, може да бъде до 30 дни.", "date": "2017.11.10", "title": "Български лекари задържани в Западните покрайнини"}
{"url": "http://clubz.bg/60539-stivyn_segal_po_pytq_na_uajnstijn_i_spejsi", "text": "Екшънзвездата от 80-те и 90-те Стивън Сегал се нареди в нежеланата компания на продуцента Харви Уайнстийн, актьора Кевин Спейси и още няколко не толкова известни кинодейци, срещу които има по три и повече обвинения в сексуален тормоз, съобщава Би Би Си. Обвинението срещу Сегал е от актрисата Порша де Роси, известна с ролите си в сериалите „Али Макбийл“, „Развитие в застой“ и „Скандал“. Де Роси е лесбийка и от девет години живее в еднополов брак с американската телевизионна водеща Елън Дедженерис. Кевин Спейси изрязан от вече готов филм на Ридли Скот В договора на Уайнстийн – ценоразпис за секс тормоз В туитър тя обяви, че по време на делова среща със Сегал в неговия офис той ѝ обяснил, че е много важно между актьорите във филма да има истинска химия и започнал да си сваля панталоните. Актрисата разказва, че избягала от стаята и веднага се обадила да разкаже всичко на своя агент, който обаче не се впечатлил особено. Актрисата не уточнява за кой филм е бил кастингът, нито през коя година е била въпросната среща. Елън Дедженерес сподели туита на Порша де Роси в своя акаунт, който има 75 милиона абонати, заедно с думите: Мениджърът на Сегал съобщи, че актьорът няма да коментира случая. 65-годишният Сегал, специалист по източни бойни изкуства, е прочут с ролите си в екшън филми през 80-те и 90-те години, най-известните от които са „Под обсада“ и „Над закона“. Дъстин Хофман обвинен, че сексуално е тормозил 17-годишна Към обвиненията в непристойно поведения срещу екшън звездата се присъедини и супермоделът и телевизионна водеща Джени Маккарти. Тя описва срещата с него на кастинг за филма „Под обсада 2“. През 1995 г. тя се оказала сама със Сегал в стая с камина. Той поискал от нея да се съблече и да седне до него, защото и във филма щяло да й се наложи да се съблича. Маккарти отвърнала, че специално е питала агента си и той ѝ е казал, че филмът е без голи сцени. Маккарти го посъветвала, ако иска да види гърдите ѝ, да си купи касетата с видеото ѝ за „ Плейбой“ – $19,95, и си тръгнала. Сегал я последвал до колата ѝ и я предупредил да не казва на никого за срещата им. Едно уточнение за всички, които питат защо чак сега разни актриси изведнъж започват да говорят за случаи отпреди години и да се държат като „ощипани моми“ – всъщност много от засегнатите са се опитвали да се оплачат веднага, но никой не им е обърнал внимание. Маккарти е разказала историята си още през 1998-а, но сега я повтаря, след като и трета актриса – Джулиана Маргулис, съобщи за подобна нежелана сексуална агресия на Стивън Сегал към нея. За разлика от Уайнстийн, който отрича всички обвинения в насилие, и за разрлика от Кевин Спейси, който се извинява   – Сегал е избрал трети вариант за реакция: не коментира обвиненията. Но докато за Спейси и Уайнстийн е почти сигурно, че много трудно ще си намерят занапред работа в киното, то Сегал има по-добри шансове. Не само защото срещу него   няма обвинения нито в изнасилване, нито в педофилия. От миналата година Сегал се уреди със сръбско и руско гражданство. Руския си паспорт той получи лично от ръцете на президента Владимир Путин. Може би шансове на екшън звездата в руското кино са значително по-добри, отколкото в Холивуд. В договора на Уайнстийн – ценоразпис за секс тормоз Дъстин Хофман обвинен, че сексуално е тормозил 17-годишна", "date": "2017.11.10", "title": "Стивън Сегал по пътя на Уайнстийн и Спейси"}
