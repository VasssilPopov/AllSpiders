{"url": "http://clubz.bg/71161-protest_ne_me_e_strah_ot_djendyr_strah_me_e_ot_macho_patrioti_snimki", "text": "Десетки граждани се събраха тази вечер пред Министерския съвет в София, за да протестират срещу решението на Конституционния съд, с което т.нар. Истанбулска конвенция бе обявена за противоконституционна. Протестиращите бяха призовани от Българския фонд за жените и Младежка ЛГТБ организация \"Действие\", които организираха събитието във фейсбук. Официално: Истанбулската конвенция е противоконституционна \"Днес отново беше убита жена, този път в Благоевград. Поглеждайки назад към началото на годината, математическата сметка сочи, че на всеки две седмици у нас умира по една жена от ръката на настоящ или бивш партньор. Днес Конституционният съд предпочита да жертва всички жени в България, само и само да не защити от насилие всички хора, включително различни уязвими групи\", се казва в позиция на организаторите на протеста. Никъде не се говори за трети пол или за нещо друго освен жени и мъже Събралите се издигнаха лозунги като \"Домашното насилие засяга всички\", \"Уважавай жените\", \"Любовта е ценност. Насилието - не\". \n\tПротестиращите обявиха своите позиции: 1. Намираме решение на Конституционния съд No 13/27.07.2018 година за тенденциозно и: а) отхвърлящо научните достижения, свързани с понятието за социален пол; б) свеждащо социалната роля на жената до „майка“ и загатващо, че само като такава тя се нуждае от закрила; б) ползващо аргументи, свързани с правата на ЛГБТИ общността – с хомофобски обществени настроения се отказва закрила на жените и адресиране на проблема с насилието, основано на пола. Коментар с една дума: Срам! 2. Очакваме правителството на Република България и министър-председателя Бойко Борисов да поемат политическа отговорност за тежкия си провал да осигурят ратифицирането на Истанбулската конвенция и да водят дебата в рамките на разума и обществения интерес. 3. Искаме Правителството на Република България и министър-председателя Бойко Борисов да представят незабавно план за действие за адресирането на проблема с насилието, основано на пола.   Никъде не се говори за трети пол или за нещо друго освен жени и мъже Коментар с една дума: Срам!", "date": "2018.07.27", "title": "Протест: Не ме е страх от \"джендър\". Страх ме е от \"мачо-патриоти\" (СНИМКИ)"}
{"url": "http://clubz.bg/71157-seriozno_li_amazon", "text": "Технология за лицево разпознаване, продавана от компанията \"Амазон\" на програмисти, погрешно е идентифицирала 28 членове на американския Конгрес като хора, заподозрени от полицията, заяви Американският съюз за граждански свободи (АСГС), който е установил това при своя проверка. \"Амазон\" каза в отговор, че не е съгласна с настройките на своята технология за лицево разпознаване при проверката. Въпреки това заключенията подчертават рисковете, които може да заплашват хората, ако полицията използва технологията по определени начини с цел залавяне на престъпници. И най-богат е... Джеф Безос От май АСГС и други организации за граждански права настояват \"Амазон\" да спре да продава на правителства достъп до могъщия софтуер за разпознаване на образи \"Rekognition\". Организациите изтъкнаха използването на технологията от правоприлагащите органи в американските щати Орегън и Флорида и предупредиха, че тя може да се употребява несправедливо срещу имигранти и хора, които не са с бял цвят на кожата. Тяхната активност предизвика обществени дебати. Президентът на компанията \"Майкрософт\", която е конкурент на \"Амазон\", призова по-рано този месец Конгреса да проучи възможни регулации. Трима демократи, идентифицирани при проверката на АСГС - Едуард Марки, Луис Гутиерес и Марк Десолние, изпратиха писмо до главния изпълнителен директор на \"Амазон\" Джеф Безос, в което изразиха тревога и поискаха информация за точността на технологията и употребата й от правоприлагащите органи.", "date": "2018.07.27", "title": "Сериозно ли, Amazon?"}
{"url": "http://clubz.bg/71160-14_godishno_momche_e_izcheznalo_v_sofiq", "text": "Столичната полиция издирва 14-годишно момче, което е в неизвестност от 25 юли. По молба на близките столичното Второ районно управление издирва 14-годишния Тошко Надеждев Кочев. На 25 юли по обяд той излязъл от дома си в ж.к. „Лев Толстой“ и оттогава е в неизвестност. Момчето е високо около 160-165 см, леко пълно, с къса, кестенява коса и кафяви очи. Бил е облечен с червена тениска и червени къси панталони.  Хората, които разполагат с информация за момчето, могат да сигнализират на телефон: 112, или на 02/9820838, 9820820, както и в най-близкото поделение на МВР.  ", "date": "2018.07.27", "title": "14-годишно момче е изчезнало в София"}
{"url": "http://clubz.bg/71144-shpionkata_butina_se_opitala_da_ustanovi_taen_kanal_mejdu_kremyl_i_sasht", "text": "Джордж О'Нийл-младши от клана Рокфелер може да е помогнал на руската шпионка Мария Бутина в установяването на тайна линия за връзка с Кремъл, съобщи Блумбърг. Тези сведения се съдържат в документите по делото. О'Нйил - 68-годишен скулптор и дарител на републиканците, организирал във Вашингтон частна вечеря за делегация от високопоставени лица от Русия. Те пристигнали там на молитвената закуска, състояла се през февруари 2017 г. 29-годишна руска шпионка арестувана в САЩ Миналата година О'Нйил разказал за това пред Блумбърг публично. По думите му по време на вечерята руснаците се срещнали с двама конгресмени републиканци и други известни консерватори. Потомкът на клана Рокфелер твърдял, че целта на мероприятието била подкрепа за конструктивния диалог и борбата срещу русофобията. В един от имейлите си Бутина пише, че в делегацията, състояща се от десетина руснаци, ще бъдат \"много влиятелни\" хора, приближени на Кремъл. Сред тях бил Александър Торшин - приближен на президента Владимир Путин. По-късно според друго писмо Бутина писала - вероятно до О'Нйил - за да му благодари за \"прекрасната вечеря\". Тя допълнила: Допълнителни подробности за посещението на руската делегация във Вашингтон се съдържат в разписанието му. Най-долу са отбелязани името и телефонът на Бутина. В столицата на САЩ руснаците трябвало да посетят частна руско-американска вечеря на 31 януари, молитвената закуска, а също така и да вечерят с организаторите на закуската. Руската шпионка в САЩ - с контакти на високо равнище На поканените на вечерята на 31 януари руснаци дали и списък от десетина американци, на среща с които те можели да разчитат. Той бил допълнен с биографични данни на руски език и цветни снимки на повечето от участниците. Не е ясно кой е съставил този списък. Начело в него били Джордж О'Нйил и жена му. Следвал калифорнийският конгресмен Дейна Рорабейкър, който, както било отбелязано, подкрепял анексирането на Крим. Списъкът завъпшвал с Пол Ериксън, за когото се смята, че фигурира като \"американски гражданин 1\" в документите на Бутина. В рускоезичното обяснение той е посочен като съветник на администрацията на Тръмп. Не е ясно дали той е заемал тази позиция, отбелязва Блумбърг. В списъка били също конгресменът републиканец Томас Маси от Кентъки, който подкрепя руско-американските отношения, и холивудският режисьор Роналд Максуел, който бил сред кандидатите на оглави Министерството на културата при Тръмп и мечтае да направи филм за сталинските репресии. Според документите начело на делегацията бил Торшин. Пак от тези документи става ядно, че О'Нйил, изглежда, започнал да предприема усилия за установяване на контакти между Мария Бутина и и видни консерватори през март 2016 г. Тогава станало ясно, че Тръмп ще бъде кандидат-президент на Републиканската партия. Същевременно Бутина писала на О'Нйил и Пол Ериксън, че би искала да организира няколко вечери, посветени на \"дружбата и диалога\". Това трябвало да стане в Ню Йорк в края на май 2016 г. През септевври 2016 г. рускинята отново написала до същите двама души писмо с искане за още една вееря в столицата. Тя се състояла на 4 октомври 2016 г. И в същия ден Ериксън написал до О'Нйил, че участва в установяването на много конфиденциална лития за връзка между Кремъл и ключови лидери на републиканците чрез организация за защита на правото на носене на оръжие. Руската шпионка в САЩ - с контакти на високо равнище", "date": "2018.07.27", "title": "Шпионката Бутина се опитала да установи таен канал между Кремъл и САЩ"}
{"url": "http://clubz.bg/71156-ikonomikata_na_sasht_raste_rekordno_video", "text": "Икономиката на САЩ е нараснала силно през второто тримесечие на годината, преодолявайки символичния праг от 4 на сто за първи път през последните четири години. Това сочи първата оценка на министерството на търговията, която бе публикувана днес, предаде Франс прес. През периода април-юни увеличението на брутния вътрешен продукт на САЩ е достигнало 4,1 на сто с годишно натрупване и това е най-силният темп от 2014 година. За сравнение,   за първото тримесечие на тази година, показват, че икономическият растеж на еврозоната на годишна база е бил 2,5 на сто, а за целия ЕС - 2,4 на сто с тенденция за леко забавяне спрямо миналата година. Още няма данни за европейския растеж през второто тримесечие на тази година.     Президентът Доналд Тръмп приветства данните за американската икономика като \"страхотни\" и обяви, че увеличението на заетостта също е достигнало рекордни нива. Новите регистрации на безработни са достигнали най-ниското си равнище за половин век, а безработицата сред афроамериканците, испаноезичните и американците с азиатски произход е на най-ниските си нива в историята. Безработицата сред жените в САЩ  най-ниската за последните 65 години, каза още президентът.   \n\tТърговското министерство преразгледа към повишение оценката си за растежа през първото тримесечие до 2,2 на сто вместо досегашните 2 на сто. Тръмп почти отгатна каква ще бъде оценката вчера в реч в Айова: Увеличението на първата икономика през второто тримесечие на годината е било стимулирано основно от оживено потребление (+4 на сто) и това е най-добрият резултат от края на 2014 година. Данъчните намаления, приети от републиканците в края на 2017 година, изглежда най-сетне са довели до увеличение на разходите на домакинствата. Американците са купували повече трайни стоки (9,3 на сто) и особено коли.  Друго силно място в резултатите за тримесечието е увеличението на износа с 9,3 на сто, което е максимум за този показател през последните пет години. Приносът на износа е достигнал 1,12 пункта в растежа, което също е най-доброто постижение за последните пет години", "date": "2018.07.27", "title": "Икономиката на САЩ расте рекордно (ВИДЕО)"}
{"url": "http://clubz.bg/71150-i_naj_krasiviqt_gol_na_mondiala_e_video", "text": "Голът на френския защитник Бенжамен Павар срещу Аржентина бе признат за най-красивия на Световното първенство по футбол в Русия. Изборът е направен след гласуване по интернет в официалния сайт на ФИФА. В допитването са участвали над 3 милиона души. Франция сложи край на аржентинските мъки (СНИМКИ)     Мачът бе осминафинал. Павар вкара за 2:2 и изравни резултата в 57-ата минута. Франция спечели мача с 4:3, а след това стана и световен шампион. За първи и засега единствен път младият защитник вкара гол за френския национален отбор. Като клубен състезател той е вкарал три попадения - едно за \"Лил\" и две за германския \"Щутгарт\", чийто състезател е в момента. В челната тройка за най-красиви голове на Мондиала влизат също така този на колумбиеца Хуан Кинтеро срещу Япония и на хърватския капитан Лука Модрич срещу Аржентина. Павар е първият европейски футболист, който печели тази награда от учредяването й през 2006 г. Досега победителите са все южноамериканци - аржентинецът Макси Родригес (2006 г.), уругваецът Диего Форлан (2010 г.) и колумбиецът Хамес Родригес (2014 г.)", "date": "2018.07.27", "title": "И най-красивият гол на Мондиала е... (ВИДЕО)"}
{"url": "http://clubz.bg/71159-osem_konstitucionni_sydii_reshiha_veche_ima_samo_edna_ideologiq", "text": "Това е блиц-коментар с ясното съзнание, че решението на Конституционния съд (КС) за Истанбулската конвенция е от огромна важност и трябва да остане задълго в общественото внимание, както и да бъде анализирано в детайли. Официално: Истанбулската конвенция е противоконституционна Като начало, това решение противоречи на базовия принцип на плурализъм в българската конституция, както и на нейната забрана за въвеждане на държавна идеология: С решението си КС въвежда идеология, според която полът е строго биологически определен и няма съществени социални измерения, които да имат самостойна тежест в изграждането на възприятието за допустимите полови роли. Няма да споря дали тази идеология е добра или лоша, дали е споделена от мнозинството от хората или не, дали е консервативна или либерална. Това е без значение. От значение е само, че след решението на КС тази идеология става единствената конституционно-допустима - т.е. \" \". Преди решението тази идеология нямаше такъв статус. Текстът на конституцията - както всяка нормална конституция на демократична държава - може да бъде четен по различни начини и би могъл да допусне както социалния конструктивизъм на Симон де Бовоар, така и наивистичния есенциализъм на професор Даниел Вълчев или на редовия привърженик на Доналд Тръмп. След решението на КС, който единствен може да интерпретира конституцията, всъщност бяха орязани другите възможни интерпретации и бяха сведени до една (Вълчев-Тръмп), която заляга на биологията в определението на социалните роли. Никъде не се говори за трети пол или за нещо друго освен жени и мъже Конституцията ни не е ценностно неутрална и тя изключва определени екстремистки и антидемократични идеологии. Когато конституцията смята определени идеологии за противоконституционни, тя обаче има изрични текстове и предвижда строго определени забрани. Например: Не мисля, че тези които следват конструктивизма по отношение на пола ала Симон де Бовоар, попадат в горната или някоя подобна изрично определена антиконституционна категория. А което не е изрично забранено на гражданите, е разрешено в демократичната държава - това е базов принцип. Ерго, не може да се обявява от осем съдии нещо за държавна идеология, само защото е в синхрон с техните предразсъдъци или волята на мнозинството. Конституционализмът не е механизъм, чрез който мнозинството се разправя с малцинството. Всъщност е точно обратното. Накратко, в страха си да не би в правната ни система да навлязат елементи на някаква \"джендър идеология\", конституционното мнозинство създаде и обяви за единствено конституционно допустима особена \"антиджендър\" идеология. С това то пряко наруши забраните на чл. 11 (1,2) на конституцията. Поздравления на съдиите от малцинството в съда, които устояха на популисткия натиск и защитиха буквата и духа на българския основен закон в особените си мнения! \n\t Никъде не се говори за трети пол или за нещо друго освен жени и мъже", "date": "2018.07.27", "title": "Осем конституционни съдии решиха: вече има само една идеология"}
{"url": "http://clubz.bg/71158-putin_gotov_da_se_sreshtne_s_trymp_vyv_vashington_pokanil_go_e_v_moskva", "text": "Руският президент Владимир Путин заяви, че е готов да посети Вашингтон за среща с Доналд Тръмп и че е поканил Тръмп в Москва, предадоха световните агенции. На пресконференция след края на срещата на върха на БРИКС в Йоханесбург Путин каза, че телефонните разговори не са достатъчни. Той отбеляза ползата от срещите с Тръмп. Според Путин те са полезни не само за Русия и за САЩ, но и за целия свят. Ето защо от тези срещи е заинтересуван целият свят, допълни той. Президентът каза, че Русия и САЩ трябва да говорят за глобални въпроси като иранската ядрена сделка и глобални конфликти. Путин допълни, че трябва да има необходимите условия, за да се състои подобна среща. Нова среща Тръмп-Путин: когато \"ловът на вещици\" приключи По адрес на Тръмп руският президент каза, че неговият най-голям плюс е неговият стремеж да изпълни предизборните си обещания.  Путин и Тръмп се срещнаха на 16 юли в Хелзинки и демонстрираха необичайно единство по време на общата си пресконференция тогава, по-специално по обвиненията за руска намеса в американските президентски избори, отхвърлени от Москва. Тази първа среща на върха породи критики в САЩ, където изявленията на американския президент бяха сметнати за прекалено отстъпчиви спрямо руския му колега, отбелязва Франс прес. Първоначално се планираше друга среща между Путин и Тръмп да има през есента във Вашингтон, но в крайна сметка тя ще се състои догодина, обяви в сряда Белият дом. Мотивът бе, че разследването за руска намеса в изборите в САЩ и за съглашателство между екипа на Тръмп и Кремъл трябва да приключи преди това, за да не влияе на разговорите между двамата президенти, отбелязва Франс прес.  На пресконференцията днес руският президент посочи също, че БРИКС не планира да включва в състава си сега нови страни. Групата се състои от Русия, Китай, Индия, Южна Африка и Бразилия, предаде ТАСС. На въпрос за евентуален референдум в Украйна за Донбас, Путин се въздържа от коментар и припомни, че това е доста деликатна сфера, която изисква допълнително проучване. Путин каза, че лидерите на БРИКС са приели положително предложението на Русия за активно оказване на помощ на Сирия. За приетата вчера декларация от лидерската среща на БРИКС, Путин каза, че основният смисъл на този документ се заключава в неприемането на икономически санкции и използване на сила в нарушение на устава на ООН, в недопускане на надпревара във въоръжаването в космоса, в поддръжката на процеса от Астана за уреждане на сирийската криза, предаде ТАСС.", "date": "2018.07.27", "title": "Путин готов да се срещне с Тръмп във Вашингтон, поканил го е в Москва"}
{"url": "http://clubz.bg/71153-germaniq_nqma_da_dade_strategicheska_kompaniq_ot_kitajci", "text": "Правителството в Берлин планира да блокира придобиването на германска компания със стратегическо значение от китайски инвеститор, съобщи икономическото издание \"Виртшафтсвохе\", цитирано от БТА. Германия се готви да наложи вето върху покупката на машиностроителната компания \"Лайфелд метал шпининг\" поради опасения за националната сигурност. Очаква се съответното решение да бъде взето на 1 август, като Германия за първи път ще използва подобна процедура и ще блокира чуждестранен инвеститор заради риск за националната сигурност. Правителството получи право на вето по сделки със стратегическо значение през 2017 г. в отговор на множеството придобивания на компании от китайски дружества. \"Лайфелд метал шпининг\", за която работят около 200 души, е специализирана в производството на свръхздрави материали, използвани от авиокосмическия и атомния сектор.", "date": "2018.07.27", "title": "Германия няма да даде стратегическа компания от китайци"}
{"url": "http://clubz.bg/71140-reformite_kato_obeshtanie_na_alkoholik_che_spira_da_pie", "text": "Фразата, която може би най-добре обобщава реформаторските наклонности на управляващите в България, е „не ме гледай какво правя, а слушай какво ти говоря”. Затова повече от десет години постоянно се правят: - пенсионна реформа, която задържа пенсиите ниски и дефицитът в НОИ – все толкова висок; - здравна реформа, която постоянно надува разходите, включително доплащанията от пациентите, а здравните услуги остават с ниско качество; - административна реформа, която не води до съкращаване на броя на заетите в обществения сектор, увеличава разходите за тях и не подобрява качеството на услугите; - съдебна реформа, която все се случва, но нито вътрешните наблюдатели, нито европейските партньори са убедени, че има реалeн резултат; и ред други, за които няма да ни стигне времето. Поредните обещания за реформи са оповестени в средата на месеца, а целта им е да убедят европейските партньори, че България е готова за влизане в Механизма на обменните курсове (ERM II). Единият от няколкото ангажимента, които държавата поема, е да подобри управлението на държавните компании, което е логично, тъй като те са източник на условни задължения за държавата, а голяма част от тях са в лошо финансово състояние и много бързо могат да се превърнат в реален фискален риск. Какви реформи обеща България, за да се доближи до еврото Само седмица по-късно обаче управляващите нагледно показват, че нито разумното харчене на публични средства, нито доброто управление на държавни компании е приоритет, тъй като взeмат решение за увеличаване на капитала на Държавната консолидационна компания (ДКК) с 500 млн. лв. без разчет или обосновка за необходимостта от това. От решението става ясно, че средствата ще се използват за ремонт на язовири, но скоростта, с която бе взето решението, както и подробностите (или липсата на такива) около него, повдига сериозни въпроси относно водената уж разумна фискална политика. Въпреки че с промени в Закона за водите от края на юни 2018 г. се създава нова държавна компания \"Управление и стопанисване на язовири\", която трябва да управлява и поддържа язовири, публична и частна държавна собственост, парите за поддръжка не отиват в нея, а в ДКК. Оставяме настрана, че вече има ред държавни компании, които могат да управляват и поддържат язовири, като Напоителни системи, и преминаваме към няколко уловки: 1.       общините, които не могат да се грижат за язовирите, не са длъжни да ги прехвърлят на новата компания; 2.       дори и общините да искат да ги прехвърлят, това може да отнеме много време, тъй като „повечето от язовирите нямат изрядни документи”, обясняват от Министерството на икономиката; 3.       \"Управление и стопанисване на язовири\" ще се грижи и за язовири, за които текат спорове за собствеността. С други думи, без да е ясно чия е собствеността на язовирите и без да е ясно кога (и дали изобщо) тя ще бъде прехвърлена на държавната компания, ДКК ще има грижата да финансира ремонтните дейности по язовирите, което представлява колосално разминаване между права и задължения по собственост и абсолютно размиване на отговорността. Какво би попречило, например, на някоя община да се „забави” с подготвянето на документите, докато текат ремонтните дейности, а след това да се откаже да прехвърли собствеността на язовира? Същото се отнася и за язовири, за които се води спор за собствеността. Кой носи отговорността, ако ДКК, която не е собственик, предпочете по-ниска оферта, съответно по-некачествен ремонт? Кой носи отговорността, ако собствениците на даден язовир не осигурят достъп до него за ремонтните дейности? Това е т.нар. проблем принципал-агент, който се изразява в това, че интересите на принципала (собственика на язовира) и агента (компанията, която трябва да го управлява и поддържа) се различават, но вместо да уеднакви интересите им, парламентът съумява да ги раздалечи още повече като включи трета страна – ДКК, която трябва да ремонтира язовирите. Следващият интересен момент е колко ще струват ремонтните дейности. От доклад на Държавната агенция за метрологичен и технически надзор става ясно, че 414 язовира се нуждаят от спешен ремонт. Проверките на язовирите от надзорната агенция от началото на март 2018 г. оценяват опасните язовири на около 150, а в края на миналата година от Министерството на икономиката твърдят, че те са около 200. Няма да разберем как опасните обекти се оказаха двойно повече от предварителните оценки, нито ще разберем как са изчислени необходимите средства за ремонтирането им, тъй като дейностите са различни и не може да се използва осреднена сума. Така например ремонтът на язовир „Бели Искър”, който е с обем от 15,3 млн. м3, се очаква да е около 30-60 млн. лв., но той е от големите, а дори не фигурира в списъка на държавната агенция. Основната част от посочените за опасни язовири са с обем под 500 хил. м3, а само 6 са с обем над 3 млн. м3, които се класифицират като големи. След като стана ясно, че не е ясно как е изчислена кръглата сума от 500 млн. лв. за ремонти на язовири, нека видим как е осигурена и кой ще я разпределя. Средствата се отпускат за сметка на централния бюджет, но представляват извънбюджетен разход, т.е. няма да доведат до увеличение на бюджетните разходи през 2018 г., а оттам – няма риск за изпълнението на бюджетното салдо. Това се извършва на основание чл. 109, ал. 4 от Закона за публичните финанси, както бяха отпуснати средствата за разплащане на НЕК с \"Атомстройекспорт\", за увеличението на капитала на държавни компании като НДК, за увеличението на капитала на държавни болници като ВМА, и др. Това, че няма да се отрази на бюджетния баланс, не означава, че не е необходима прозрачност и оценка на ефективността, тъй като става въпрос за публични средства, а както обърнахме внимание по-рано – държавните компании формират квази фискални разходи и условни задължения за държавата, които могат да се превърнат в реални. Този подход вероятно се използва, за да се прикрие неефективното изразходване на средства и неразумната фискална политика, защото алтернативата е централният бюджет директно да отпусне средства на общините за ремонт на язовирите. В този случай обаче въпросните 500 млн. лв., освен че представляват непредвиден бюджетен разход, биха влошили и бюджетното салдо, а това влошава аргументите, че страната е готова за ERM II. В началото на статията повдигнахме въпроса защо средствата отиват в ДКК, а не в новата държавна компания \"Управление и стопанисване на язовири\". Един от възможните отговори е, че ДКК е замислена през 2010 г. като холдинг за приватизация, но тази функция се изчерпва само за две години, а от 2016 г. вече е холдинг за управление на държавни компании и национализиране на нови такива. От създаването на ДКК през 2010 г. до 2015 г. компанията е с внесен капитал от малко под 9 млн. лв., а през 2016 г. изведнъж се изстрелва на около 230 млн. лв., както се вижда на долната графика. В края на 2017 г. е гласувано ново увеличение на капитала от 120 млн. лв., което се вижда от отчета на компанията за първото тримесечие на 2018 г., а новото предложение за увеличение с 500 млн. лв. ще го увеличи до 853 млн. лв. или близо 2,5 пъти. Липсата на яснота относно необходимите разходи за ремонта на язовирите навежда на мисълта, че предназначението им е друго. Едно обяснение, е че това е скрита рекапитализация на дружествата в холдинга, друго – че е свободен ресурс за нови национализации. Към всичко това се добавя и особеността, че ДКК няма задължение за провеждане на обществени поръчки, ако се съди по досегашната работа на холдинга. Няма съмнения, че има язовири, които са в окаяно състояние и се нуждаят от спешни ремонти, но повече от всичко те се нуждаят от добро управление, защото ремонтните дейности не са еднократни. Това, което разбираме от подхода на управляващите обаче е, че не само, че не се търси трайно и устойчиво решение на проблема, а се запазват старите и порочни практики. Те включват непрозрачно разпределение на публични средства, липса на оценка за ефективност и ефикасност на публичните разходи, създаване на възможности за безконтролно харчене и размиване на отговорността. По този начин изпратеното писмо до ЕК с ангажименти за реформи започва да прилича все повече на обещанията на алкохолик, че се е променил и спира да пие, а 1-2 седмици по-късно се вижда, че това е далеч от истината.", "date": "2018.07.27", "title": "Реформите - като обещание на алкохолик, че спира да пие"}
{"url": "http://clubz.bg/71131-priziv_cacarov_da_proveri_spasqvaneto_na_rednik_ceko", "text": "Коалицията от неправителствени организации \"За да остане природа в България\" се обърна към главния прокурор Сотир Цацаров и Комисията за противодействие на корупцията и за отнемане на незаконно придобитото имущество (КПКОНПИ) да извършат проверка на действията на министъра на околната среда и водите Нено Димов и на вицепремиера Валери Симеонов в полза на частното търговско дружество \"Юлен\" АД, концесионер на ски зона Банско в Национален парк \"Пирин\". Това съобщиха от екоорганизацията. Поводът е интервюто на лидера на \"Атака\" и председател на парламентарната група на \"Обединени патриоти\" за Нова тв Волен Сидеров, в което той обвини коалиционния си партньор Симеонов, че е лобирал в полза на \"редник Цеко\".  Под \"редник Цеко\" се разбира Цеко Минев, официален собственик на Първа инвестиционна банка и председател на Българската федерацията по ски, който по думите на премиера Бойко Борисов стои и зад \"Юлен\" АД. Че Цеко Минев стои зад концесионера на ски зоната в Банско потвърди и шефката на кабинета на Борисов Румяна Бъчварова. От ПИБ отрекоха с официално писмо. Сидеров и от Министерския съвет: Лесно ще намерим кой да замени Валери Симеонов \"Така Волен Сидеров признава, че приетото решение за изменение на плана за управление на Национален парк \"Пирин\" е акция за спасяване на неформалния собственик на концесионера \"Юлен\" АД\". Сидеров посочва, че акцията за \"спасяване на редник Цеко\" е извършена при изнудване на коалиционните партньори от ГЕРБ, \"Атака\" и ВМРО, и че ако не се приеме акцията за \"спасяване на редник Цеко\", правителството пада\", посочват от екокоалицията. Цацаров пише до Борисов: Променете договора с \"Юлен\" (ПЪЛЕН ТЕКСТ) Валери Симеонов и Нено Димов опитаха да прокарат в края на миналата година изменения в концесионния договор на \"Юлен\", но под обществен натиск те така и не бяха приети. Но бяха отворени за застрояване до 48% от територията на Национален парк \"Пирин\", посочват еколозите. Според уверенията на Нено Димов става въпрос за малко по-малко от 3 на сто. Останалите 45% касаят само водохващания, които по закон могат да се осъществяват само за питейни нужди. Екозащитниците обаче изразяват опасения, че целта на водохващанията ще е да захранват ски пистите с изкуствен сняг. Коалицията \"За да остане природа в България\" отбелязва и, че \"акцията за \"спасяване на редник Цеко\" беше продължена от екоминистъра Нено Димов на тайната му среща с посланиците към ЮНЕСКО в Париж\", а впоследствие и на годишната сесия на Комитета за световното наследство в Бахрейн от вицепремиера Валери Симеонов. И в Париж, и в Бахрейн, Димов и Симеонов настояваха за отслабване на защитата на Национален парк Пирин, като част от световното природно наследство на ЮНЕСКО и получиха в последстие леки отстъпки за разхлабване на режима. Междувременно прокуратурата вече направи проверка на концесионния договор за ски зоната в Банско и затвърди стари свои проверки, според които концедионерът се е разпрострял на повече площ от дадената му по договор. Държавното обвинение препоръча спешна ревизия на концесионния договор. Очаква се правителството да направи нов опит след провала на предходния от края на миналата година.  Цацаров пише до Борисов: Променете договора с \"Юлен\" (ПЪЛЕН ТЕКСТ)", "date": "2018.07.27", "title": "Призив: Цацаров да провери \"спасяването на редник Цеко\""}
{"url": "http://clubz.bg/71143-koga_shte_svyrshi_korejskata_vojna", "text": "Неохотата на Вашингтон да обяви края на Корейската война, докато Северна Корея не се откаже от ядрения си арсенал, може да го вкара в противоречия не само с Пхенян, но и със съюзниците от Южна Корея. Корейската война (1950-1953)  Днес отбелязваме 65-ата годишнина от примирието, пише Джош Смит от Ройтерс. По този случай командването на силите на ООН ще проведе церемония в укрепената демилитаризирана зона, разделяща двете Кореи още от времето на войната, а севернокорейските военни ветерани, дали повече от 1,2 милиона жертви, ще се съберат на конференция в Пхенян. На срещата си през април лидерите на  \"Гардиън\": Ким Чен Ун продължава ядрената си програма. Въпреки Тръмп През юни президентът на САЩ Доналд Тръмп и севернокорейският лидер Ким Чен-ун подписаха декларация, с която заявиха, че ще работят \"за установяването на нови отношения между САЩ и КНДР в съответствие с желанието на народите на двете страни за мир и просперитет\", като в документа бе използвано съкращението на официалното название на Северна Корея - Корейска народнодемократична република. Ким пое принципен ангажимент за   при условие, че САЩ и съюзниците им се откажат от \"враждебната\" си политика. Северна Корея ясно заяви, че за нея официалният край на войната е жизненоважен за намаляване на напрежението. Много експерти и служители във Вашингтон обаче се опасяват, че подписването на мирния договор може да доведе на първо място до прекратяването на международния натиск, който според тях накара Ким да преговаря. То може освен това да изложи на опасност продължилия десетилетия военен съюз между САЩ и Южна Корея и да лиши от легитимност присъствието на американски войски на полуострова.  Северна и Южна Корея отвориха канал за морска комуникация Северна Корея заяви, че е предприела действия по спирането на ядрената си програма, сред които налагането на мораториум на изпитанията с ракети и атомни бомби, разрушаването на единствената си известна площадка за ядрени изпитания и на площадка за изстрелване на ракети. Американските служители приветстваха тези стъпки, но остават скептично настроени. Държавният секретар на САЩ Майк Помпейо каза пред Конгреса в сряда, че Северна Корея продължава да произвежда гориво за атомни бомби. През последните седмици Пхенян възобнови призивите си за обявяване на край на войната, наричайки го първа стъпка към мира и основен начин, по който САЩ могат да подсилят гаранциите си за сигурност. През 1953 г. южнокорейските лидери се противопоставиха на идеята за споразумението за примирие, оставило полуострова разделен, и не станаха страна по него. То бе подписано от командващия на севернокорейската армия, от американския командващ на силите на ООН и от командира на \"Доброволците на китайския народ\". Въпреки заявленията на южнокорейските служители за поетия от тях ангажимент по отношение на пълната денуклеаризация на КНДР, те демонстрираха доста по-голяма гъвкавост от американските си съюзници с определянето на подходящ момент за мирното споразумение. Южнокорейският министър на националното обединение Чо Мьон-кьон заяви във вторник, че е възможно краят на войната да бъде обявен тази година. Китай заяви, че и той има готовност да участва в процеса. На срещата си с външния министър на КНДР И Йон-хо в Пхенян вчера, китайският заместник-министър на външните работи Кун Сюаню каза, че страната му подкрепя процеса на помирение между Северна Корея и Съединените щати, съобщи китайското външно министерство. Китай иска да работи усилено с всички страни, за да насърчи процеса по създаване на \"механизъм за мир\" на Корейския полуостров, добави Кун, без да разкрие повече подробности. Северна и Южна Корея отвориха канал за морска комуникация", "date": "2018.07.27", "title": "Кога ще свърши Корейската война?"}
{"url": "http://clubz.bg/71139-gerb_i_bsp_v_predvakancionno_zamerqne_s_gejtove", "text": "И в последния ден на Народното събрание преди лятната ваканция ГЕРБ и БСП продължават войната си с \"гейтове\" - поредица скандали, които депутати на двете партии разкриват едни за други от няколко месеца. С пробив в аферата \"Кумгейт\" се похвали говорителката на социалистите Елена Йончева: Важно е да се отбележи, че прокуратурата по принцип изпраща такива сигнали до специализираната прокуратура, която разследва случаи на корупция във висшите етажи на властта. Спецпрокуратурата обаче е тази, която преценява дали има достатъчно данни за извършени престъпления, и ако има такива, повдига обвинение. \"Кумгейт\" се пренесе в новия политически сезон \"Кумгейт\" бе един от поводите за първия вот на недоверие на БСП срещу правителството, започнал още миналата година. Според разследвания в медиите, по които БСП поиска проверки, роднини и свързани с Добрев в Хасково са се облагодетелствали от различни обществени поръчки и търгове в общината. Добрев я обвини в клевета и започна дело срещу нея. Естествено, ГЕРБ-ерът Делян Добрев не се поколеба да й отговори моментално с брифинг, за който обаче отсъстваше партньорът му с римувани изказвания Антон Тодоров. ГЕРБ: Елена Йончева е била съдружник на Цветан Василев Според него има само един въпрос, на който трябва да отговори Елена Йончева - съдружник ли е на Цветан Василев. Според Добрев и Тодоров говорителката на левицата има 50% от фирма, в която другите 50% се държат от офшорка на избягалия в Сърбия бивш управител на КТБ. ГЕРБ: Елена Йончева е била съдружник на Цветан Василев", "date": "2018.07.27", "title": "ГЕРБ и БСП в предваканционно замеряне с \"гейтове\""}
{"url": "http://clubz.bg/71134-sasht_mogat_da_udarqt_iran_oshte_prez_avgust", "text": "САЩ са готови да бомбардират ирански ядрени обекти, вероятно най-рано през август. Така смятат висши представители на австралийското правителство. Те споделили предположенията си пред местната телевизия Ей Би Си. Австралия, изглежда, ще помага при идентифицирането на целите. Съобщението идва на фона на словесните престрелки между президентите Доналд Тръмп и Хасан Рохани. Тръмп към Иран: Никога повече не заплашвайте САЩ или... Висшите чиновници в Канбера съобщили пред Ей Би Си, че австралийски отбранителни обекти вероятно ще имат роля в идентифицирането на цели в Иран. Същото ще правят и британските разузнавателни агенции. Високопоставен военен източник обаче изтъкнал, че има голяма разлика между осигуряването на разузнавателни данни и анализа на иранските обекти и това да бъдеш част от \"кинетична\" мисия. Австралийският премиер Малкълм Търнбул заяви днес сутринта, че няма причини да смята, че САЩ се готвят за военен сблъсък. Свръхсекретният военен обект \"Пайн гап\" (\"Боров пролом\") в Северната територия на Австралия се смята за ключов в \"Пет очи\" – съвместна система на разузнавателните служби на САЩ, Великобритания, Австралия, Канада и Нова Зеландия. Обектът направлява американските шпионски спътници. Очаква се роля да имат и анализатори от малко известната шпионска агенция Australian Geospatial-Intelligence Organisation. Ирански генерал към Тръмп: Заплашвай мен, не президента Канада вероятно няма да участва в никакви военни действия в Иран. Нито пък Нова Зеландия, смятат запознати източници. Иран е страна по международни споразумения като Договора за неразпространение на ядрено оръжие. В момента не е известно Ислямската република да притежава оръжия за масово унищожаване. Наскоро обаче президентът Рохани нареди бързо развитие на ядрената индустрия. През юни шефът на иранската ядрена агенция откри нов обект за обогатяване на уран, като заяви, че той спазва споразумението, което Техеран подписа със световните сили през 2015 г. Всяка предвождана от САЩ атака срещу ирански обекти ще представлява проблем за региона, който и без това е изпълнен с напрежение. Израел би имал причини да се притеснява от ответна реакция предвид факта, че Техеран отрича правото на съществуване на еврейската държава. През април израелският премиер Бенямин Нетаняху припомни т. нар. доктрина \"Бегин\"  , която изисква страната да гарантира, че на нито една от враждебните държави няма да бъде позволено да има ядрени оръжия. Австралийски правителствен източник заяви, че когато става дума за Иран, Канбера разчита на разузнавателни данни, придобити от партньорите в \"Пет очи\", а не от Израел. Ирански генерал към Тръмп: Заплашвай мен, не президента", "date": "2018.07.27", "title": "САЩ могат да ударят Иран още през август"}
{"url": "http://clubz.bg/71136-tozi_pyt_veto_nqma_prezidentyt_pusna_sporniq_zakon_za_gorivata", "text": "Този път вето на президента Румен Радев няма. Държавният глава, който върна на парламента \"лобисткия\" закон за приватизацията и този път властта го послуша, не е наложил вето над друг закон, смятан на \"лобиски\" - т.нар. закон за горивата.  Ветото \"Домусчиев\" мина единодушно. След... няма такива дебати Новият Закон за административното регулиране на икономическите дейности, свързани с нефт и продукти от нефтен произход, е публикуван днес в \"Държавен вестник\". Указът за това е подписан от Румен Радев на 20 юли, става ясно от новия брой на официоза. В същия ден е бил подписан и указът за ветото над приватизационния закон. Радев бе призован да наложи вето над разпоредбите, заради които имаше протести на собственици на малки бензиностанции, от Асоциацията на индустриалния капитал в България (АИКБ). В писмо до държавния глава от организацията изразиха  Малкият бизнес в горивата излиза на протест срещу лобистки закон АИКБ поиска от Румен Радев вето на закона за горивата Вицепремиерът Валери Симеонов нарече закона \"отвратителен закон, в полза на \"Лукойл\". Той и депутатите от НФСБ се заканиха, че ще сезират Европейската комисия, защото приетите текстове нарушават няколко европейски директиви. Според юриста от партията на вицепремиера Христиан Митев не е изключено рапоредбите да доведат и до санкции от страна на Европа.  От \"Демократична България\" също остро разкритикуваха приетите текстове с мотива, че противоречат и на конституцията, и на европейските правила, ограничавайки конкуренцията и увреждайки интереса на по-малките участници в този пазар. Чрез евродепутата си Светослав Малинов от извънпарламентарното обединение обещаха също да уведомят Европейската комисия какво законодателство се приема у нас.  Емил Димитров-Ревизоро пак хвали закона за горивата Малкият бизнес в горивата излиза на протест срещу лобистки закон АИКБ поиска от Румен Радев вето на закона за горивата Емил Димитров-Ревизоро пак хвали закона за горивата", "date": "2018.07.27", "title": "Този път вето няма. Президентът пусна спорния закон за горивата"}
{"url": "http://clubz.bg/71155-korneliq_ninova_na_kolelo_i_v_nacionalniq_kalendar_na_disciplinata", "text": "Лидерката на БСП Корнелия Нинова се качи на колело и поведе колоездачното състезание за купа \"Бузлуджа\". Надпреварата тръгна от Габрово и се провежда за трета поредна година преди националния събор на партията на историческия връх под прословутата \"летяща чиния\". Тази година в колоездачната обиколка има над 100 участници. Състезанието по инициатива на БСП вече е част от \"националния календар на дисциплината\", пише в съобщението на БСП. Нинова подкара колелото заедно с участниците в състезанието \"въпреки дъжда\", гласи още обявлението на левицата. Тази година състезанието се провежда в 4 възрастови категории - до 18 години, от 18 до 35 години, от 35 до 50 години, над 50 години. На победителите от всички категории ще бъдат връчени награди от  Нинова. Ще бъде връчено и специално отличие на името на един от най-големите колездачни деятели в последните години - Васил Дянков, на чиято памет е посветена проявата.", "date": "2018.07.27", "title": "Корнелия Нинова на колело - и в националния календар на дисциплината"}
{"url": "http://clubz.bg/71148-konstitucionnite_sydii_da_ne_sa_vi_bili", "text": "Притесних се за осем от конституционните ни съдии. Още преди две седмици, когато в социалните мрежи изникна фалшиво съобщение, че Конституционният съд (КС) е подкрепил Истанбулската конвенция. Авторът изброяваше имената на съдиите и призоваваше за физическа саморазправа, нещо в стил \"да пребием педерасите\". Днес излезе решението на съда за Истанбулската конвенция, според което мнозинството от съдии я приемат за противоконституционна. Като прочетох мотивите, реших, че някой наистина е вкарал \"винкело\" в употребата срещу най-важните ни юристи. Официално: Истанбулската конвенция е противоконституционна Като за начало мнозинството подробно обяснява, че в Истанбулската конвенция се разделят като две различни понятия полът като биологичен факт и полът като социален конструкт. След това отбелязват обаче, че представите \"социален пол\" в документа И още: Значи хем Конвенцията разделя социалния пол от биологичния, хем всъщност ги смесва? Кое от двете е? И как точно концепцията за социален пол може да измести тази за биологичен, като в Конвенцията се прави ясно разделение между двете? Между другото, объркани и двусмислени изказвания са типичен симптом за мозъчно сътресение. По-нататък съдиите се аргументират и с тезата на \"патриотите\" - че чрез документа ще се налага вкарване на трети пол: Подобно нещо в Конвенцията няма - във въпросния член просто се казва, че е недопустима дискриминация на основата на пол, социален пол, раса, цвят на кожата и т.н.  Друг симптом от удари по главата с тежък предмет е и временната амнезия: По време на бурното шоу около Истанбулската конвенция стана ясно, че повечето българи не знаят, че смяната на пола в България е напълно законна и призната от съда. Има детайлна процедура и мотивирано решение на Върховния административен съд по темата, според което някои хора се раждат с един биологичен пол, но психологическото им състояние и нагласи не съвпадат с него. Българският съд е приел, че те имат правото да вземат медикаменти и да се подложат на операция, както и да сменят гражданския си пол, сиреч какво пише в личната им карта. Депутатите и транссексуалните Фактът, че осем конституционни съдии са забравили това, е крайно притеснителен. Тъй като те би трябвало да са подбрани сред най-опитните юристи в България, следва, че амнезията им е причинена от нещо друго. Да преведем - ако целта на един документ е да се бори с насилие, специфично насочено към един от двата биологични пола, напълно ненужно е да се дефинират понятия като \"пол\" в него… Синодът: Да се молим срещу приемането на Истанбулската конвенция Както установихме от горния пример, Конституцията не дефинира биологичен пол - човек, получил правото да си смени гражданския пол, става легално от противоположния пол на този, с който се е родил. Например започнал живота си като мъж човек може да си смени пола и да встъпи в брак с друг мъж, тъй като легално вече е жена.  Прочетете това изречение още веднъж. После още няколко пъти. Според конституционните съдии приемането на съществуването на социална роля на пола може да направи така, че хората да не правят разлика между мъж и жена. Макар че дали някой е мъж или жена според тях се определя само и единствено биологично. Разбира се, като говорим за Истанбулската конвенция, няма как да не вкараме и малко \"традиционни ценности\". Не в прав текст. Значи първо полът в Конституцията се определяше само от биологията, сега се оказва, че има и елемент на социална конструкция. Противоречащите си твърдения са типични за жертвите на побой и пост-травматичен стрес, така че това е разбираемо. Не е разбираема обаче тезата, която изхожда от горните думи - че понятието \"жена\" върви задължително в комплект с \"майка\", т.е. ако една жена не е майка, значи не е съвсем жена. Текстът визира чл. 47, ал. 2 от Конституцията, който предвижда специална закрила за \"жената майка\". Което като израз предполага, че има и жени, които не са майки. Но спокойно - и това има обяснение. Сътресението води често и до замъгляване на зрението, а вече установихме, че съдиите страдат от амнезия. Значи е напълно възможно да са забравили въпросния член, а после и да не са могли да го прочетат, за да си го припомнят. Всички тези симптоми говорят за скорошна тежка мозъчно-черепна травма. Много е притеснително, ако някой е бил конституционните съдии и то за да повлияе на решение на една от най-важните институции в страната. Редно е съдиите да съобщят за подобен инцидент на силите на реда и да потърсят медицинска помощ - мозъчните сътресения са особено опасни, ако не се вземат скорошни мерки. Никъде не се говори за трети пол или за нещо друго освен жени и мъже За четиримата конституционалисти с особено мнение -   които явно някак са избегнали боя и не са се включили в тези несвързани, изсмукани от пръстите, измъчени, объркани и абсурдни мотиви - поздравления!  Депутатите и транссексуалните Синодът: Да се молим срещу приемането на Истанбулската конвенция Никъде не се говори за трети пол или за нещо друго освен жени и мъже", "date": "2018.07.27", "title": "Конституционните съдии, да не са ви били?"}
{"url": "http://clubz.bg/71135-evrokomisar_kitaj_moje_da_prevyrne_zapadnite_balkani_v_troqnski_kon_v_es", "text": "Китай може да превърне страните от Западните Балкани в троянски коне в Европейския съюз, предупреди еврокомисарят по разширяването Йоханес Хан в  . През последните години Западът се е фокусирал върху ролята на Русия в региона, казва комисарят, но  . Комбинацията от \"капитализъм и политически диктат\" може да се стори привлекателна на лидерите на някои страни от региона, предупреди още той. Борисов: Китай не разделя Европа, помага на бедните в нея да догонят богатите Като пример за влиянието на Китай Хан посочи магистралата в Черна гора, чието довършване ще докара на малката страна дългове към Пекин, които тя не може да върне. Китайската магистрала за никъде в Черна гора Черна гора официално започна преговори за присъединяване към ЕС през 2014 г. заедно със Сърбия. Според най-амбициозните прогнози тя може да стане част от блока през 2025 г. Лидерите на страните от ЕС обаче са разделени. Френският президент Еманюел Макрон е след водещите гласове против скорошно разширяване на блока. Според него ЕС трябва да се съсредоточи върху реформирането си, а едва след това да мисли за приемане на нови членове. В интервюто за \"Политико\" Хан каза, че разбира притесненията на Франция, но смята, че реформирането на съюза и преговорите за присъединяване на страните от Западните Балкани могат да се провеждат паралелно. Китайската магистрала за никъде в Черна гора", "date": "2018.07.27", "title": "Еврокомисар: Китай може да превърне Западните Балкани в троянски кон в ЕС"}
{"url": "http://clubz.bg/71130-bojko_borisov_koaliciqta_e_strastna_vsichki_vojvodi_na_edno_mqsto", "text": "Така премиерът Бойко Борисов описа състоянието на управляващата коалиция пред журналисти в Бяла. И допълни: Премиерът обясни, че на вчерашния коалиционен съвет се е взело решение, че коалицията ще се придържа към програмата. А всичко, което се предлага извън нея, ще се обсъжда първо на председателски съвет и тогава ще се праща в парламента, за да не се стига до скандали там. Коалицията - стабилна, параметрите - най-добри за всички времена Борисов коментира и практиката на ГЕРБ да си променя решенията в рамките на дни. За последно това се случи с промените в закона за приватизацията, придобили известност като \"закона Домусчиев\". Ветото \"Домусчиев\" мина единодушно. След... няма такива дебати Според него в парламента е бил прекрачен прагът на доброто възпитание, но това показвало, че има истинска опозиция. Борисов обаче заяви, че не трябва да има лични обиди и нападки. За пореден път Борисов се похвали с успехите на правителството - парите, дадени за църкви, училища, инфраструктура, справянето с мигрантите и т.н. Той обясни, че парите на никого не са достатъчно. Наскоро той се срещнал с българи, които се връщат от Испания и смятат да останат в България. По повод края на парламентарния сезон Борисов заяви, че \"нашите работодатели свършиха много работа\". Ветото \"Домусчиев\" мина единодушно. След... няма такива дебати", "date": "2018.07.27", "title": "Бойко Борисов: Коалицията е страстна. Всички войводи на едно място"}
{"url": "http://clubz.bg/71138-nikyde_ne_se_govori_za_treti_pol_ili_za_neshto_drugo_osven_jeni_i_myje", "text": "О С О Б Е Н О  М Н Е Н И Е на съдията Филип Димитров по к.д. № 3/2018 г. Не съм съгласен с решението по конституционно дело № 3/2018 г., с изводите на мнозинството, както и подхода към тях, по следните съображения: Конституционният съд би следвало да разгледа искането за обявяване на противоконституционност в следните насоки: Разглеждайки искането без да разграничи отчетливо тези елементи, мнозинството попадна в объркване и в контекста на особено шумна политическа кампания (която Конституционния съд разбира се не може да пренебрегва, но трябва да оценява с подобаващата му прецизност), стигна до постановеното решение. Официално: Истанбулската конвенция е противоконституционна Конвенцията определя целите и обхвата си в чл.1 и 2 изключително в рамките на насилието над жени и домашното насилие. Обстоятелството, че тази проблематика е третирана в други законодателни и ратифицирани от България международни актове (подробно изброени в решението) ни най-малко не отменя правото на правителството да подпише нов международен акт, който създава допълнителни гаранции за международно сътрудничество при спазването на тези норми. (Тъкмо това е и новото в Конвенцията – ангажимент за по-разгърнати мерки за защита срещу насилието над жени и домашното насилие. Дали обаче България не трябва поради бедност да откаже закрила на пребивани жени не е конституционен въпрос, а въпрос на изпълнителната и донякъде на законодателната власт.) Коментар с една дума: Срам! Мнозинството избра като основен аргумент за мотивиране на решението си приемането, че с позоваването на пола в неговото социално измерение (употребата на термините „gender” или “genre”) се изразявала Така мнозинството, макар и формално да посочва неразривната връзка между биологичната и социалната характеристика на пола, всъщност имплицитно е възприело тезата, развита в становището на президента, че полът (и като даденост, и като поведение) по българската Конституция бил само биологично определен. Тази теза е съвършено несъстоятелна. Цитирайки чл.47, ал.2 от Конституцията, мнозинството изтъква, че е употребен „терминът жени, който е несъмнено основан върху биологичното разбиране за пола“. По силата именно на чл.47, ал.2 защитата на жената е свързана с нейната социална роля точно толкова, колкото и с биологичната. (При това майчинството съвсем не е задължително да е „биологично“.) Тъкмо това има предвид и Конвенцията, а не измисляне на някакъв „небиологичен“ пол. Такова разбиране съвпада с поддържаното в края на мотивите към настоящето решение и е удивително, че мнозинството не е успяло да долови това съвпадане. Мнозинството е отделило твърде много внимание на преводаческите усилия във връзка с понятието „gender” или “genre” – усилия напълно излишни, защото преводът е въпрос само на улеснение и изясняване за ратифициращите страни. Единствените меродавни за приложението на Конвенцията (включително и като част от националното законодателство) са текстовете на двата езика – английски и френски, така че всеки термин може да бъде превеждан и описателно, стига това да изяснява смисъла му. В езиците, в които типичната дума за пол, “sex” има двойнствено звучене, терминът „gender” или “genre” освобождава понятието от еротичното му звучене, което на български думата „пол“ постига успешно, но в никой език на тези думи не се придава „небиологично“ значение.  Напротив отхвърляйки насилието над жени, изрично се споменава, че има нестереотипни полови роли т.е. има хора, чието социално полово поведение е „особено“, (т.е. отклонява се  от типичното за съответните полове, „gender” или “genre”, които си остават два). Да се мисли, че е противоконституционна забраната да се упражнява по тази причина насилие върху тях, е абсурдно. Създава се обаче едва ли не впечатлението, че тезата на мнозинството по същество обявява за противоконституционна например забраната да се пребиват трансвестити – нещо, което противоречи и на приципите на Конституцията, и на всички действащи анти-дискриминационни и наказателноправни разпоредби. Друга погрешна интерпретация на мнозинството е свързана с понятието „идентичност, основана на пола“ („gender identity”). Съществуването на хора, които в поведението си се отклоняват от традиционните мъжки или женски роли (и желаят да е така) е житейски, а не нормативен факт и никоя конституция или закон (дори нацистки или комунистически) не може да определи дали тях ги има или не, а само дали могат да бъдат изтребвани (в случая с нацизма), дискриминирани и изселвани (при комунизма) или снабдени с елементарна защита срещу насилие, каквото предвижда конвенцията. Очевидно публичното признаване на един съществуващ факт помага, а не вреди при гарантирането на тази защита.  Да се твърди, че Конституцията забранява да се говори за това, понеже то „не цели постигане на равенство между половете, а заличава разликите между тях, с което принципа на равенството загубва смисъла си“ е също необяснимо.  . Но от това се извежда увенчаващата мотивите към решението фраза, че „ако обществото загуби способността да прави разлика между жена и мъж, борбата срещу насилието над жените остава само формален, но неизпълним ангажимент“. Излиза, че според конституционния законодател изясняването на факта, че има лезбийки или трансвестити означава, че мъжете и жените ще станат еднакви. Слава Богу нищо в текста на Конституцията не показва, че конституционния законодател е имал подобни мисли. Бурната социална реакция на българското общество, макар и подстрекавана от неверни тълкувания и внушаване на фалшиви страхове, очевидно отразява някои реални опасения, свързани с възможността ратификацията на Конвенцията Първото опасение е неоснователно. Според чл.46, ал.1 от българската Конституция бракът е съюз между мъж и жена. Конституционни изменения не стават чрез конвенции, а единствено по начин, описан в глава IX от Конституцията. Второто опасение има своите основания. Факт е, че понякога разумни класически либерални идеи се защитават от тесногръди либералфанатици или екстравагантни авантюристи по съответен за манталитета им начин. Конституционният съд не е призван да гадае дали такива ще се втурнат към българските училища и дали някое правителство няма да ги допусне там – нещо, което то има всичката власт да възпре, а при наличие на обратна политическа воля, то би могло да ги допусне със или без обсъжданата Конвенция. Понятието „джендър идеология“ (с което българското общество се запозна напоследък) е точно толкова популярно, колкото понятията „екофашизъм“ (ecofascism) и  „феминистонацистка“ (feminazi). Общото е, че и трите понятия могат да се използват от ентусиазирани интелектуалци, но нямат никаква правна стойност.                                                      Не съществува обаче никакво основание - поради страх от това, че някое правителство няма да си свърши работата или че някои родители се считат неспособни да възпитават децата си – да се обявява за противоконституционна международна конвенция, която не противоречи на никакъв текст или принцип на българската Конституция. Съдия: Филип Димитров Коментар с една дума: Срам!", "date": "2018.07.27", "title": "Никъде не се говори за трети пол или за нещо друго освен жени и мъже"}
{"url": "http://clubz.bg/71142-komentar_s_edna_duma_sram", "text": "Конституционният съд каза, че „Конвенцията на Съвета на Европа за превенция и борба с насилието над жени и домашното насилие“ не била в съответствие с българската конституция и можело нещо да се обърка в термините и затова да не я приемаме. Това становище вероятно ще послужи като аргумент на управляващите да не я гласуват. Официално: Истанбулската конвенция е противоконституционна Коментар с една дума: Срам! Коментар с повече думи: Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! Срам! (21) 1. Срамно е как политиците не искат да признаят, че Конвенцията е предимно натиск срещу администрацията и срещу самите политици. Да приемат нужните закони, да осигурят убежища, да осигурят психолози, да обучат органите на реда какво трябва да правят и т.н. И как Конвенцията им вменява вина, ако не го направят. Както не са го направили през последните години. 2. Срамно е как хората не разбират какво пише в тази конвенция. И не искат да разберат. 3. Срамно е как хората не искат да четат какво пише в конвенцията. Никъде не се говори за трети пол или за нещо друго освен жени и мъже 4. Срамно е как хората се поддадоха на елементарна пропаганда на политици, които се бият в парламента и приемат закони за определени бизнесмени. 5. Срамно е как политиците използват умората и страховете на хората, за да ги лъжат безобразно. 6. Срамно е как политиците отместиха смисъла на Конвенцията. 7. Срамно е как политиците се възползваха от елементарни логически прийоми, за да оплюят Конвенцията. Да, един документ не спира насилие. Както един документ не спира убийствата. Но има закони против убийствата. За да служат за превенция. 8. Срамно е как политици, религиозни фундаменталисти и обикновени мошеници предпочитат да виждат измислени глупости, въпреки, че цял свят им казва, че не е така. А не виждат основната драма на тормозените жени и деца. 9. Срамно е как управляващите се скриха и не направиха комуникационна кампания за какво става дума в конвенцията. 10. Срамно е как ГЕРБ знаят, че в Конвенцията няма и дума за „друг биологичен пол“, нито за въвеждане на „трети, четвърти или пети пол“, но нищо не казват по темата. 11. Срамно е как министърът на правосъдието Цецка Цачева не излезе да каже за какво става дума в конвенцията. А тя е отговорникът за законодателството. Назначена е за това. Получава заплата от нашите данъци за това. 12. Срамно е как социалистите се отвърнаха от собственото си мнение и се противопоставиха на Конвенцията. 13. Срамно е как идват европейци да им се чудят на акъла, а нашите социалисти са горди, че мислите им са в Средновековието. 14. Срамно е как политици използват всяка възможност да видиотяват хората и да им говорят срещу европейската цивилизация. И в същото време да изпращат там децата си, защото е по-сигурно. 15. Срамно е как псевдопатриоти говорят уж за „изконни ценности“, а се загръщат с руско знаме и чакат какво ще им каже Императора. И за пореден път ни отдалечават от Европа. 16. Срамно е как Българската православна църква се води уж българска, говори, че е българска, а като дойде Московският патриарх става послушно кученце, което скача и целува ръка. И не е направила нищо за бедните, слабите, безпомощните, но се занимава с Мадона, Майкъл Джексън и други глупости. Като например да лъже, че Конвенцията ни застрашавала. 17. Срамно е как довчерашни агенти на Държавна сигурност днес се правят на набожни хора и отново искат да ни откъснат от цивилизационния избор да сме част от Европа. 18. Срамно е как като искат да събират пари или дават подаръци, политиците приемат мълниеносно закони. А като става дума за социално равенство, за майки на деца с увреждания, за насилие над жени или друга подобна кауза, законите се точат с десетилетия. 19. Срамно е да се използва буквата на закона, било то и Конституцията, а да не се помисли кое е добре за хората. И за децата. И за бъдещто. Ако се мислеше по същия начин преди 30 г., все още щеше да има Чл.1. Променете Конституцията, хората са по-важни! 20. Срамно е във време на блокчейни, биткойни, интернет, шофьорски книжки на жените в арабските, когато светът се отваря и се развива, нашите политици да ни лъжат и да ни затварят зад измислени стени. Само и само да продължават да ни управляват. 21. Срамно е да имаме такива политици, такива съдии, такива религиозни дейци. Срамно е, че ги търпим. Когато буквата на закона не отговаря на духа на закона, то буквата трябва да се промени. Ако политическата система е застинала и ни отдалечава от цивилизационния избор, то политическата система трябва да се смени. И да, всички ние сме виновни. Че се оставихме да ни заблудят. А Цачева много добре си го беше казала: Всички са комунисти. За това ли мечтаехме през 90-те? Да имаме политическа система от стари комунисти? Видно е какво прави тази система – влудява ни и бавно ни отдалечава от европейското семейство. Както казах в началото – Срам! И всичко това няколко часа след новината за поредното извършено убийство, защото никой не е обърнал внимание на жалби за домашно насилие... Срам! Не е усмихнат този ден... \n\t   Никъде не се говори за трети пол или за нещо друго освен жени и мъже", "date": "2018.07.27", "title": "Коментар с една дума: Срам!"}
{"url": "http://clubz.bg/71137-oficialno_istanbulskata_konvenciq_e_protivokonstitucionna", "text": "Конституционният съд се произнесе днес по питането на ГЕРБ за това противоречи ли т.нар. Истанбулска конвенция на основния закон и очаквано отсече \"да\". Мотивите на КС обаче са доста любопитни - от това, че жената недвусмислено се асоциирала само с акушерството и раждането до това, че ще спрем да правим разлика между мъжете и жените. Решението е прието с осем гласа - на  Съдиите  Никъде не се говори за трети пол или за нещо друго освен жени и мъже Мотивите надълго разглеждат понятието \"пол\" и смисъла, който му се придава в конвенцията на английски, френски и български език. Според съдиите се въвежда понятие, различно от биологичнпото определение за \"пол\". Коментар с една дума: Срам! И следва обосновката: \"Gender“ се употребява в изразите:  , „  (\"насилие, основано на пола“), „ “ („идентичност, основана на пола“),  “  , „  (  ( ),    Конвенцията не дава определение за „идентичност, основана на пола“, подчертават още съдиите. \"Липсата на единно разбиране за понятието „gender“/„genre“ се илюстрира и от активната обществена и политическа дискусия по въпроса „за“ или „против“ джендър-идеологията, която тече повече от две десетилетия в десетки държави\", допълват те. Що е то Истанбулска конвенция – въпроси и отговори Въпросният чл. 47 от основния закон, който визират от КС гласи: \"Жената майка се ползва от особена закрила на държавата, която й осигурява платен отпуск преди и след раждане, безплатна акушерска помощ, облекчаване на труда и други социални помощи.\" Припомня се и какво пише в Конституцията относно брака - \"доброволен съюз между мъж и жена\". \"Определяйки брака като доброволен съюз между мъж и жена, Конституцията издига различния биологичен пол в императив към встъпващите в брак. Разбирането за брака като връзка между мъж и жена е вкоренено дълбоко в българското правосъзнание и в този смисъл е в основата на конституционната уредба.\", пишат в мотивите си от КС. Повелята за правна сигурност и предвидимост не допуска съществуването на две паралелни и взаимоизключващи се понятия за „пол“. Ратифицирането на Конвенцията би довело до въвеждането в националния правен ред на понятие,  . КС стига дотам, че даже посочва, че има риск да спрем да различаваме мъжа от жената: В своето  е   се изказват изключително остро за решението на осемте си колеги. Прозита и обвинение, че КС е взел политически обосновано решение.  също споделя мнението на колегите си за политическо решение. Ето какво е написал в своето   и той: Коментар с една дума: Срам! Що е то Истанбулска конвенция – въпроси и отговори", "date": "2018.07.27", "title": "Официално: Истанбулската конвенция е противоконституционна"}
{"url": "http://clubz.bg/71145-demokratichna_bylgariq_bsp_ni_vadi_ot_es_gerb_ni_obricha_na_vechna_chakalnq", "text": "БСП заплашва да ни извади от ЕС, а ГЕРБ ни обрича на вечна чакалня. Това заяви Христо Иванов, съпредседател на \"Демократична България\". На пресконференция във Варна Иванов коментира оповестената от БСП \"Визия за България\". И допълни, че от БСП не подкрепят присъединяването към еврозоната. И допълни, че \"Демократична България\" е за това България да заеме достойното си място в ядрото на ЕС, което означава европейски доходи, европейски стандарт на живот, здравина на институции, сигурност, върховенство на правото. Той напомни, че в следващите 12-18 месеца ще има редовни европейски и местни избори, а вероятно и извънредни парламентарни, ще се избира нов главен прокурор, предстои продажба на поне една голяма телевизия, а се очакват размествания на пластовете и във финансовия сектор. Това каза пък другият съпредседател на \"Демократична България\" Атанас Атанасов. Той поясни, че формацията проведжа срещи с бизнеса в страната, за да го окуражи, че има политическа сила, която е готова да отстоява неговите интереси.", "date": "2018.07.27", "title": "\"Демократична България\": БСП ни вади от ЕС, ГЕРБ ни обрича на вечна чакалня"}
{"url": "http://clubz.bg/71152-znam_kakvo_napisa_minaloto_lqto", "text": "Нова заплаха, надвиснала над Холивуд, тормози и стряска обитателите му – или поне онези от тях, които са  по-активни в социалните мрежи. Притеснението идва от това, че може би някога, накъде са написали нещо необмислено. Шеги и коментари, които на времето са предизвикали само   усмивки, днес могат да доведат до публично заклеймяване, спиране на договори и уволнение. Дори и да са отпреди десетина години. Освен ако авторът им не е Доналд Тръмп ( ). Политиката на „ “ беше въведена в Холивуд миналата есен с разкритията срещу Харви Уайнстийн и още някои продуценти и режисьори. Тогава в опасност бяха главно мъжете с власт, незадоволен сексуален апетит и палави ръце. После нулевата толерантност се насочи към нови територии. На обидните коментари, дори когато са в хумористичен контекст, започна да се гледа почти толкова лошо, колкото на опитите за изнасилване. Застрашените са много повече и вече са от всички полове. Една от първите жертви бе комедийната актриса Розан Бар. След расистка на вид шега на звездата в Туитър, американската телевизия Ей Би Си обяви, че прекратява нейния сериал „Розан“ ( ), въпреки че тя се извини, изтри туита си, обясни, че е била разбрана неправилно ( ) и съжали за  , който е направила. Холивуд осеян с билбордове за сексскандала (ВИДЕО) Но тя поне бе наказана за актуална глупост. Преди броени дни заради десетина туита с десетгодишна давност, появили се сега отново на бял свят – съдържащи да го наречем най-общо  , „Дисни“ ритуално „закла“ ( ) една от   точно когато беше започнала   – да работи по „Пазителите на галактиката 3“. На следващия ден Райън Джонсън, режисьорът на „Междузвездни войни: Последният джедай“, изтри цялото съдържание на акаунта си в Туитър – някъде към 20 хиляди туита, съобщи „Варайъти“. Веднага се появиха подозрения, че е действал по нареждане на „Дисни“  Джонсън обясни, че не изтрива съобщенията си заради официална директива, а е искал предварително да унищожи „ “ ( “). Какви ли „ “ е имало там? Изглежда и самият Джонсън не е съвсем сигурен: И наистина ровенето вече е нещо нормално – онзи ден Тревър Ноа, водещ на шоу по Comеdy Central, също бе принуден да се извинява заради глупава шега отпреди години ( ). В същата неприятна ситуация по-рано през седмицата изпадна и създателят на комедийния анимационен сериал „Рик и Морти“ Дан Хармън — заради видео от 2009-а, в което симулира секс с кукла-бебе. В момента най-несигурните в собственото си минало  панически трият акаунтите си в Туитър, Фейсбук, Инстаграм… в опит да заличат следите. А от другата страна на „барикадата“ стажант-репортери, тролове и вероятно кандидат-изнудвачи, трескаво бързат да свалят за проверка ( ) цели архиви от евентуално съмнителното интернет минало на всеки, който има някакво значение в тази индустрия. Последната им жертва отново е комедийна актриса. Заради туит, публикуван от Сара Силвърман преди 9 години, за който тя твърди, че е шега, някои издания и хора вече ѝ лепнаха етикет  . През юли 2009 г. актрисата е публикувала в Туитър: Консервативното издание „Townhall“, публикувало историята за този туит, сочи, че през 2017-а някой го е коментирал: За разлика от Розан Бар, Сара Силвърман не се извинява. На 26 юли тя публикува следния коментар по случая: Очакваме да видим коя ще е следващата жертва на нулевата торелантност — и каква ще е следващата национална заплаха. И в Холивуд да настъпи масово закриване на акаунти в социалните мрежи.", "date": "2018.07.27", "title": "Знам какво написа миналото лято"}
{"url": "http://clubz.bg/71123-maq_manolova_se_vyzmuti_ot_kontraprotesta_sreshtu_majkite_pred_parlamenta", "text": "Омбудсманът Мая Манолова коментира пред Нова тв протеста на майки на деца с увреждания и контрапротеста на представителните организации на хората с увреждания. Според нея и протестиращите, и контрапротестиращите са солидарни помежду си. Според нея трябва да има комплексна оценка, която да се направи на едно място, а в решението да има ясни указания. Тя призова властта да прояви смелост и да направи необходимата реформа.", "date": "2018.07.27", "title": "Мая Манолова се възмути от контрапротеста срещу майките пред парламента"}
{"url": "http://clubz.bg/71125-tam_na_parapeta_oblegnati_sys_semkite_v_ryka_plyuejki_toq_i_onq", "text": "Българите като народ сме \"там, на парапета, облегнати със семките в ръка, плюейки тоя и оня\". Това каза актьорът Камен Донев пред бТВ. И изтъкна, че за разлика от нас други народи на Балканите се развиват. Но според него у нас преобладават хората \"с лошо гледащи лица\". И описа какво ще представлява следващият му спектакъл:", "date": "2018.07.27", "title": "\"Там, на парапета, облегнати със семките в ръка, плюейки тоя и оня\""}
{"url": "http://clubz.bg/71133-orban_bryuksel_e_umrqla_jaba", "text": "Унгарският министър-председател Виктор Орбан заяви, че песента на сегашната Европейска комисия, водена от Жан-Клод Юнкер, е изпята и я сравни с умряла жаба, защото мандатът й изтича идния май, предаде Ройтерс. Орбан, един от най-големите критици на миграционната политика на ЕС, каза, че сегашните решения и предложения на Комисията са като „последните движения на краката на жаба (след смъртта) в опитите по биология, които сме виждали в училище и които нямат повече значение”. Неотдавна Комисията заведе дело срещу Унгария в Съда на ЕС заради несъответствие на нейното национално законодателство за миграцията и убежището с европейското. ЕК съди Унгария за миграционно законодателство Орбан каза, че наказание заслужават държавите членки, които допуснаха милиони нелегални мигранти в ЕС в нарушение на неговите собствени правила. Следващите избори за Европейски парламент са през май 2019 г.", "date": "2018.07.27", "title": "Орбан: Брюксел е умряла жаба"}
{"url": "http://clubz.bg/71097-shiroko_zatvoren_prozorec", "text": "Прозорецът на Овертон се затваря. Спектърът от политически разбирания, познат под това име, е модел, който ни сочи докъде е стигнало в развитието си едно общество според това каква е историята му и какви са разбиранията му за различни политики. Например на какво мнение е едно общество по въпроси като абортите, наркотиците, проституцията, сектите, преразпределението на ресурси и други. У нас обаче този спектър се стеснява и за много малко вече си викаме комунисти, либерали и фашисти.  Може би това е ефект от подигравките \"няма ляво - няма дясно\", които доведоха до свръхидеологизация на младежите в мрежата. Разговорите по най-различни теми вече завършват с квалификацията \"либерал\" или \"консерватор“. След което доказвай, че не си такъв. Ако напишеш, че вярваш в епидемията в Странджа, си враг на българското селско стопанство, по съвместителство - родоотстъпник. Малко като синьото да ти е любимият цвят, да си боядисаш къщата синя и на другия ден да намериш написано със спрей \"Долу СДС\" през 90-те години. Други правят обратното и всекиго обръщат на фашист или \"буквално Хитлер\". Епичният сблъсък в чаша вода между \"либералния дискурс\" и \"консервативната реакция\". И това не е нещо ново. Квалификацията \"путинист\" също раздаваме щедро, често провокирани от квалификацията \"соросоид\" и \"протестър\".  Дискусиите в публичното пространство - фейсбук и медии, достигнаха нивото, в което почти невъзможно и напълно наивно звучи да оценяваме думите и действията на политиците съобразно мотивите и последиците им в реалния свят. Вместо това, както досега, предполагаме наличието на предметен или геополитически мотив зад всяко действие, което коментираме.  За един успешен брак най-важните неща били доброто здраве и късата памет. Нашата връзка с политиците обаче не е успешен брак. Обществото ни е болно от недоверието помежду ни и от нашата незаинтересованост и късата памет, с която сме склонни да им прощаваме и да им извиняваме злоупотребите спрямо нас и нашите съграждани. И когато моите консервативни познати, които често подкрепят политиката на правителството  се окажат несъгласни, това може само да ни радва. Много по-културно и зряло е от това да се \"фенбойства\" сляпо на политици, които \"мачкат либералите\". Истинското противопоставяне е и би трябвало да бъде на гражданите срещу политиците. На питащите срещу мълчащите. В подкрепа на правото да знаеш и да протестираш.  Лекият икономически оптимизъм и геополитически новини като вчерашната за българските заявки за закупуване на нови изтребители от страни извън Русия не могат да изкупят вината на настоящото правителство пред гражданите за това, че превърна политическия процес в говорилня и параван за тънките си договорки и че с помощта на \"разделяй и владей\" ни вкара не другаде, а в чакалнята на коалицията си с БСП. На правителствения лидер винаги някой друг му е виновен - преди бе \"Синята коалиция\"  , после Реформаторският блок, сега ще са \"Обединени патриоти\". Заявката за антикомунизъм, за ревизия на прехода, остана само на думи. Икономиката расте въпреки правителството, в НАТО и ЕС сме въпреки правителството и ГЕРБ печелят избори въпреки политиките си. Ако някой може да бъде обвинен в момента, че от началото на настоящия си мандат води политика \"няма ляво - няма дясно\", това е действащото правителство.  Нивото на клиентелизъм е такова, че с последната поправка в приватизационното законодателство се опитаха да отменят и принципа, че договорите трябва да се спазват, защото някой техен клиент имаше интерес от това. В такава вътрешнополитическа ситуация не могат да се прокарват възвишените ни цели за развитието на обществото, независимо дали либерални или консервативни. Докато на дневен ред се извеждат въпроси като това дали ще се развеждат Волен и Валери и Бойко как ги сдобрил. Нищо не ни пречи да обсъждаме идеите си в интернет малко по-културно. Докато с отегчение чакаме шоуто на Бойко да приключи... ---- „Генерация Z“ – с подкрепата на „Америка за България“", "date": "2018.07.27", "title": "Широко затворен прозорец"}
{"url": "http://clubz.bg/71124-i_naj_skypata_zvezda_v_instagram_e", "text": "Интернет приложението \"Хопър ейч кю\" публикува класацията на най-високоплатените знаменитости в инстаграм, като първа позиция зае риалити звездата Кайли Дженър, съобщава в. \"Дейли мейл\". Една рекламна публикация в нейната страница в социалната платформа струва около 1 милион долара, изчислиха експерти. Втора в списъка е американската певица и актриса Селена Гомес. За един рекламен пост на нейната страница в инстаграм ще трябва да се заплатят 800 хиляди долара. На трета позиция е футболистът Кристиано Роналдо с цена за единична реклама от 750 хиляди долара. В класацията попаднаха риалити звездата Ким Кардашиян /720 хиляди/, певицата Бионсе /700 хиляди/, актьорът Дуейн Джонсън /650 хиляди/, певецът Джъстин Бийбър /630 хиляди/, а също така футболистите Неймар и Лионел Меси респективно с 600 и 500 хиляди долара.", "date": "2018.07.27", "title": "И най-скъпата звезда в инстаграм е..."}
{"url": "http://clubz.bg/71126-kurkuminyt_predotvratqva_zaguba_na_zrenieto", "text": "Учени от Лондонския университетски колеж и Лондонския имперски колеж заключиха, че съдържащият се в куркумата пигмент куркумин може ефикасно да се използва за лечение на глаукома в ранен стадий, съобщи \"Лента\".  Те разработили нов метод за доставяне на куркумин, за който е установено, че защитава ганглийните клетки от увреждания. За целта били създадени наночастици, които съдържат пигмент, свързан с безопасни за човека повърхностно-активно вещество и стабилизатор. Това позволява куркумин да се използва в състава на капки за очи, а не в перорални таблетки, които трябва да се приемат в големи количества заради слабата разтворимост на пигмента и могат да предизвикат стомашно-чревни проблеми. Констатирано бе, че новият метод за доставяне увеличава 400 хиляди пъти разтворимостта на куркумина, като самият пигмент се концентрира в очните тъкани, а не се разпространява в целия организъм посредством кръвообращението. Прилагането на капки за очи в разстояние на 3 седмици у плъхове предизвикало забавяне на дегенерацията на зрителния нерв. Освен това не били регистрирани никакви нежелателни странични ефекти.", "date": "2018.07.27", "title": "Куркуминът предотвратява загуба на зрението"}
{"url": "http://clubz.bg/71127-zashto_protestirat_v_polsha_snimki", "text": "Хиляди поляци се включиха вчера вечерта в протести, след като президентът Анджей Дуда подписа промени в законодателството, с които на практика позволява на правителството да избере нов председател и членове на Върховния съд, съобщава Ройтерс. Множеството, събрало се пред президентския дворец във Варшава, скандираше: \"Позор!\" Много от участниците в протеста държаха свещи и химикалки, символ на готовността на президента да подписва законовите промени. Демонстрантите скандираха: В Полша по тъмно приемат спорни съдебни реформи Стигна се до сблъсъци с полицията, след като демонстранти написаха със спрей лозунги на улицата пред президентството. Използван бе и лютив спрей, каза за Ройтерс очевидец. Говорител на варшавската полиция заяви, че някой от тълпата е използвал първо газ срещу полицаите, след което, реагирайки на заплахата, един полицай също е използвал спрей. Протести се състояха в повече от двайсет полски града.  Законопроектът за Върховния съд бе приет миналия петък от долната камара на парламента (Сейма) и в сряда от Сената. Само подписът на президента го делеше от превръщането му в закон. Правозащитни организации и полски опозиционни партии предупреждават, че новите закони и други промени, прокарани от управляващата партия \"Право и справедливост\", подкопават независимостта на съда и основите на демокрацията. Еврокомисията започна процедура за нарушение срещу Варшава заради предвижданите промени. Спорните текстове предвиждат намаляване на пенсионната възраст на съдиите от Върховния съд от 70 на 65 години. Тази мярка се прилага и по отношение на председателя на Върховния съд, чийто 6-годишен мандат се прекратява преждевременно. Съдиите обаче могат да поискат удължаване на мандата, а решението ще принадлежи на президента, предвижда още новият закон. Той може да позволи удължаване с три години, след което може да разреши още едно удължаване с три години. Не са установени критерии, въз основа на които държавният глава да вземе своето решение, и няма възможност за съдебен контрол на това решение, отбелязва Европейската комисия при обявяването на започване на процедура за нарушение срещу Варшава именно заради този законопроект. Полските власти не са взели задоволителни мерки за решаване на проблемите, въпреки че спорният закон вече е бил обсъден с Еврокомисията. Като отговор на започнаната в края на миналата година безпрецедентна процедура по член 7 от Договора за ЕС Варшава е въвела консултация с Националния съдебен съвет (аналог на българския ВСС). Становището на НСС не е обвързващо и се основава на неясни критерии, отбелязва Еврокомисията. След реформата от 8 декември 2017 г. настоящите членове на НСС са съдии, назначени от полския парламент, което не е в съответствие с европейските стандарти за независимост на съдебната власт. Управляващите казват, че промените са необходими, за да може съдилищата да работят по-ефективно и да се освободи съдебната система от влиянието на комунистическото минало. Този месец 22 върховни съдии бяха принудени да се пенсионират предсрочно, но председателката на Върховния съд Малгожата Гелсдорф отказа да го направи, като изтъкна, че по конституция мандатът й изтича през 2020 г.  Точно преди година Анджей Дуда наложи вето върху приети тогава от управяващите спорни закони за Върховния съд и Националния съвет по правосъдието, които позволяват на парламента да контролира съдебната система. След като законите бяха формално променени, ветото беше преодоляно от управялващото мнозинство. В края на 2017 г. Европейската комисия предложи задействането на безпрецедентна процедура по член 7 от Договора за Европейския съюз заради нарушаване на върховенството на закона. Като крайна мярка тя предвижда ограничаване на членските права на страна, която грубо нарушава принципите на Евросъюза. Това може да включва правото ѝ на глас в Съвета на ЕС. В началото на юли Еврокомисията обяви, че полските власти не са взели задоволителни мерки за решаване на проблемите, въпреки че спорният закон вече е бил обсъден с институцията.  ЕК погна Полша заради нарушаване на независимостта на Върховния съд Откакто \"Право и справедливост\" спечели изборите през 2015 г., десетки съдии бяха на практика уволнени от Конституционния съд, Националния съдебен съвет, а сега и от Върховния съд. Чрез новите назначения управляващата партия и правителството получава по-голямо влияние над съдилищата. ЕК погна Полша заради нарушаване на независимостта на Върховния съд", "date": "2018.07.27", "title": "Защо протестират в Полша (СНИМКИ)"}
{"url": "http://clubz.bg/71109-ukrainskiqt_poslanik_se_sboguva_s_pesen_na_emil_dimitrov_video", "text": "Украинският посланик Микола Балтажи демонстрира неподозиран талант. Той пя на караоке на коктейл по повод 1030 г. от покръстването на Киевска Рус и по повод предстоящото приключване на мандата му. Дипломатът изпълни песента „Ако си дал“ на Емил Димитров. Тя е по стихове на Иля Велчев и е от началото на 80-те г. на ХХ век.     Микола Балтажи изкара у нас повече от 7 години. Самият той, както и съпругата му Пенка са етнически българи. По време на мандата на Балтажи в България Украйна преживя своя Евромайдан, анексирането на Крим от Русия и конфликта в Донбас. Посланикът е пламенен защитник на европейския път на развитие на страната си. Новият посланик на Украйна в София ще бъде Виталий Москаленко, досегашен консул на страната си в руския град Ростов на Дон. През 90-те г. Москаленко е работил у нас като първи секретар на посолството.", "date": "2018.07.27", "title": "Украинският посланик се сбогува с песен на Емил Димитров (ВИДЕО)"}
{"url": "http://clubz.bg/71111-erdogan_kym_putin_mnogo_ni_revnuvat", "text": "Солидарността между Турция и Русия поражда ревност у някои страни. Това заяви турският президент Реджеп Тайип Ердоган на Владимир Путин в Йоханесбург, където е поканен за срещата на върха на страните от групата БРИКС, предаде ТАСС, като се позова на Анадолската агенция. Двамата разговаряха в кулоарите на съмита, а преговорите им бяха закрити за медиите. Путин и Ердоган се срещат в Африка. Обсъждат \"трудния въпрос\" за Сирия Путин отбеляза, че е много доволен, че има възможност за тази среща с Ердоган в кулоарите на форума на БРИКС в Йоханесбург.  Ердоган пък каза, че разчита тази година Турция да бъде посетена от 6 милиона руски туристи. Премиерът: С Русия и Турция сме се разбрали газът да мине през България Двамата лидери констатираха ръст на стокооборота и развитието на сътрудничеството в много области. Путин се пошегува, че ще приеме поканата на Ердоган да отидат в ресторант, когато Турция започне доставки на руско месо. Премиерът: С Русия и Турция сме се разбрали газът да мине през България", "date": "2018.07.27", "title": "Ердоган към Путин: Много ни ревнуват"}
{"url": "http://clubz.bg/71128-bylgariq_nqma_da_dopuska_lica_s_otkaz_da_vlizat_v_shengen", "text": "От 1 август 2018 г. България ще отказва влизане/пребиваване на своя територия на граждани на трети страни, за които има въведен сигнал в Шенгенската информационна система с мярка „отказ за влизане/пребиваване”, съобщи МВР. Това се основава на решение, прието от Съвета на ЕС, относно прилагането на оставащите разпоредби от Шенгенското законодателство за България и Румъния. Отказът за допускане на българска територия ще бъде прилаган в случаите, когато гражданин на трета страна, за когото една или повече държави членки на ЕС са въвели в ШИС забрана за неговото влизане/пребиваване в шенгенското пространство, се яви на българско ГКПП. Граждани на трети страни, които се намират във вътрешността на страната без надлежно разрешително за пребиваване, за които се установи, че имат наложен „отказ за влизане”, ще бъдат извеждани от националната ни територия от компетентните български власти. ШИС е най-широкомащабната информационна система в Европа. България като държава членка на ЕС и ШИС ще има задължението да въвежда своите национални забрани под формата на сигнали по чл. 24 от Регламента за ШИС II, както и да изпълнява забраните, наложени от останалите 29 държави членки. Това  e едно от фундаменталните достижения на Шенгенското законодателство, което гарантира сигурността на общата територия чрез взаимно признаване и изпълнение на забраните за влизане, издадени от държавите членки.  ", "date": "2018.07.27", "title": "България няма да допуска лица с отказ да влизат в Шенген"}
{"url": "http://clubz.bg/71129-tojota_prodade_nad_5_miliona_koli_za_polovin_godina", "text": "Японският концерн \"Тойота\" (Toyota Motor) отчете увеличение на глобалните продажби през първата половина на 2018 година с 1,6 на сто спрямо предходната година до рекордните 5,2 милиона превозни средства, предаде ДПА. Това се дължи в най-голяма степен на силното търсене в Китай и Европа. Продажбите на вътрешния пазар на \"Тойота груп\" (Toyota group), включително на \"Дайхацу мотъ\"р (Daihatsu motor) и \"Хино мотърс\" (Hino Motors), са били на ниво 1,17 милиона превозни средства за периода януари-юни, което е с 4,8 процента по-малко от същия период на миналата година. Една от причините за това са потребителските разходи, които са в застой.  Продажбите нa автомобили \"Тойота\" и \"Лексус\" (Lexus) са нараснали с 9 на сто на годишна основа до 680 000 единици в Китай, докато тези в Европа са се увеличили с 6 на сто до 560 000 автомобила, каза говорителят на компанията.  \"Тойота\" ще представи финансовите си резултати за периода април-юни идния петък.  Президентът на САЩ наложи вносни мита върху стоманата и алуминия, както и върху редица китайски стоки. Автомобилните производители като \"Тойота\" се страхуват, че Вашингтон може да предприеме подобна стъпка и спрямо вносните автомобили и автомобилни части преди междинните избори за Конгреса през ноември. Министерство на търговията на САЩ прави проучване дали вносните автомобили и автомобилни части са риск за националната сигурност на СА, припомня ДПА.", "date": "2018.07.27", "title": "\"Тойота\" продаде над 5 милиона коли за половин година"}
{"url": "http://clubz.bg/71116-tyrsqt_se_60_degustatori_za_nutela", "text": "Италианската компания \"Фереро\" търси да наеме 60 кандидат дегустатори, които да тестват суровините, използвани от нея, за да произвежда своя течен шоколад Нутела и своите шоколадови вкуснотии, предаде Франс прес. По принцип този вид мисия е поверявана на хора от вътрешния персонал, но този път \"Фереро\" е решила да повери дегустацията на обикновени хора, които не работят в сектора. Дегустаторите ще опитват какаото, лешниковия прах и други полуготови продукти, влагани в крайната продукция. Щастливите избраници ще преминат през курс на обучение, който компанията ще плаща и който ще е три месеца. Той ще започне през септември. Целта ще бъде кандидатите да съумяват да изразят добре впечатленията си при дегустация на суровините и да тренират сетивата си за дегустациите. В края на курса ще бъдат подбрани 40 души и те ще бъдат наети на договор за 4 часа седмично. Работното им място ще е в Алба, където е седалището на \"Фереро\" в Северна Италия. \"Фереро\" е трети производител на шоколадови изделия в света и утрои за 10 години печалбите си, които достигат над 10 милиарда евро. Компанията има 22 производствени бази по света и над 30 000 служители.", "date": "2018.07.27", "title": "Търсят се 60 дегустатори за нутела"}
{"url": "http://clubz.bg/71117-systoqnieto_na_pacienta_e_kritichno_no_stabilno", "text": "Състоянието на пациента е критично, но стабилно. Прилича на умна глупост, но е доста точен израз и лекарите го употребяват, когато искат да кажат, че състоянието на пациента е все така критично, но няма признаци за влошаване или подобряване. Това му е стабилното – че критичното си стои на едно ниво, не се променя. България в момента е в критично, но стабилно състояние. В новините и социалните мрежи ври и кипи. Съобщенията са от драматични по-драматични: Европейският съюз коли козите така, както и турчин не ги е клал, прочистват Странджа от баба Дора, но тя като „Една българка“ взе кола и го размаха в земеделското министерство, фалшиви новини стоварват орди от мигранти на летище „Безмер“, палатката на майките на деца с увреждания е все така населена от настоявания и надежди, че ще бъдат чути, Босия не е прекратил протеста си. В същото време социологическите агенции отмерват непроменени нагласи – разликата между ГЕРБ и БСП е все същата, в евентуален следващ парламент биха влезли все същите. Ето това е критично, но стабилно състояние – продължава да си ври и кипи и даже се усилва, но тенденция към промяна не се забелязва. И щеше да е съвсем логично, ако стабилността се дължи на управляващата партия, а критичността на опозицията. А то е обратното. Баба с козичка и две-три какви да е лъжи Всички конфликтни ситуации се дължат не на някаква организираща сила на опозицията, а на банални до втръсване и повтаряне до откат грешки на управляващите. Вечните проблеми в комуникацията с хората – правят се едни неща, без да се обяснява защо се правят. Нахлуването на евтаназиращи хора в двора на стопаните изненадващо (за да не скриели стадата?!) си беше направо като свирене с тръба за сбор на измислячите на страховити новини. Светът на лъжливите новини живее паралелно с реалния свят в главите на много хора. Че самолети кацат на летище Безмер и изсипват  по 300 (защо пък точно 300?!) мигранти на полет, се навърза със сюжета с козичките на баба Дора. Една отрудена българка, лишена от поминък, за да се прочисти територията за стотиците, хилядите мигранти, които кацат безспирно на Безмер. За да бъде още по-драматично положението, фалшива новина вкара баба Дора с инфаркт в ямболската болница. Ден по-късно друга фалшива новина погреба старицата, тя не преживяла това унижение. Последва ново дъно – снимката на живата баба Дора се разпространява със съобщението, че сливенският владика я е обявил за светица след смъртта й. И ако това ви се вижда странно, искам да ви уверя, че в един по-следващ етап от света на лъжата ще се случат и по-трудно въобразими неща – например след като се вкара баба Дора с инфаркт в болницата, Динко от Ямбол може да й направи операция успешно и да спаси живота й, тъй като демокрацията ни е лишила от доктори и мисията по здравеопазването вече се изпълнява от патриоти. Никой преди само три-четири години не би и помислил, че лъжливите новини ще стигнат такъв разцвет, но ето че стигнаха. А хоризонтът пред тях се е ширнал толкова, колкото е извратеното въображение на измислячите и наивността на вярващите. Бунтът на майките на децата с увреждания, друга критична точка, също няма нищо общо с опозицията. Там проблемите са стари и вече непоносими. За Босия е ясно, че не е свързан с никаква опозиция, освен своята собствена опозиция на неправдите. И ето кой се оказва, че е в състояние да протестира в България. Селяните, които няма каква друго да губят освен козите и овцете. И които не са с чиновнически манталитет да угаждат на властта. Всеки от тези хора има по един двор, в който нещо ще засади, нещо ще отгледа, но ще оцелее. Другите протестиращи са майките, които биха направили всичко, щом става дума за децата им. И Босия. Дори Едвин Сугарев вече не би гладувал. За Йоло Денев не съм сигурна. Ето, това са мунчовците на този сезон, които правят критичността видима, всичко останало е една непоносимост и отвращение, което всеки от нас влачи със себе си и го раздава под формата на общуване с приятели, близки познати. Ситуацията обаче е стабилна, социолозите не забелязват промяна на нагласите спрямо двата състезаващи се партийни мастодонта. И тази стабилност се дължи на опозицията. В неудържимите си бесове да намира теле под всеки управленски вол, БСП се очерта като креслива, заядлива, дребнава опозиция, но не и алтернатива. Странно беше аристократичното пренебрежение, с което БСП отмина гласуваните лобистки промени в приватизационния закон. Това е на практика теренът, на който опозицията можеше да срази управляващите с железни аргументи. Толкова нагло лобиране отдавна не беше се случвало (пардон, лобирането на Менда Стоянова за повишаване на акциза върху бездимните цигари е също толкова нагло, но при нас скандалите са с такава честота, че наистина след три вече не са чудо, а нещо обичайно). Корнелия Нинова видя повече ресурс за привличане на съмишленици в общуването с козлета, отколкото в противопоставянето на промяна в закона, която облагодетелства обичайно заподозрените лица. По отношение на популизма Корнелия Нинова съперничи на Волен Сидеров от неговия среден период на развитие. Избирателите не са нито слепи, нито глухи, те може и да не са съвсем наясно какъв е сценарият, по който играе Корнелия Нинова, но са съвсем наясно, че е театралка. И тъй като само ГЕРБ може да спре порива на БСП към властта, хората не помръдват от позицията си, а тя е, че все пак по-добре да е ГЕРБ, отколкото БСП. И се случва нещо парадоксално: в желанието си да измести ГЕРБ от властта, БСП я укрепва още повече. Стабилност. Политици с увреждания Обикновено за такива парадокси се търсят сложни обяснения, но най-често те са съвсем прости. Хората свикнаха с начасничавия ( ) характер на Бойко Борисов и дори им харесва. Той може и да взема грешни решения, казват, но като се разкрещим се поправя. Това да се поправяш в политиката изглежда грешно само на хората в политиката, от гледна точка на управляваните това е сила – да отстъпиш, да признаеш, че си сгрешил. БСП не обича да дава „своите на вълците“, по думите на един техен лидер. Брани ги до последна капка кръв, независимо какво е общественото настроение. В ГЕРБ се прощават сравнително лесно със съгрешилите и не дотам съгрешилите, но влезли като сламка в окото на обществото. Оня израз за оставката в джоба, е реалност в ГЕРБ, защото не се знае кога лидерът на ГЕРБ ще поиска да подпишеш и връчиш оставката си. В БСП не е толкова лесно да те отстранят, ха са поискали, ха си активирал своята фракция. Излиза, че БСП предлага отстъпление в демокрацията в страната, но пълна демокрация в партията, докато ГЕРБ държи на твърда дисциплина в партията и относително лесно постижима за коригиране демокрация в страната. И хората предпочитат второто, като по-малкото зло. Всъщност от скандалите в страната полза имат и двете партии – всяка употребява скандала, за да консолидира своите съмишленици. От това положението на пациента България става все по-критично и все по-стабилно. . Политици с увреждания", "date": "2018.07.27", "title": "Състоянието на пациента е критично, но стабилно"}
{"url": "http://clubz.bg/71118-shte_dojde_li_amerikanskiqt_vtechnen_gaz_v_evropa", "text": "Планът на президента Доналд Тръмп за продажбата на огромни количества американски втечнен газ в ЕС след преговорите с високопоставени представители на блока е изправен пред проверка за приложимост в реални условия, пише Ройтерс. След среща в Белия дом с председателя на Европейската комисия Жан-Клод Юнкер вчера Тръмп заяви, че ЕС ще купува също така повече американска соя и ще работи с Вашингтон за свеждане до нула на други търговски бариери. Юнкер посочи, че ЕС ще построи повече терминали за обработка на американския LNG. София помага на Москва да изолира Украйна от транзита на газ Изглежда между търговските партньори е била сключена голяма сделка за LNG. Всъщност обаче три четвърти от съществуващите европейски съоръжения за внос са празни, а търсенето на американски LNG на континента е ограничено. Най-печелившите пазари за американски LNG са в Южна и Северна Америка, Индия и Далечния Изток, а Европа е накрая на опашката, тъй като се радва на сравнително ниски цени и голямо предлагане на газ през тръбопроводите от Русия и Норвегия. Сигналите за световните цени на газа определят търговските потоци на LNG, каза днес главният изпълнителен директор на Роял Дъч Шел (Roryal Dutch Shell) Бен ван Бюрден. Политиците нямат особено влияние по този въпрос. ЕС вече прилага нулеви мита за вноса на американски LNG, тъй че намаляването им не е опция за насърчаване на търговията в бъдещи преговори между САЩ и ЕС. Спадът в добива на местен газ в Европа от Северно море, Холандия, Германия и Норвегия отваря възможност за Русия и евентуални доставчици на LNG от САЩ. Производството на ЕС ще спадне наполовина до 2040 година, според Международната агенция за енергията. Дотогава 84 процента от газа ще се внася спрямо 71 процента през 2016 година, посочва агенцията. Този дял може и да е по-малък, ако зелената енергия расте по-бързо, а енергийната ефективност намали нуждите от газ. Тръмп каза пред репортери вчера, че Европа ще бъде голям купувач на LNG, за да разнообрази енергийните си доставки. Много европейски компании вече са обявили планове да купуват LNG от нови американски проекти. Португалската Галп (Galp), италианската Едисон (Edison), британската Би Пи (BP) и Роял дъч шел проявяват интерес към LNG от планиран проект в Луизиана на Венчър глоубъл (Venture Global). Доставките обаче няма да са на разположение още години, като дори тогава няма гаранции, че ще стигнат до Европа в значими количества, ако се оформят по-печеливши пазари като Китай. Наличието на повече опции за LNG ще помогне на Европа да избегне налагането на по-високи цени от Русия, казват анализатори. LNG е ценна възможност за Европа, може да създаде по-силни преговорни позиции, посочва Ханс Кьоних от берлинската компанията за анализи Аурора енърджи рисърч (Aurora Energy Research).", "date": "2018.07.27", "title": "Ще дойде ли американският втечнен газ в Европа?"}
{"url": "http://clubz.bg/71132-siderov_i_simeonov_prevklyuchiha_na_lyubezen_no_bezsmislen_rejim", "text": "Опитът на лидера на \"Атака\" Волен Сидеров да притисне с въпрос в парламентарния контрол вицепремиера Валери Симеонов, с когото в последните седмици е в напрегнати отношения, не се получи. Сидеров зададе на Симеонов въпрос, посветен на концесионния договор на държавата с \"Дънди прешъс металс\" за добив на злато и други метали. И поиска вицепремиерът, който отговаря за концесиите, да обяви параметрите по договора и плащанията, постъпили в държавата. \"Обединени патриоти\" вече и във физически сблъсък Последва отговор на Симеонов. Със спокоен тон той започна да чете предоставения му от експертите писмен материал. От него стана ясно, че концесиите за поземлени богатства се дават от държавата по специалния закон за тези богатства, а не по закона за концесиите. Симеонов подробно цитира нормативните актове, решенията на Министеркия съвет и заповедите на премиера, от които става ясно, че концесиите за поземлени богатства са в ресора на министъра на енергетиката. А наблюдението над министерството на енергетиката е в ресора на вицепремиера Томислав Дончев.  Лидерът на \"Атака\", закономерно, не остана доволен от отговора, който нарече \"бягство от отговор\". Формалното разпределение на ресорите в Министерския съвет не било важно - ако Симеонов още работи за обществения интерес - щял да предостави договора в парламента - нещо, което Сидеров чакал от 18 години. И продължи да настоява Симеонов като вицепремиер да направи проверка на всички 565 концесии за добив на поземлени богатства... въпреки че не отговаря за тези концесии. Циркът \"Сидеров - Симеонов\" прикрива два много важни въпроса Лидерът на \"Атака\" обяви, че имал данни, че концесията за злато не се изпълнява от \"съмнителната\" чужда фирма, на която е дадена и трябвало договорът да бъде развален едностранно от държавата. \"Поради липса на време\" Сидеров не каза с какви данни разполага по темата. И се позаяде със Симеонов, макар и със спокоен тон, че работата му не е в това да прави проверки в заведенията по морето.  И се защити, че проверките на шум по морето не се правят от него, а от институциите, които отговарят за спазване на закона и наредбите за шума на открито. Като вицепремиер Симеонов само подкрепял контролните органи:  , заключи той.  Циркът \"Сидеров - Симеонов\" прикрива два много важни въпроса", "date": "2018.07.27", "title": "Сидеров и Симеонов превключиха на любезен, но безсмислен режим"}
{"url": "http://clubz.bg/71110-sledvashtata_cel_na_putin_e_anshlus_na_belarus_versiq", "text": "Рейтингът на Путин падна рекордно (с 12% по данни на Левада-център). Този режим може да съществува само в режим на военна параноя, когато наоколо са врагове и единственият защитник от тях е „силната власт“. Само да падне градусът на ура-патриотичната истерия -  и хората започват да се замислят върху причините за бедността и безправието си. Мондиалът, въпреки очакванията на властите, не накара руснаците да се примирят с повишаването на възрастта за пенсиониране, ДДС и цените. Обратното – като донякъде разсея анестезиращата атмосфера на обсадената крепост, той направи тези мерки още по-болезнени. Най-вероятно Кремъл ще бъде принуден да предприеме нов агресивен демарш на международната сцена, за да отслаби недоволството на гражданите от вътрешната си политика. Най-безопасната и изгодна цел е Беларус. Много голям е рискът Путин да се опита да организира аншлус на тази страна. Ненапразно за такава заплаха наскоро продума и самият Лукашенко. Кой и защо според Лукашенко би анексирал Беларус? На Путин съвсем няма да му бъде трудно да направи това. Наскоро разговарях с няколко осведомени хора от Беларус. Те в един глас говорят, че „Лука“ е омръзнал до смърт на местния елит и населението. При това никой не вярва в перспективите на беларуската опозиция. Всички надежди са свързани с Путин, чийто реален рейтинг в Беларус е много по-висок от този на президента на страната. За Лукашенко никой няма да се застъпи – нито населението, нито собствените, пълни с руски агенти силови структури, нито Западът (за който той е „последният диктатор на Европа“). Още повече, както казват добре информирани хора, руските власти имат компромат срещу Лукашенко, съдържащ дори доказателства за личната му отговорност за отвличания и убийства на беларуски опозиционери (много участници в онези събития сега живеят в Русия). Сценарият може да бъде примерно такъв. Путин, както често прави, ще използва опита на Хитлер (ултиматума към Емил Хаха преди превземането на Чехия). Той ще повика Лукашенко на преговори и, като размаха компромата, ще му постави ултиматум с искането да подпише договор за аншлус с Русия. Ако „Бащицата“ се запъне, просто ще го интернират в Москва, а путинската агентура в беларускитке силови и държавни структури в това време с помощта на руски „зелени човечета“ ще извърши преврат. След това – стандартен режисиран „референдум“ и договор за „влизането на Буларус в Руската федерация с правото на субект със специален статут“ (Не е проблем да се промени конституцията на РФ). А след това – нова ура-патриотична вакханалия. Всички претенции към властта са забравени. Путин отново е герой, победител, „обединил два братски народа и възродил Русия в историческите й граници“.    ", "date": "2018.07.27", "title": "Следващата цел на Путин е аншлус на Беларус (версия)"}
{"url": "http://clubz.bg/71112-zukyrbyrg_zagubi_tazi_nosht_16_miliarda_dolara", "text": "Създателят и шеф на американската компания Фейсбук Марк Зукърбърг падна в класацията на агенция Блумбърг на най-богатите хора на света от трето на шесто място, след като заради обезценяване на акциите загуби почти 16 милиарда долара, съобщи ТАСС. Агенцията цитира сайта на Блумбърг.  Сега богатството на Зукърбърг се оценява на 70,6 милиарда долара. Преди това той бе на трето място с капитал от 86,5 милиарда долара. Сега той е на шесто място, между собственика на търговската марка Зара, испанския текстилен магнат Амансио Ортега, който е на пето място със 73,4 милиарда долара, и мексиканския милиардер Карлос Слим, който е на седмо място с 62,4 милиарда долара.  Вчера акциите на Фейсбук рухнаха почти с 19 процента до 176,26 долара за акция. С това пазарната капитализация на компанията намаля със 119,4 милиарда долара, което по данни на Блумбърг е най-голямото намаляване за една търговска сесия за американска компания в цялата история, предава БТА. Спадът в цените на акциите на Фейсбук е свързан с отчета на компанията за резултатите от второто тримесечие, които се оказаха по-лоши от прогнозните. ", "date": "2018.07.27", "title": "Зукърбърг загуби тази нощ 16 милиарда долара"}
{"url": "http://clubz.bg/71113-trymp_blagodari_na_yunker_za_reciprochnite_otnosheniq_mejdu_sasht_i_es", "text": "Американският президент благодари на председателя на ЕК Жан-Клод Юнкер за работата му, помогнала да се намалят различията по търговските въпроси и заяви, че администрацията му отправя предупреждение към  , съобщи ДПА. Тръмп говори в Гранит сити, щата Илинойс, на церемония по случай подновяване на производствената дейност на стоманодобивен завод.  \n\tТой обвини Китай в нечестна търговия, кражба на интелектуална собственост и стремеж да навреди на американските фермери.  Голяма част от речта му, произнесена преди междинните избори наесен, бе посветена на откриването на нови работни места и възстановяването на американската икономика. Тръмп обвини предишните американски ръководители, че са се   в търговските битки и не са защитавали интересите на работниците. В същото време похвали наложените неотдавна мита върху стоманата и алуминия - мерки, с които започна търговска война и която продължава да създава проблеми въпреки рамковото споразумение с ЕС.  Тръмп каза, че вчера с ЕС е било постигнато много важно споразумение за постепенно намаляване на търговските бариери и установяване на честни и   търговски отношения, като изтъкна, че \"реципрочни\" е любимата му дума.  Тръмп: Евросъюзът е враг на САЩ Той обеща, че Европа ще купува повече соя от САЩ и ще сътрудничи с Вашингтон в борбата с кражбата на интелектуална собственост, имайки предвид Китай. Каза също, че ЕС ще купува повече енергоносители от САЩ.  Говорейки за защитата на американските интереси в търговската област, Тръмп заяви, че САЩ  Китай се опита да нарани американския фермер, защото по този начин ще наранят мен, каза Тръмп. Той критикува търговския дефицит на САЩ, за който обвини предшествениците си, и не пропусна да удари по една от любимите си мишени -  , които спомена, сочейки към журналистите и камерите.  Тръмп отстъпи, край на търговския конфликт с Европа Френският президент Еманюел Макрон заяви снощи, че очаква ясни сигнали от САЩ по въпроса за митата върху стоманата и алуминия и каза, че е против започването на преговори за всеобхватно търговско споразумение между Европа и Вашингтон, съобщиха осведомителните агенции. Френският лидер\"полезни\" посочи, че очаква от САЩ   по въпроса за митата върху стоманата и алуминия, които той нарече   Това е предварително условия за постигането на конкретен напредък, каза Макрон.  Той нарече   разговорите на председателя на ЕК Жан-Клод Юнкер с президента на САЩ Доналд Тръмп, но подчерта, че търговските разговори между САЩ и Европа не бива да включват въпросите на селското стопанство и каза, че е против намаляването или отмяната на европейските стандарти в областта на екологията, санитарната защита и безопасността на храните, съобщи БТА. Тръмп отстъпи, край на търговския конфликт с Европа", "date": "2018.07.27", "title": "Тръмп благодари на Юнкер за реципрочните отношения между САЩ и ЕС"}
{"url": "http://clubz.bg/71115-eltyn_djon_brekzit_pyrvo_qdesh_posle_povryshtash", "text": "Британският певец и музикант сър Елтън Джон заяви, че на британците   преди референдума за Брекзит. Той разкритикува  дадени по време на кампанията, пише Daily Express, цитиран от \"Фокус\".  Елтън Джон заяви, че британците, гласували в полза на Брекзит, не са знаели за какво гласуват. Според него процесът по напускане на Европейския съюз е  Лондон се запасява с храни заради липса на сделка за \"Брекзит\"", "date": "2018.07.27", "title": "Елтън Джон: \"Брекзит\" - първо ядеш, после повръщаш"}
{"url": "http://clubz.bg/71114-rusiq_tam_kydeto_chovekyt_se_prevryshta_v_rob", "text": "Най-страшното в тази история е това, че тя не е изненада за никого. Преди няколко дни \"Новая газета\" публикува видеозапис на жестокия побой над арестанта Евгений Макаров, извършен от служители в Ярославската изправителна колония. Малко след това заподозрените в побоя бяха задържани и по случая беше образувано дело. А адвокатката на правозащитния фонд \"Обществена поръчка\" Ирина Бирюкова, която е предала видеозаписа на журналистите, е заминала със семейството си в чужбина - заради заплахите, които е започнала да получава. Германия и редица други страни, в които историята на Евгений Макаров попадна в медиите, са шокирани. Хората в Русия - ни най-малко. Всъщност побоят над Макаров е нанасен още през 2017 година. Арестантът подава скоро след това жалба срещу мъчителите си, но местната прокуратура упорито отказва да заведе дело - твърди се, че зам.-началникът на затвора има роднински връзки с един от прокурорите. Едва сега публикацията в \"Новая газета\" и подписаната от 50 000 души петиция, в която те настояват за наказание на въпросните служители, накараха властите да действат. Става дума за властите в Москва, т.е. няма да се наложи скандалът да бъде разследван в Ярославъл. Това, че адвокатката Бирюкова бе принудена да се укрие и да поиска прием в програма за защита на свидетели, също не шокира руската публика. Защото случилото се в изправителната колония номер едно в Ярославска област е правило, а не изключение. Ако виновните бъдат наказани (при условие, че делото не бъде прекратено), това ще бъде изключение, а не правило. Видеозаписът на жестокия побой, нанесен над затворника Макаров, в който участват десетина служители на колонията, е направен със служебната видеокамера на един от тях. Това ясно показва, че въпросният служител дори не се е опитал да потули следите от случая. Явно защото е бил сигурен, че записът никога няма да излезе извън стените на затвора. Само че записът все пак видя бял свят. Как точно - по обясними причини адвокат Бирюкова не дава обяснения по този въпрос. Този видеозапис повдига завесата над онова, което се върши в наказателната система в цяла Русия. Защото за всеки, който живее в тази страна, е ясно, че това не е извънреден случай, а обичайна практика. Според официалните данни, броят на затворниците в Русия понастоящем е толкова нисък, колкото не е бил от времето, когато е започнало да се води подободна статистика. Става дума за 600 000 затворници - и все пак процентно това е малко повече в сравнение със страните от ЕС и със страните от бившия Съветски съюз. Същевременно издръжката на самите затвори е по-висока, отколкото тази в САЩ. Освен това в наказателната система се шири жестока корупция, вследствие на което условията в затворите са незадоволителни, макар броят на затворниците да намалява. Ето защо непрестанно се закриват стари и се строят нови. Основният проблем не са парите. А този: въпреки че системата на ГУЛАГ е ликвидирана, нейният дух живее и процъфтява. Младежите, издевателствали над Макаров, са наследили от своите предшественици от НКВД презрението към поверения им \"човешки материал\". Попадналият в изправителна колония престава да бъде личност, той става роб, с когото могат да правят каквото си поискат. А ако това не е възможно, то е, както се казва, по \"обективни причини\" - защото натрапчиви правозащитници искат проверка; затворникът се оказва човек с връзки или пък началникът на наказателната институция се бои от скандал, тъй като очаква повишение. Не идеализирам затворниците. Въпросният Макаров излежава присъда за \"умишлено причиняване на тежка телесна повреда\". Само че първо: знаем колко често руските съдилища издават несправедливи присъди. И второ: определеното наказание по принцип би трябвало да способства за превъзпитаването на онзи, който се е оказал зад решетките. По думите на Макаров, служителите се нахвърлили върху него, след като възразил, че подритнали на пода Библията му, между страниците на която пазел писмо от майка си. Ако това отговаря на истината, излиза, че човекът се е застъпил не за имуществото си, а за нещо, което му е ценно - и е заплатил за това с нанесен му побой и чудовищно унижение. За какво превъзпитание може да става дума тук? Милиони бивши и настоящи длъжностни лица в наказателни учреждения изглежда не уважават себе си, а това означава, че и никога няма да могат да уважават истински другите. За тях насилието е норма. Те неизбежно и с редки изключения възприемат безчовечните правила на играта от съветската и постсъветската система. Затвори, подобни на Ярославската изправителна колония номер едно, са неразделна и, уви, органична част от руския живот. И точно затова рейтингът на радио \"Шансон\" още дълги години ще си остане космически висок. Хитовете на Михаил Круг от рода на \"Владимирский централ\" не от едно десетилетие звучат из цяла Русия. И както надзиратели, така и затворници ги приемат за \"своята\" музика. ", "date": "2018.07.27", "title": "Русия: там, където човекът се превръща в роб"}
{"url": "http://clubz.bg/71119-kmetyt_na_varna_vyzprql_geri_nikol_da_pee_za_bsp", "text": "Известната поп изпълнителка Гери-Никол се е отказала да пее на традиционните чествания на БСП на Бузлуджа поради натиск, който й бил оказан от кмета на Варна Иван Портних. Това разкри по БНР днес лидерът на младежкото обединение на БСП Николай Бериевски, като изтъкна, че информацията му била неофициална. По думите на Бериевски, Портних дал да се разбере, че ако Гери-Никол, която е от Варна, участва на събора в Бузлуджа, няма да бъде включена в друга програма на община Варна. Отказът на Гери-Никол, особено известна сред младежката аудитория, ядоса социалистите. От БСП вече са й били платили хонорара от 3500 лева. Заедно с певицата Дара тя беше наета за концерт на международната младежка среща, насрочена днес в Казанлък. С нея ще стартират събитията преди традиционния събор на Бузлуджа. В Казанлък са поканени представители на младежки организации на леви партии от шест балкански държави.", "date": "2018.07.27", "title": "Кметът на Варна възпрял Гери-Никол да пее за БСП"}
{"url": "http://clubz.bg/71120-sydyt_shte_obqvi_che_istanbulskata_konvenciq_protivorechi_na_konstituciqta", "text": "Истанбулската конвенция не съответства на конституцията, което означава, че България няма да ратифицира Конвенцията на Съвета на Европа за превенция и борба с насилието на жени и домашното насилие. Това ще е резултатът от произнасянето на Конституционния съд (КС), който днес ще гласува, че документът противоречи на основния ни закон, разкри вестник \"Сега\", който се позовава на свои източници от съда. ПЕС на визита в БСП заради Истанбулската конвенция Според разследването на изданието, решението ще бъде взето с гласовете на 8 конституционни съдии. Останалите четирима не са били съгласни с тезата на мнозинството и ще пишат особени мнения. Според запознати в мотивите фигурира, че конвенцията не съответства на конституцията, че понятията в нея са неясни, а при евентуалната й ратификация те биха надделели над тези в българското законодателство. Така се погазвал принципът на правовата държава. И Хърватия прие Истанбулската конвенция. Въпреки протестите Докладчик по делото е бившият депутат от ГЕРБ Анастас Анастасов, а при обсъждането са се изказали единствено хората, които подкрепят ратификацията на конвенцията, разкрива \"Сега\". Заседанието е продължило едва час.  Международният договор, приет в Истанбул на 11 май 2011 г., е подписан от страната ни през април 2016 г. В сила е дори в консервативни страни като Турция, Полша и Албания. Все още не са я ратифицирали Армения, Чехия, Унгария, Ирландия, Литва, Латвия, Лихтенщайн, Люксембург, Молдова, Словакия, Украйна и Великобритания. Русия и Азербайджан изобщо не са подписали конвенцията.  Европарламентът: Всички да ратифицират Истанбулската конвенция В България Истанбулската конвенция се превърна в ябълка на раздора - раздели кабинета, ВМРО започна кампания срещу \"третия пол\", а особено яростни срещу приемането й бяха БСП и Българската православна църква.  И Хърватия прие Истанбулската конвенция. Въпреки протестите Европарламентът: Всички да ратифицират Истанбулската конвенция", "date": "2018.07.27", "title": "Съдът ще обяви, че Истанбулската конвенция противоречи на Конституцията"}
{"url": "http://clubz.bg/71121-kolko_stari_sa_kolite_v_bylgariq", "text": "Българите масово карат коли втора употреба, близо половината от автопарка у нас е на възраст над 20 години и автомобилите са основно на дизел. Това показват обобщени данни на Евростат и на Асоциацията на автомобилните производители (АСЕА) за автомобилния парк на ЕС през 2017 г.  Според данни на европейската статистика у нас през миналата година е имало регистрирани около 3,4 милиона автомобила, което приблизително е по 450 автомобила на 1000 българи. Според анализа на Евростат автопаркът у нас нараства с по около 100 хиляди автомобила годишно, като през 2016 г. у нас е имало 3,3 млн. автомобила, а през 2017 г. - 3,4 млн. броя. За първото полугодие на тази година у нас са продадени около 18 хиляди нови коли - при 8 милиона броя за страните на ЕС, сочат последни данни на АСЕА.  Близо половината автомобили по пътищата на България обаче са над 20 години или около 1,5 млн. леки коли на тази възраст. Около 35 на сто от автомобилите са на възраст до 15 години или около 1,3 млн. броя леки коли, а до 10 години са около 350 хиляди автомобила или около 10 процента от автопарка у нас. Новите автомобили у нас (на възраст до 5 години) са около 5 на сто от автопарка или приблизително 160 хиляди броя, сочат пък данните на АСЕА. Годишно у нас се купуват средно между 25-30 хиляди нови автомобила, като за миналата година по официални данни на АСЕА, у нас са били продадени 38 хиляди нови коли.  Масово българите карат коли на дизел - близо 1,7 млн. автомобила или над 50 на сто от автопарка у нас. Автомобилите на бензин са почти същата бройка с уговорката, че много от тях са снабдени и с газова уредба.  Наличието пък на екологични автомобили по родните пътища е почти символично - отчетени са едва 2 474 регистрирани хибридни леки коли /около 0,08 на сто от автопарка/ и едва 274 електромобила - 0,009 на сто от автопарка. Най-нови коли в ЕС карат белгийците - средно на 7 години; следвани от жителите на Дания, Великобритания и Германия - автопарк на възраст 8 години; Франция и Италия - автопарк на възраст 9 години и др. Освен България с регистриран над 50 процента автопарк от 20-годишни автомобили, най-стари автомобили са отчетени в Полша - близо 40 на сто от автопарка, Латвия, Литва и Румъния - повече от една трета от автопарка в тези страни и др. Най-висок дял автомобили на глава от населението е регистриран в Люксембург - 662 автомобила на 1000 жители, а най-малко в Румъния - 260 коли на 1000 жители. Повече от половината коли в ЕС са с бензинови двигатели - 56 на сто, около 40 на сто са с дизелови двигатели, а едва 4 процента са задвижвани с алтернативни горива или електричество. През миналата година в ЕС са продадени общо над 800 хиляди автомобила с алтернативно гориво, като регистрациите на подобни автомобили почти са се удвоили в Испания и Германия - ръст от 90 на сто, следвани от Обединеното кралство и Франция - ръст от 48 процента, Франция и Италия - ръст от 33 процента. Според данните на АСЕА - в ЕС се произвеждат годишно около 26 млн. автомобила, което прави тази промишленост номер 1 в световен мащаб пред САЩ и Китай. Около 30 процента от автомобилната продукция на ЕС се изнася за САЩ, като за м.г. износът е бил на стойност 37 млрд. евро. Други водещи дестинации за износ на европейски автомобили са били Китай - 22 млрд. евро, Япония - 8 млрд. евро и Швейцария - 7 млрд. евро. Освен това, според данни на АСЕА, на територията на САЩ европейските автомобилостроители са произвели около 2,9 млн. броя автомобила, като в производството им са били заети около 120 000 американци.  Около 12 милиона души в ЕС или 5,7 на сто от заетата работна ръка в Евросъюза работят в сектора на автомобилостроенето. Автомобилният сектор генерира близо 400 млрд. евро оборот в ЕС и търговски излишък от около 90 млрд. евро за ЕС, отчитат още данните на АСЕА.", "date": "2018.07.27", "title": "Колко стари са колите в България"}
{"url": "http://clubz.bg/71122-hamid_hamid_g_n_peevski_e_tam_kydeto_ima_rabota", "text": "Така депутатът от ДПС Хамид Хамид отговори в ефира на бТВ на въпрос защо колегата му Делян Пеевски не е в парламента и днес, в последния работен ден на Народното събрание преди лятната ваканция на институцията.  Днес Пеевски има рожден ден, за което напомни водещата, а Хамид с усмивка благодари за възможността да го поздрави в ефир. И продължи по темата с неприсъствието в пленарната зала:  Пеевски е съвносител на приетите от управляващите промени в банковия закон, обявени за мярка срещу \"повторното разграбване\" на фалиралата КТБ. Президентът Румен Радев наложи вето, но то бе преодоляно. В момента текстове от закона са в Конституционния съд и се очаква произнасяне.  Другата законодателна инициатива на депутата, който днес има рожден ден, са промени в Закона за задължителното депозиране на печатни издания, свързани с правилата за разкриване на собствеността на медиите и тяхното финансиране. Този законопроект също бе подкрепен от ГЕРБ на първо четене преди седмици, а окончателните редакции се очакват наесен.  Според информацията в сайта на Народното събрание друга парламентарна дейност на Пеевски не е отчетена.  Пеевски допълва медийния си закон: да се декларира и скритият собственик Избраникът от ДПС Хамид Хамид коментира и последните събития в Народното събрание покрай скандалите сред \"Обединени патриоти\", стигнали преди ден и до физическа схватка, последвана от помирителна среща при премиера Бойко Борисов. Без да назовава имена, Хамид описа случващото се по следния начин: \"Обединени патриоти\" вече и във физически сблъсък На въпрос защо като опозиция ДПС постоянно подкрепя законодателни инициативи на управляващите от ГЕРБ и \"Обединени патриоти\", депутатът отвърна: Той обаче повтори, че движението е против формата на управляващата коалиция заради наличието на националисти в нея. \"Обединени патриоти\" вече и във физически сблъсък", "date": "2018.07.27", "title": "Хамид Хамид: Г-н Пеевски е там, където има работа"}
