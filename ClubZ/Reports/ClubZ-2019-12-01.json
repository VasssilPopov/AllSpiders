{"url": "https://clubz.bg/91214-sydeben_izpylnitel_prodava_markata_standart%C2%A0", "text": "Софийският частен съдебен изпълнител Милен Бъзински продава всички търговски наименования на вестник \"Стандарт\". Това става ясно при проверка в страницата на ЧСИ-то, съобщава  . Обявлението е пуснато днес - на 1 декември, а самият търг по продажбата ще се проведе до края на работния ден на 18 декември т.г. в Софийския районен съд. Кой ще бъде новият собственик на марката ще се разбере на другия ден - 19 декември в 11:00 ч. От обявата става ясно, че се продават всички регистрирани от \"Стандарт\" марки, а най-скъпо е оценена търговската марка \"Стандарт\" - на 140 000 лв. За \"Стандарт медиа\" пък Бъзински очаква 56 000 лв. Всички други марки - \"Национална кампания - Чудесата на България\", \"Стандарт - комбинирана\" и \"Стандарт-нюз\", са оценени на по 28 000 лв. всяка. От публикуваните от ЧСИ документи излиза, че върху марките има учреден залог по реда на Закона за обособените залози към \"Инвестбанк\".  Именно тази банка беше една от двете уличени в капиталов недостиг при стрес тестовете, направени това лято от Европейската централна банка.  \"Стандарт\" спира да излиза всеки ден след 26 години на пазара Вестник \"Стандарт\" е едно от легендарните имена в българската преса, но през последните години изпадна в тежко финансово състояние и на практика загуби огромната част от своя екип. Към момента, вестникът ръководен от Славка Бозукова, се списва от малък екип, а спрямо медията са заведени няколко дела за неизплатени заплати. Много са и вече спечелените такива на бивши журналисти във вестника, но никой от тях не си е получил парите, въпреки съдебните решения. От няколко месеца \"Стандарт\" вече не излиза всеки ден, а като седмичник. Днес медията е собственост на две дружества - \"Мастър Пи Ар\" АД с основен акционер именно Славка Бозукова и на \"Пресгрупа Утро\". Именно русенската компания се смята за топлата връзка на \"Стандарт\" с издателя, бизнесмен и депутат от ДПС Делян Пеевски. Номиналният собственик на \"ПресГрупа утро\" е \"БГ приватинвест\" - компания, която стана известна покрай скандалите при смяната на собствеността във вестниците \"Труд\" и \"24 часа\".  В началото на миналата година бившият издател на \"Стандарт\" Тодор Батков реши да остави изданието в ръцете на журналистите, които работят в него - да го фалират или да го спасят. И им дари своите акции. През есента на 2017 г. стана известно, че вестник \"Стандарт\" има нов собственик, който влиза и в борда на директорите на компанията издател \"Стандарт нюз\", състоящ се към онзи момент от Славка Бозукова, Тодор Батков и Мартин Батков. Става въпрос за \"Пресгрупа утро\", издател на русенския вестник \"Утро\", чийто представител в борда е Светлин Панов. Радан Кънев: Медии се подкупват с пари на ЕС Собственик на \"Пресгрупа утро\" е регистрираното в Австрия BG Privatinvest GmbH, притежавано от австрийския гражданин Карл Хабсбург Лотринген и от българина Христо Грозев.  Дотогава близо 35% от \"Стандарт нюз“ се държеше от \"ГМ Прес\" - дружество, обявено в несъстоятелност според Търговския регистър през 2015 г. Според медийни публикации причина за това е дълг от поне 6.5 милиона евро към \"Булит 2007\" - фирма, през която пари са били прехвърляни от КТБ.  \n\t  Радан Кънев: Медии се подкупват с пари на ЕС", "date": "2019.12.01", "title": "Съдебен изпълнител продава марката \"Стандарт\" "}
{"url": "https://clubz.bg/91207-koi_sa_studio_fuksas_koito_shte_pravqt_pl_sveta_nedelq", "text": "След злополучния ремонт на \"Графа\" в София втори голям проект е на хоризонта – обновяване на знаковият исторически площад \"Света Неделя\". \"Джи Пи Груп\": Дефектите на \"Графа\" са в проекта, не в изпълнението Оставете перките по \"Графа\"! Ремонтът на булеварда доведе до редица скандали, свързани с цените, забавянето, грешките, нуждата от повторен ремонт, смяната на редица проблемни елементи, сдобили се с цветисти прякори като \"перките\" и \"надгробните плочи\". Фонтани, зеленина и светещи гъби след реконструкцията на \"Света Неделя\" Не е ясно дали Столична община ще направи същите грешки с изпълнението, но засега едно поне е ясно - изборът на международното архитектско студио \"Фуксас\" е една добра първа стъпка за проекта. Масимилиано Фуксас се ражда в Рим през 1944 г., дете на литовски евреин и майка австрийко-французойка. Изкуството го привлича от дете, но архитектурата не е първата му любов. На около 20-годишна възраст обаче оценява архитектурата като \"най-лесната и простата интерпретация на изкуство и култура. Отваря първия си офис през 1967 г. със съпругата си - тогава Ана Мариа Сакони - и чак две години по-късно получава архитектурното си образование от университета \"Ла Сапиенца\" в родния си град. Работи за архитекти в Лондон, Копенхаген, а през 1985 г.съвместна работа с втората си съпруга - Дориана Мандрели. Тя също е с архитектурно образование от \"Ла Сапиенца\", но и парижкия институт \"École Spéciale d’Architecture\". Двамата заедно развиват студио \"Фуксас\" до световно архитектурно бюро с над 170 професионалисти, разположени в централи в Рим, Париж, Шенжен (Китай), Дубай и Ню Йорк. За последните 40 години разработват над 600 проекта по цял свят, в големи градове и десетки столици. Фуксас има опит и с градско планиране, като от 1994 до 1997 г. е член на градоустройствените комисии на Берлин и Салзцбург. Те са буквално стотици, като да се посочи един емблематичен за стила на студиото е практически невъзможно. Самият Масимилиано казва: В портфолиото им има бизнес сгради, като кулите \"близнаци\" във Виена, университетски постройки, дори шопинг центрове. \"Фуксас\" обръщат особено внимание и на устойчивото строене. Стремят се да ползват вода, да пресъздават части от природата и да използват максимално ефективни от енергийна точка методи на строене. Студиото предложи и свой проект за реставрацията на парижката катедрала \"Света Богородица\" (известна като \"Нотр Дам\"), която пламна през април тази година, и по думите на експертите е била на \"15 до 30 минути\" от пълното унищожение преди пожарът да бъде загасен. Френските милиардери не са внесли и цент за \"Нотр Дам\" Във Франция все още се води спор дали да се цели максимално точно възстановяване на сградата такава, каквато е била, или да се търси по-модерно решение. \"Фуксас\" предлагат второто, като искат да издигнат наново разрушения емблематичен шпил на катедралата, но изработен с вид на кристал и осветен от бледосиня светлина през нощта: Разбира се, Масимилиано, Дориана и техният екип досега не са работили в България. Оставете перките по \"Графа\"! Фонтани, зеленина и светещи гъби след реконструкцията на \"Света Неделя\" Френските милиардери не са внесли и цент за \"Нотр Дам\"", "date": "2019.12.01", "title": "Кои са студио \"Фуксас\", които ще правят пл. \"Света Неделя\"?"}
{"url": "https://clubz.bg/91210-denica_sacheva_shte_e_noviqt_socialen_ministyr", "text": "Премиерът Бойко Борисов ще предложи във вторник на парламента да гласува Деница Сачева за социален министър. Това съобщи самият Борисов. Към момента Сачева е зам.-министър на образованието. В сряда ще има решение на МС и за освобождаването на областния управител на Перник Ирена Николова, заради кризата с водоснабдяването на града. И изтъкна, че той носи отговорност за правителството. В предишния му мандат Сачева бе зам.-министър в социалното министерство. Тя е и автор на Клуб Z. По повод Петков Борисов каза още: Пред Нова ТВ вицепремиерът Красимир Каракачанов заяви, че назначението на Сачева не е консултирано с него.  ", "date": "2019.12.01", "title": "Деница Сачева ще е новият социален министър"}
{"url": "https://clubz.bg/91208-klimatichniqt_apokalipsis_novoto_zname_sreshtu_omrazniq_kapitalizym", "text": "Апокалиптичните прогнози и претенции на крайната левица имат обща логика, обща матрица. Ако политическото поведение на крайно левите е принципен заложник на непреодолим стремеж за радикална промяна, за унищожение на заварения свят и замяната му с \"по-добър\", то тогава действителността няма особено значение. Важно е да се тръби, че статуквото води към катастрофа - ни повече, ни по-малко. Забележете какво стана с движението за човешки права на сексуалните малцинства. След като еднополовите двойки получиха възможност да сключват брак и да осиновяват деца, политическите движение, които се бориха за това трябваше да се саморазпуснат. Но те не го направиха - още на другия ден започна люта битка за \"правата\" на транссексуалните малцинства. Тази битка се води върху идеологическа платформа, отричаща биологичната определеност на човешкия пол и активистите налагат правила за \"смяна на пола\", които вече засягат и невръстни деца. Ако допуснем, че този нов сегмент в развитието на \"сексуалната революция\" приключи с победа на прогресивните сили над здравия разум - бедна ви е фантазията към какво още по-светло бъдеще ще ви поведат левичарите - политически активисти. Това е състоянието и в дебата за климата. Малцина отричат факта, че в климата настъпват промени. Поради пределната сложност на системата на климата, тези промени се оценяват различно от компетентните представители на физиката и климатологията, но левичарските идеолози са чужди на всяка умереност. Климатичният апокалипсис е новото знаме на борбата със статуквото - новата идеология, призвана да унищожи омразния капитализъм... Който, между другото, произведе глобализацията, а глобалните финансови елити се оказаха добри партньори на глобалните левичарски - екологични елити в посока на претенциите за глобално управление, насочено срещу националния суверенитет. Човешката самоосъзнатост за връзката между общество и природа трябва непрекъснато да нараства. Спъва я идиотската псевдоекологична идеологическа гарнитура на климатичния алармизъм. Спрете да пътувате със самолет, не раждайте деца, не яжте месо (което не е лошо решение, ако е предмет на личен избор) ... списъкът може да бъде продължен. Според мен - спрете да слушате съветите на хора, които получават огромни суми пари за да ви назидават как да живеете под претекста, че знаят какво се случва - за разлика от вас. Постарайте се да не се озлобявате срещу сериозната, хуманистична екология, като я бъркате с умопобърканите лозунги на климатичните алармисти. Лидерите им са обикновени тарикати - като Ленин и Троцки, а повярвалите им са заблудени хора, които в един момент ще осъзнаят, че са провалили живота си, доверявайки се на жадни за власт екстремисти.    ", "date": "2019.12.01", "title": "Климатичният апокалипсис - новото знаме срещу омразния капитализъм"}
{"url": "https://clubz.bg/91212-lyuis_hamiltyn_zavyrshi_sezona_po_shampionski", "text": "Люис Хамилтън спечели убедително и безпроблемно последното за сезона състезание във Формула 1 - Гран При на Абу Даби. Втори е Макс Верстапен (\"Ред Бул\"), а трети - Шарл Льоклер (\"Ферари\"). Британецът, който си беше осигурил шестата световна титла, поведе от първа позиция и до края не изпусна лидерството, като записа и най-бърза обиколка. Интрига имаше за местата на подиума - Верстапен и Льоклер водиха битка още от старта, а в крайна сметка по-напред се класира холандецът.  Отлично състезание имаше Валтери Ботас (\"Мерцедес\"), който потегли последен заради наказание и стигна до четвъртото място. Отново силно се представи Алекс Албън (\"Ред Бул\") - пети, а Себастиан Фетел (\"Ферари\") е едва шести. В крайното класиране за сезон 2019 Хамилтън има 413 точки, втори е Ботас - 326, а трети Верстапен - 278. Хамилтън записа 11-а победа, което е негов изравнен рекорд от 2014-а и 2018 г. Днешната е под номер 84, което означава, че само седем успеха делят Люис от рекорда на Михаел Шумахер.", "date": "2019.12.01", "title": "Люис Хамилтън завърши сезона по шампионски"}
{"url": "https://clubz.bg/91163-78_godishen_pripechelva_kato_alo_izmamnik_na_babi", "text": "От Апелативна прокуратура-Пловдив съобщиха за интересен случай, при който 78-годишен е осъден, защото е бил от \"отсрещната\" на обичайната за възрастта му страна при телефонните измами. А.А. е получил преди дни присъда в Кърдажли за това, че в съучастие като помагач, при условията на продължавано престъпление, в градовете Добрич, Габрово и Кърджали,  с цел да набави за себе си или другиго имотна облага поддържал заблуждение у другиго – престъпление по чл чл. 209, ал. 1 от НК). Районен съд-Кърджали е дал на дядото   като делото е преминало по съкратеното съдебно следствие. Според обясненията пенсионера той е станал класическо \"муле\" на същинските измамници - през април 2018 г. А.А. позвънил по телефона на непознат мъж, който бил публикувал обява, че търси пазач. Непознатият му обяснил, че работата няма да е за портиер, а се нуждае от куриер, който да пренася пари от клиенти до фирма  във Велико Търново. За всяка пратка подсъдимият щял да получава по 100 лева. Осъдиха 64-годишен - станал \"муле\" на телефонни измамници А.А. се съгласил, като по касическа схема били измамени три  жени. Те били убеждавани от непознатия, че ще помагат на полицията за залавяне на телефонни измамници и за това трябва да предадат парите и бижутата, които съхраняват вкъщи. Така две от жените хвърлили от терасите на домовете си торбички с . Подсъдимият ги взимал по указания на непознатия си „работодател“. Разследващите обаче съобщават още: В хода на разследването А.А. е върнал всички пари и бижута с изключение на сумата от 1000 лева. Присъдата подлежи на протест и обжалване пред Окръжен съд-Кърджали.", "date": "2019.12.01", "title": "78-годишен припечелва като \"ало измамник\" на баби"}
{"url": "https://clubz.bg/91211-borisov_s_poslanie_kym_priqtelite_vdqsno_koeto_vlqvo_ne_razbirat", "text": "Премиерът Бойко Борисов отправи специално послание към \"нашите приятели в център-дясно\" като изтъкна, че \"вляво това не го разбират\". Коментирайки повишаването на кредитния рейтинг на България от Standart and Poor's Борисов изтъкна, че от агенцията посочват \"стабилен напредък по присъединяването към ERM II\". Standard & Poor's повиши кредитния рейтинг на България \"Не можем да бъдем водени от ЕК...от хора, които не сме избирали\" Той изтъкна, че България е с по-добър рейтинг от всички на Балканите плюс Русия, Унгария, Гърция, Турция. Той посочи, че от кредитната агенция изтъкват, че България има \"устойчиво икономическо развитие без макроикономически дисбаланс\". И допълни, че най-голямата агенция в света казва, че нетният държавен дълг е по-нисък. Според Борисов фискалната позиция на България се е подобрила значително през последните години вследствие от повишената събираемост на данъците и на известно неизпълнение на инвестиционните разходи, прилагане на разумна фискална политика. И допълни, че при управление на ГЕРБ банковият сектор е печеливш, докато при управление на БСП фалират банки. Той обеща да изпълни всички препоръки за реформи в съдебната система на Европейска комисия за демокрация чрез право към Съвета на Европа, известна като Венецианската комисия. В началото на ноември експертите от Венецианската комисия посетиха България, за да дадат оценка на поредните опити на българското правителство да изпълни ангажимента си за въвеждане на гаранции, че в България може да бъде проведено ефективно и независимо разследване на главния прокурор при наличие на данни, че той е извършил престъпление. В момента такава възможност не съществува и дори обвинителят да извърши тежко умишлено престъпление, може сам да спре разследването срещу себе си. \"Не можем да бъдем водени от ЕК...от хора, които не сме избирали\"", "date": "2019.12.01", "title": "Борисов с послание към приятелите вдясно, което вляво не разбират"}
{"url": "https://clubz.bg/91213-mnogo_bitka_i_malko_futbol_na_cska_sofiq_ludogorec", "text": "След много битка и боязлив футбол ЦСКА-София и \"Лудогорец\" направиха 0:0 в мач от 18-ия кръг на efbet Лига, игран на стадион \"Българска армия\". Като почти всеки мач между \"червените\" и \"орлите\", този също не мина без сблъсъци на терена, нерви и спорни съдийски решения. Головите възможности бяха твърде малко. В 12-ата минута гостите поискаха дузпа за игра с ръка на Раул Албентоса при акция на Клаудиу Кешеру в наказателното поле на \"червените\". Николай Йорданов прецени, че може да си замълчи, той вдигна жълт картон на бранителя заради невъздържана реакция към румънеца. В 33-тата се стигна до интересна ситуация и пред Пламен Илиев. Али Соу се откъсна и бе фаулиран от Рафаел Форстър, който беше последен в защитата на \"орлите\". Йорданов отсъди нарушение и вдигна само жълт картон на защитника. Второто полувреме започна по-интересно. Освен битка с много нарушения имаше и бързи атаки към двете врати. Сектор \"Г\" пък направи впечатляваща хореография с огромни знамена и факли. В 59-ата Икоко пропусна най-чистото положение и за двата отбора през целия мач. Получил пас от Мавис Чибота на почти празна врата, той не уцели рамката, а \"Лудогорец\" се размина с гол. В 70-ата Тиаго Родригес стреля отлично от свободен удар, но Пламен Илиев зрелищно изби. До края чисти голови ситуации нямаше, \"Лудогорец\" беше отборът, който по-често играеше с топката, но без да направи нещо впечатляващо. \"Левски\" отново не успя да спечели в Стара Загора На върха няма промяна, тъй като мачовете и на другите лидери завършиха с равенства. \"Лудогорец\" води с 46 точки, \"Левски\" има 39, \"Локомотив\" - 37, а ЦСКА-София - 35. По-рано днес 0:0 завърши и срещата \"Локомотив\" (Пловдив) - \"Арда\", а вчера \"Берое\" и \"Левски\" не се победиха за 1:1.", "date": "2019.12.01", "title": "Много битка и малко футбол на ЦСКА-София - \"Лудогорец\""}
{"url": "https://clubz.bg/91203-vik_infrastrukturata_ni_e_na_stojnost_11_mlrd_lv", "text": "Близо 11 милиарда лв. е стойността на ВиК инфраструктурата в България. Това показва оценката на ВиК активите публична държавна и публична общинска собственост, която се прави за първи път, съобщават от Министерство на регионалното развитие и благоустройството. Активите, за които е събирана информация, са водоизточниците - каптажи, речни водохващания, пречиствателни станции, водопроводна мрежа, включително съоръженията по нея, помпени и хлораторни станции и други специфични съоръжения, канализационна мрежа (главни и второстепенни канализационни колектори в населено място и извън него), дъждопреливници, канализационни помпени станции, електрически съоръжения, измервателна апаратура и оборудване, както и сгради, които се използват от ВиК дружествата. Техническите параметри на подземната инфраструктура, която е над 90 хиляди километра, са оценени въз основа на наличната документация за тях, без допълнително обследване със специализирано оборудване. Оценката е направена по проект \"Подпомагане регионалното инвестиционно планиране на отрасъл ВиК\", финансиран от Оперативна програма \"Околна среда 2014-2020 г.\", и е на база на унифицирани Инструкции за оценка на публични ВиК активи. Те са разработени от Световната банка през 2015 година, отново с финансиране по ОПОС, но от предишния период - 2007-2013 година. В рамките на сключения договор от ведомството е изготвена оценка на всички ВиК активи, представляващи публична собственост, които се стопанисват, поддържат и експлоатират от 39 ВиК оператора. Такава оценка на публични ВиК активи се извършва за първи път в България и е мащабно начинание. Оценени са над 160 хиляди актива. В рамките на 4 месеца инженерни екипи са обходили територията на страната, за да направят обследване на място на по-съществените активи, които се използват от съответния ВиК оператор. В резултат на извършената оценка текущата балансова стойност на публичните ВиК активи в обследваните територии, която е 3 310 577 000 лв., нараства близо три пъти до 10 890 658 000 лв. Съгласно приложената методика за оценка е получена нова възстановителна (справедлива) стойност на публичните ВиК активи (прибл. 11 милиарда лева), която показва какво би ни струвало да построим тези активи днес, които биха носили същите ползи за ВиК операторите и потребителите на услугите. Целта на тази оценка е да подпомогне по-ефективното финансово управление, отчетност и контрол върху съществуващите ВиК системи и съоръжения от страна на собствениците на публичните активи и ВиК операторите.", "date": "2019.12.01", "title": "ВиК инфраструктурата ни е на стойност 11 млрд. лв."}
{"url": "https://clubz.bg/91198-makron_da_se_syrdi_na_do_gol_che_nqma_evropejska_armiq", "text": "Френският президент Еманюел Макрон обяви преди време, че НАТО преживява \"мозъчна смърт\" и призова за развиването на \"истинска, Европейска армия\". Той подкрепи думите си с действия. Макрон: НАТО е в мозъчна смърт На 26 ноември бе дадено началото на 13 проекта за отбрана в рамките на постоянното структурирано сътрудничество, като Париж ръководи 10 от тях. Иронията е, че идеята за Европейска армия, която датира от годините след Втората световна война, най-вероятно щеше да се реализира, ако френският парламент не бе отхвърлил идеята, благодарение на влиятелното течение на \"голистите\" (кръстени на бъдещия по това време френски президент Шарл дьо Гол). Волен Сидеров се видя като Дьо Гол. Ще гони и САЩ, и инцеста от ЕС Тогава се провежда сериозен дебат по въпроса за германското въоръжаване - дали да бъде позволено на Германия да си възстанови армията? Международната общност е разделена по въпроса. Кърт Шумахер - лидер на Социалдемократическата партия на Германия и на опозицията в Бундестага отказа превъоръжаването от страх, че това ще предотврати обединението на Германия. Европейските държави също не са готови да видят въоръжена Германия толкова скоро след войната. Дори Джон Дж. Маклой, назначен за върховен комисар на Съюзниците за Германия през септември 1949 г., за да отговаря за икономическите, военните и външнополитическите въпроси на Германия, се съгласява с това мнение. Макрон: Диагнозата ми за \"мозъчна смърт\" събуди НАТО На 25 юни 1950 г. севернокорейските войски щурмуват 38-ия паралел. С това е отбелязано началото на Корейската война и започва разпространяването на страха от комунистическо разширяване навред из Европа. Целта на Маклой беше да създаде демократична държава в Западна Германия. За да бъде жизнеспособна обаче, е необходимо да може да се защитава, което предполага превъоръжаване. Маклой знае, че страните все още не са склонни да разрешат тази възможност. Затова през септември той предлага план за Европейски сили за отбрана. Всяка страна трябва да изпраща дивизии към организацията, която да бъде ръководена от върховен командир и интегрирана командна верига. Маклой смята, че подчиняването на германската сила на наднационална структура ще се хареса на останалите европейски държави. Французите обаче се възпротивяват на идеята за германски подразделения, тъй като се опасяват, че така ще се възроди Германия. Меркел пред Европарламента: Солидарност вместо национален егоизъм. И европейска армия По това време френският дипломат и възприеман за основател на ЕС - Жан Моне, формира плана \"Плевен\" (кръстено на френския премиер Рене Плевен) - Европейска отбранителна общност. Съгласно споразумението войските трябва да бъдат организирани в по-малки структури и да бъдат контролирани от своите национални правителства, с изключение на германските, които да са под надзора на наднационалната организация. Но дори това се оказа недостатъчно за излизане от безизходицата. След години преговори предложението е представено пред френския парламент за ратификация през 1954 г. Предложението така и не минава през парламента - заради \"голисткия\" страх от ограничане на суверенитета на Франция и опасенията от въоръжаване на Германия. Сталин наскоро е загинал, войната в Корея е приключила, а през 1955 г. Западна Германия се присъединява към НАТО. Направете Западна Украйна като Западна Германия Европейска армия така и не се появява, а функциите ѝ са разпределени между НАТО и Европейския съюз. Президентът дьо Гол предлага два плана, с които неуспешно се опитва да увеличи суверенитета на отделните нации в ЕС и на два пъти отхвърля кандидатурата на Великобритания за ЕИО, поради \"специалната връзка\" на Лондон с Вашингтон. Според Дьо Гол отбраната на Запада трябва да се ръководи от Франция, САЩ и Обединеното кралство.  През 1966 г. държавният глава изважда Франция от военната организация на НАТО.  Макрон глади отношенията с НАТО след диагнозата за \"мозъчната смърт\" За разлика от 50-те години на миналия век, в която Париж настоява да се изключи Германия от споразумение за Европейска отбранителна общност, днес президентът Макрон се опитва да обедини Европа - с превъоръжена Германия и с Великобритания, насочена към \"Брекзит\". За целта той предлага да се създаде наднационална армия, която неговите голистки предшественици веднъж отхвърлиха - армия, която да обезсмисли Трансатлантическия съюз, който я направи излишна. Каква ирония. Волен Сидеров се видя като Дьо Гол. Ще гони и САЩ, и инцеста от ЕС Макрон: Диагнозата ми за \"мозъчна смърт\" събуди НАТО Меркел пред Европарламента: Солидарност вместо национален егоизъм. И европейска армия Направете Западна Украйна като Западна Германия Макрон глади отношенията с НАТО след диагнозата за \"мозъчната смърт\"", "date": "2019.12.01", "title": "Макрон да се сърди на дьо Гол, че няма Европейска армия"}
{"url": "https://clubz.bg/91205-valq_ahchieva_napuska_bnt_video", "text": "Валя Ахчиева напуска БНТ. Това обяви тя във   във \"Фейсбук\" като съобщи, че е подала оставката си до генералния директор Емил Кошлуков в петък. Ахчиева ще продължи да прави разследвания и ще ги излъчва онлайн в YouTube. Тя уточнява, че работата й с Euroactive, където има рубрика от няколко месеца, продължава и така разкритията й за злоупотреби с европейски средства, корупция, нарушаване на човешки права ще стигат и до чужда аудитория. \n\tВ началото на годината предаването й \"Открито\" беше свалено от ефир още от предишния директор Константин Каменаров, който обяви конкурс за разследващо предаване и използва това като повод. През март стана ясно, че има спор между ръководството и журналистката. Тя обяви, че БНТ отказва да излъчи втора част от нейно разследване, докато от медиата твърдяха, че не е спазила задълженията си и е имало непредвиден разход от 980 лева повече. Ахчиева заведе дело, което през септември спечели на първа инстанция.", "date": "2019.12.01", "title": "Валя Ахчиева напуска БНТ (ВИДЕО)"}
{"url": "https://clubz.bg/91206-fon_der_lajen_nie_sme_garanti_na_duha_ot_lisabon_snimki", "text": "Това заяви днес председателката на встъпилата днес в длъжност нова Еврокомисия Урсула фон дер Лайен. Одобриха новата Еврокомисия. И европейската коалиция се пропука Тя говори на тържествена церемония в музея на европейската история. Участваха също председателите на Европарламента Давид-Мария Сасоли и на Европейския съвет Шарл Мишел, както и управителката на Европейската централна банка Кристин Лагард. Церемонията съвпадна с десетата годишнина от влизането в сила на Лисабонския договор – 1 декември 2009 г. Започват пет трудни години за Европа И допълни, че историята на европейския проект е и нейна семейна история. Тя е родена в Брюксел, където баща й е бил дипломат – по думите й „от самото начало на европейското приключение“. Започват пет трудни години за Европа", "date": "2019.12.01", "title": "Фон дер Лайен: Ние сме гаранти на духа от Лисабон (СНИМКИ)"}
{"url": "https://clubz.bg/91204-jordan_conev_ne_sme_reshili_za_kpkonpi_no_cacarov_e_blestqsht_yurist", "text": "В ДПС все още не са решили кого да подкрепят за шеф на КПКОНПИ. Зам.-шефът на партията Йордан Цонев каза пред БНР, че не вижда проблем да подкрепят издигнатият от управляващите Сотир Цацаров. Според Цонев Цацаров е блестящ юрист с голям стаж на най-висшите постове и като съдия, и като главен прокурор. Цонев каза още, че до официалното назначаване на Иван Гешев за главен прокурор не би коментирал избора му, защото това е избор на професионалната гилдия. Фактите обаче са по-различни - Гешев бе избран от Висшия съдебен съвет, в чиито състав са 11 души, пратени там от парламента. И всички тези 11 членове на съвета гласуваха в подкрепа на Гешев. Така Цонев коментира оставката на Бисер Петков. Той заяви, че в България са правени истински реформи по времето на премиера Иван Костов, по времето на СДС, във времето, когато приемаха България в Европейския съюз и НАТО. Според него бюджетът за 2020-а е \"повече от същото\", защото има повече приходи, но разходите са неефективни. Според него в Бюджет 2020, е липса на реформи. ДПС и на второ четене ще гласува против бюджета.", "date": "2019.12.01", "title": "Йордан Цонев: Не сме решили за КПКОНПИ, но Цацаров е блестящ юрист"}
{"url": "https://clubz.bg/91189-jan_klod_yunker_chovekyt_kojto_davashe_glas_i_syrce_za_evropa", "text": "„Тръгвам си нито натъжен, нито прекомерно щастлив, но с усещането, че истински съм се старал\", каза Жан-Клод Юнкер в последното си изказване в Европейския парламент. Той сподели, че през петте години на поста председател на Европейската комисия е преживял както светли, така и мрачни моменти. Юнкер над 20 години заема челни позиции в Европейския съюз. Като премиер и финансов министър на родния си Люксембург, след това като председател на страните от Еврогрупа, която среща финансовите министрите от Еврозоната, и накрая като шеф на изпълнителната власт на ЕС. На 65 години Юнкер, който страда от здравословни проблеми, иска да се отдаде на почивка, да напише книга и да препрочита стиховете на Райнер Мария Рилке. Като председател на Комисията Юнкер се изправи пред множество кризи: Гърция трябваше да бъде спасена от фалит, а Еврозоната да бъде изправена на крака. Последиците от световната икономическа криза, забавеното икономическо развитие и високата безработица също трябваше да бъдат преборени. Миграционният поток през Балканския маршрут и Средиземно море навреди тежко на Европейския съюз. Юнкер съвместно с европейски лидери успя да постигне сделка с Турция и Либия, за да намали сериозно притока на мигранти. Въпреки това кризата все още не е напълно разрешена. Страните членки не успяха да се обединят около предложението на комисията на Юнкер за реформиране на системата за приемане на бежанци и разпределянето им в Европейския съюз. Жан-Клод Юнкер продължава да настоява за солидарност между държавите членки и страните в Африка, от които мигрантите идват. „Не става въпрос за състрадание, което е един стар рефлекс на европейците, а за развиване на истинско партньорство между Европа и Африка, инвестиране в Африка, създаване на работни места в Африка. Това трябва да е лайтмотивът. Не можем да гледаме на Африка само през призмата на мигрантската криза. Ние трябва да се погрижим нещастните хора изобщо да не се качват в лодката“, казва Юнкер в равносметката си пред Европейския парламент. Приятели, както и противници Жан-Клод Юнкер облъчваше със заразителния си чар. Той раздаваше целувки и прегръдки на президенти, канцлери и монарси. „Целувал съм Путин, както и Ердоган“, изтъкна Юнкер в интервю за немското списание „Шпигел“. Неговият особен хумор често будеше удивление в Европа. Веднъж преди заседание той разроши косата на един министър, друг пък целуна по челото, а към унгарския премиер Виктор Орбан отправи поздрава: „Здравей, диктаторе!“. С Орбан, който е част от християндемократическото семейство на Юнкер, неведнъж кръстосаха шпаги. Според Европейската комисия, Орбан заплашва основите на правовата държава в Унгария. По време на предизборна кампания унгарският премиер разпространи плакати с лицето на Юнкер и антиевропейски послания. Накрая Юнкер каза: „От Орбан просто се отказах\". Управлението на Орбан в Унгария според Юнкер е израз на една голяма криза, която достигна кулминация по време на мандата му като председател на Комисията, а именно възходът на националистките и дяснопопулистките сили в много европейски държави от Франция, Дания, Белгия, Полша и Германия до Австрия и Италия. От този „глупав национализъм“ Европа трябва да бъде пазена, апелира Юнкер. „Обичам Европа“, заявява убедено той. За Юнкер, който е син на стоманоработник, принуден да работи за германския Вермахт по време на Втората световна война, Европа е и си остава проект на мира. „Най-голямата заслуга на Европейския съюз остава това, че запазихме мира. Той не е даденост“. Това трябва да бъде обяснявано и на младите хора, завещава Юнкер на своите наследници. „Човек трябва само да погледне съседите на Европа, за да разбере колко опасна е международната ситуация и колко деликатно е положението на Европейския съюз“. Във Вашингтон, в разгара на всички нови търговски конфликти Жан-Клод Юнкер успя да убеди президента Доналд Тръмп да не налага наказателни мита на европейските автомобили, поне засега. „Тръмп ми обясни в Белия дом, че е говорил с всички лидери на европейските държави. Казах му, че Европейският съюз е отговорен за търговията. Те трябва да говорят с мен“, съобщи Юнкер след трудната среща с Тръмп. Той му подарил снимка на военното гробище в Люксембург, където са погребани американски войници. Това силно повлия на Тръмп, разказва Юнкер. „Основният талант на Жан-Клод Юнкер е в намирането на компромиси“, изтъква лидерът на християндемократите в Европейския парламент Манфред Вебер. Други намират, че е неуместен, като шефът на популистите в Европарламента Марко Зани. Юнкер оставя една разделена Европа, която няма отговор на притеснението на гражданите за миграцията, вътрешната сигурност и икономическото развитие, критикува го представителят на италианската „Лига“. Тактиката на Юнкер за разоръжаване има обаче своите граници. „Найджъл Фараж никога не съм го целувал“, казва Юнкер след размяна на реплики по темата Брекзит. Фараж се смята за говорител на поддръжниците на Брекзит и често е атакувал остро Юнкер. „Какво правите още тук?“, попита Юнкер, когато Фараж се появи на заседание след референдума за напускане. На снимка след това изглеждаше като че ли Юнкер целува Фараж по бузата.„Пошушнах му нещо обидно“, обясни Юнкер. Председателят на Европейската комисия определя Брекзит, който е отложен за 31 януари 2020 година, като своята най-тежка загуба. Юнкер днес смята, че не е трябвало да послуша съвета на Дейвид Камерън, а да се намеси в кампанията. „Това беше голяма грешка“, казва той. В първата си реч за състоянието на Съюза Юнкер определи своята комисия, поела руля по време на дълбоката криза около изправената пред фалит Гърция, като „Комисията на последния шанс“. Успя ли да оползотвори този шанс? Икономически има с какво да се похвали. Инвестиционната програма от 300 милиарда евро успя да изпълни своята задача. Работни места бяха създадени. Резултатите от планираната задълбочена реформа на ЕС, за които френският президент Еманюел Макрон настоява, са оскъдни. Имаше няколко козметични инициативи, но структурата и проблемите се запазиха. Предложението на Юнкер постовете на председател на Европейската комисия и на президент на Европейския съвет да бъдат слети не бяха посрещнати с ентусиазъм. Провали се и опитът на комисията да бъде насрочена дата за започване на преговори за членство със Северна Македония и Албания. „По време на моята комисия няма да има нови присъединявания“, казва тогавашният нов председател на Европейската комисия през 2014 година. И спази това. Юнкер пожела много успех и всичко добро на своята наследничка Урсула фон дер Лайен „Не давам съвети, със сигурност не публично. Всичко, което бих казал, би било по-скоро удар, отколкото съвет“, казва Юнкер с усмивка на последната си среща на върха, 148-мата в неговата кариера.", "date": "2019.12.01", "title": "Жан-Клод Юнкер: човекът, който даваше глас и сърце за Европа"}
{"url": "https://clubz.bg/91152-dyrjavnicite_ni_sa_tejko_negramotni_i_se_obijdat_ot_shegite_po_tehen_adres", "text": "-  В Берлин реакциите бяха съвсем различни, защото темата на пиесата е конфликтът между емигрантите и българите останали в държавата си. Имах предчувствие, че тук ще бъдем посрещнати по-бурно, но не съм очаквал чак такъв взрив от емоции. Бяхме много щастливи и развълнувани от енергията, която усетихме в залата. И действително берлинската публика откри детайли, които в София остават незабелязани. Това е нормално – публиката във всеки град е специфична. -  - Според мен това е свързано с вярата. Единни са само монотеистичните общества – тия, които вярват в Христос или в Аллах. Българите сме езичници. По нашите земи християнството не се е прихванало, макар и наложено с огън и меч. Носим червени конци, плюем против уроки, правим курбани, по празници колим прасета и агнета, вярваме в зодии, във врачки, ванги, ганги и манги. Затова сме разединени. Колективната вяра създава общности, а индивидуалната – острови. Освен това от ранна възраст сме възпитавани да нямаме доверие на другите. Всеки е чувал от родителите си фразите „не си играй с еди-кой си, той ти влияе лошо“, „ако всички скочат от покрива, и ти ли ще скочиш“, „мен другите деца не ме интересуват, важното е ти да си отличник“ и т.н. С такова егоцентрично възпитание – как да се обединим? -  - Нищо не ги обединява освен вярата в късмета. Повечето българи са убедени, че единствената причина за успеха или неуспеха е късметът. Ако някой е постигнал нещо в живота си, то не е защото е бил талантлив, упорит и трудолюбив – просто е имал късмет. Ако пък се е провалил, то не е защото е бил мързелив, необразован и непочтен, ами защото е нямал късмет. Така си обясняват всичко. И това е много удобно обяснение, защото прехвърля цялата отговорност върху неведоми сили. От друга страна аз не смятам, че на всяка цена трябва да сме обединени. Тия наивни илюзии за всенародно обединение ми се изпариха още в началото на 90-те. В целия възторг около идването на демокрацията имаше някакво усещане за общност – прегръщахме се с непознати хора по митингите, сякаш сме братя, сякаш сме едно цяло. Докато един ден видях как същите тия хора, моите братя по демократични убеждения, горят книгите на Желю Желев пред президентството. И тогава се стреснах. И си зададох въпроса: искам ли да бъда обединен с хора, които горят книги? Това са лумпени, това са изроди някакви, аз не искам да съм част от тях. Не мога да имам нищо общо с тях. Не искам да се обединявам с хора, които горят книги. Не искам да се обединявам с хора, които си хвърлят боклука през прозореца. Не искам да се обединявам с хора, които тричат кучета. Не искам да се обединявам с хора, които бият децата си. По-добре да си останем разединени. И да се обединяваме в малки общности на себеподобни.    -Т - Всеки народ обича да се смее. Хуморът е добър проводник. Успееш ли да разсмееш някого - по-лесно достигаш до съзнанието му. Българите имаме силно развито чувство за самоирония, което ни приземява и ни помага да не изпадаме в наивни заблуди. Относно продаването на сатира - моят опит показва, че сатира се търси, стига да е написана добре. Това може да ти прозвучи леко самохвално, но не е моя оценка, а обективен факт, базиран на продажбите на книгите ми. - Поради липсата на политическа култура в България, властта винаги е смятала сатириците за врагове, които трябва да бъдат унищожени. Спомни си каква е била съдбата на Райко Алексиев, спомни си как Радой Ралин беше вечно безработен и натирен отвсякъде. Сега не е много по-различно, само че натискът върху сатириците се упражнява с други средства – най-вече с икономически лостове. Държавниците ни са тежко неграмотни и се обиждат от шегите по техен адрес. От двайсет години заедно с колегите ми правим политическа сатира и единствените политици, които са приемали спокойно иронията, са Царя и Петър Стоянов. Имали сме обаче и случаи, в които са се опитвали да мачкат сатирата ни с административни мерки. Спомням си, че по времето, когато беше депутат от новото време, Емил Кошлуков жестоко се беше засегнал от някакъв виц в шоуто по негов адрес. И се беше размрънкал в СЕМ да иска право на отговор. Ние казахме: добре, заповядай, по закон имаш право на отговор. Но понеже сме разказали виц, значи и ти трябва да разкажеш виц. В крайна сметка той се отказа.  -  Политическият живот стана толкова абсурден, че надмина и най-зловещите фантазии на сатириците. Спомням си, че в началото на 90-те за пръв път прочетох „1984“ на Оруел. Тогава си казах: каква смразяваща дистопия е това. До какви крайни метафори е стигнал! Сега виждам, че вече живеем в обществото на Оруел и приемаме фантазмите му за приемлива норма. Вече свикнахме с Големия брат, който постоянно те наблюдава и те лишава от лично пространство, свикнахме с новговора, който подменя смисъла на думите с пропагандни термини. Оруел е предсказал дори необузданата страст към лотарията. Виж какво е написал: „С внушителните си седмични награди лотарията беше единственото обществено събитие, към което пролите се отнасяха сериозно. Нищо чудно тя да бе основният, ако не и единственият смисъл в живота за милиони проли. Това беше тяхното удоволствие, безразсъдство, тяхното успокоително средство и интелектуален подтик. Ставаше ли дума за лотарията, дори полуграмотни хора проявяваха смайващи математически способности и феноменална памет. Цяла една мафия си изкарваше прехраната, като продаваше системи от числа, прогнози или просто амулети“ Звучи страшничко. -  - Защото беше невъзможно да продължим там. През последните години два пъти сваляха наши предавания от ефир, започнаха да имат претенции към съдържанието на шоуто, към избора на събеседници. Нямаше как да приемем такива условия на работа.-  Това не е оплакване, а обективен факт. Разполагаме с данни от устройствата на най-големите оператори-доставчици на телевизионно съдържание в страната. Те дават информация за гледаемостта в реално време – секунда по секунда и данните им показват, че сме сред лидерите по рейтинг във вечерните часове, когато се излъчва програмата ни. В първия ден от излъчването сме достигнали до милион и половина зрители. В същото време пийпълметричните агенции твърдят, че телевизията ни се гледа от нула процента зрители. Нула! Как ти изглежда това? Свободната медия се издържа от търговска реклама. Вече има сериозен интерес към нашата медия от страна на рекламодателите, защото тяхната цел е да стигнат до повече зрители. Тези, които твърдят, че нашата телевизия не съществува приличат на малките дечица, които затулват с ръце очите си и викат: „няма ме“. - Защото политиката изисква качества, каквито не притежавам. Освен това аз съм един от малкото българи, които нямат рецепта как да се оправи държавата. Напротив - смятам, че няма как да се оправи в обозримо бъдеще   понеже очакванията на избирателите към политиците са нереални. У нас проблемите винаги се персонифицират - живеем с наивното схващане, че като махнем тоя и сложим на негово място някой свестен пич, той ще оправи всичко. Това е абсолютно невъзможно, защото проблемите не са личностни, а системни. Виж какво става в момента с избора на Гешев. Протестите не са насочени срещу порочната система, в която висшият съдебен съвет се назначава от парламента и президента и поради това е в дълбоко противоречие с принципа на разделение на властите.  Вместо да атакуваме тази несправедливост, се налага мнението, че видите ли, ако махнем Гешев и сложим на негово място някой друг, България изведнъж ще стане правова държава и върховенството на закона ще възтържествува. Извинявайте, ама това е малоумно. Демокрацията изисква активно гражданско участие на цялото общество. А не петдесет човека да правят безобразия във властта, а пет милиона да ги гледат и тихо да ги псуват. -  - Пряката демокрация не е някакво екстравагантно хрумване. Тя е работеща практика в проспериращи общества като Швейцария или Калифорния. В Калифорния от 1911 година досега са проведени над 1200 референдума. Конституцията на щата е променяна 52 пъти с референдум. Лоша ли е калифорнийската демокрация? Прекият избор на прокурор също е американска практика – по-лоши ли са американските прокурори от българските? Ако смятаме, че е по-добре прокурорът да бъде избиран от съвет, назначен от президента и парламента, значи си заслужаваме липсата на независимо правосъдие. - Тия фейсбук-драми почнаха много да ме отегчават. Спори се първосигнално, необосновано и невъзпитано. Изобщо не съм убеден, че хората наистина се вълнуват от темите, по които се дърлят. По-скоро търсят истерична изява на личната си неудовлетвореност. Само глупакът има мнение по всички въпроси. Не може да разбираш и от илюстрациите на „Хари Потър“, и от форхенда на Григор Димитров, и от критериите за красота на „Мис България“, и от „Под игото“. А категоричният тон, с който се произнасят присъди: тоя е некадърен, оная е грозна… това е признак на тежка тъпота, неизлечими комплекси и социален кретенизъм. Относно „Под игото“ – не съм прочел конкретната адаптация, затова не мога да я коментирам.   - Хубаво е да има адаптации на класически произведения – всички шекспирови пиеси имат адаптирани light-версии и никой англичанин не роптае срещу това. Напротив – по този начин текстовете на класиците достигат до още повече хора. Разбира се, че трябва да се направи олекотен вариант на „Под игото“. Въпросът е да се направи професионално, от човек с добра литературна култура.  А и какво точно бранят стражите на дядовазовата непокътнатост? Може би смятат, че като се направи адаптирана версия на първия български роман, оригиналът му внезапно ще изчезне? Малко известен факт е, че през 60-те години на миналия век френският вестник „Юманите“ е направил комикс по „Под игото“. Просто сюжетът е динамичен, има екшън, подходящ е за комикс. Защо да не преведем този комикс на български? Така „Под игото“ ще стигне и до най-малките деца. -  - Устроен съм така, че ме удовлетворява самият процес на създаване на всички тия неща. Харесва ми да влизам в различни битности – на сценарист, на актьор, на автор на приказки. Така бягам от рутината и отегчението. В момента, в който усетя, че започвам да се повтарям, търся някакво друго амплоа. Организирал съм работната си програма по такъв начин, че всеки ден да има нещо ново, което ме провокира. Иначе няма смисъл.   ", "date": "2019.12.01", "title": "Държавниците ни са тежко неграмотни и се обиждат от шегите по техен адрес"}
{"url": "https://clubz.bg/91199-antonij_gylybov_dyrjavata_prevzeta_ot_korupciq_umishlena_spekulaciq", "text": "Това каза политологът Антоний Гълъбов пред \"Фокус\". Според Гълъбов политическите партии не желаят предсрочни избори, но това не пречи непрекъснато да се говорят за тях.  Според него атаките срещу правителството са \"просто поддържане на напрежението в обществото\". Той изтъкна, че като макро-икономически показатели България стои много добре.", "date": "2019.12.01", "title": "Антоний Гълъбов: Държавата превзета от корупция? Умишлена спекулация"}
{"url": "https://clubz.bg/91196-ne_mojem_da_bydem_vodeni_ot_ekot_hora_koito_ne_sme_izbirali", "text": "Това заяви пред БНТ бившият премиер Иван Костов. Той припомни, че настоящият председател на ЕК бил избран \"с всичките тези пазарлъци\". Той разкритикува френския президент Еманюел Макрон, който \"си позволява да води политика с Русия зад гърба на ЕС и НАТО\". Костов допълни, че Германия си позволява същото в икономическата сфера. А същевременно двете страни \"ръчкат\" държавите от Източна Европа да са против Русия. Според него основна социална тема у нас е правосъдието и върховенството на закона. Костов допълни, че премиерът Бойко Борисов няма на кого да се довери за решаването на водната криза, защото по темата има приети много документи, които обаче очевидно администрацията не изпълнява. И затова има криза в Перник и на други места. Според него премиерът Борисов трябва сам да вземе решения по отношение на водната криза и да не се доверява на ресорните министри, защото те са част от проблема и ще му представят друга картина. Костов посочи водата като проблем на националната сигурност, защото от липсата ѝ страдат хората, екосистемата и индустрията. Изтъкна, че съществуващите стратегии, програми и други нормативни документи предлагат добри решения, но \"няма полезни ефекти, защото цялата тази нормативна основа, върху която се гради управлението, не се изпълнява\". По думите му значителна част от администрацията и дори самите министри проявяват неразбиране и неглижиране на проблемите във водния сектор. И допълни: Костов изтъкна и че 6-7 министерства са пряко зависими от водния сектор, а Министерският съвет и премиерът са тези, които отговарят за прилагането на законодателството. По повод посещението на Борисов САЩ Костов каза, че срещата с Доналд Тръмп е била успешна. Но посочи, че след нея у нас се е акцентирало върху въпроса за визите, докато в съобщението от Белия дом се говори за националната и енергийна сигурност, корупция, свобода на медиите - проблеми, които са от българския дневен ред. Според Костов най-големият външнополитически проблем в момента е излизането на Великобритания от ЕС. Според него България получава най-малко от еврофондовете на човек от населението. Според него \"има сериозни причини за разделение на дясното\", но \"основният противник би трябвало да е БСП\".", "date": "2019.12.01", "title": "\"Не можем да бъдем водени от ЕК...от хора, които не сме избирали\""}
{"url": "https://clubz.bg/91200-systezanie_s_edin_kandidat_grajdani_da_izlychvat_kandidati", "text": "Така вицепремиерът Томислав Дончев коментира пред БНР изборът на Иван Гешев за главен прокурор. Гешев бе единствен кандидат. Той коментира и оставката на Бисер Петков като социален министър, както и подкрепата, която Петков получи от различни организации. Според вицепремиера мотивът за поисканата оставка е бил неизпълненото очакване на премиера за по-високо темпо и по-високи резултати в Министерството на труда и социалната политика. Според него тази тема не е била обяснена достатъчно добре не само от социалното министерство, но и от Министерството на образованието, здравното министерство, народните представители и от целия кабинет. Той коментира и срещата между Борисов и президентът на САЩ Доналд Тръмп. Според него за енергетика се разсъждава обикновено в идеологически категории - \"по координатната система Изток - Запад\". Той уточни, че газовата карта на Европа се променя динамично, вече има гъвкави решения.", "date": "2019.12.01", "title": "\"Състезание с един кандидат... граждани да излъчват кандидати\""}
{"url": "https://clubz.bg/91201-kak_da_ima_kontrol_vyrhu_glavniq_prokuror_bez_konstitucionni_promeni", "text": "Бившият конституционен съдия Румен Ненков предложи идея за това как да има контрол върху главния прокурор без да се налага свикване на Велико народно събрание, което да промени Конституцията. Пред \"Фокус\" Ненков обясни, че е възможно наказателните дела, по които се разследва главният прокурор или шефовете на върховните съдилища, да бъдат иззето от контрола на прокуратурата и възложени на друг орган - например на ВСС. И допълни: Ненков признава, че в идеята му има слабости, но изтъкна, че тя е от малкото възможни идеи за решаване на този въпрос без промени в Конституцията. Той изтъкна, че при сегашната практика на Конституционния съд само Велико народно събрание може да изведе прокуратурата от съдебната власт.", "date": "2019.12.01", "title": "Как да има контрол върху главния прокурор без конституционни промени?"}
{"url": "https://clubz.bg/91202-pochina_prof_lyuben_kornezov_konstitucionalist_i_avtoritet", "text": "Той е бил съдия в Конституционния съд, зам.-министър на правосъдието, депутат от БСП във Великото Народно събрание (1990 – 1991 г.) и заместник-председател на Комисията по изработването на Конституцията на Република България от 1991 г., зам.-председател на 38-то Народно събрание и др. Корнезов бе признат конституционалист и авторитет. Като депутат още във Великото народно събрание той е сред авторите на конституцията ни. Един от знаковите юристи на БСП, уважаван от всички политически сили, а нерядко до него се допитваха и опонентите му, особено по конституционни въпроси. Любен Корнезов е роден на 3 януари 1947 г. в гр. Ямбол. През 1965 г. завършва средното си образование. През периода 1965-1967 г. отбива редовната си военна служба във ВМФ-Варна, след което две години е работник в завод „Ямболен” и строителството. Приет е за редовен студент през 1969 г. и завършва висшето си образование в Юридическия факултет на Софийския университет „Св. Климент Охридски” през 1973 г., след което преминава през всички стъпки на съдебната йерархия. Бил е председател на Търговишкия и Ямболския окръжен съд.   Съдия в Конституционния съд (1991 – 1994 г.), а през периода 1995-1997 г. е заместник-министър на правосъдието. Любен Корнезов е бил депутат във Великото Народно събрание (1990 – 1991 г.) и заместник-председател на Комисията по изработването на Конституцията на Република България от 1991 г. \n\t \n\tНа 16 ноември 2000 г. е избран за заместник-председател на 38-то Народно събрание. Избран е за народен представител в 39-то Народно събрание и за заместник-председател на Парламентарната група на Коалиция за България. Председател на Комисията по жалбите и петициите на гражданите до избирането му за заместник-председател на 39-то Народно събрание (15 октомври 2003 г.). Член на Комисията по правни въпроси и на Временната комисия за подготовка на предложения за промени в Конституцията на Република България. Избран е за заместник-председател на 40-то Народно събрание. Корнезов беше специалист по граждански процес и преподавател в юридическите факултети на УНСС и на Югозападния университет \"Неофит Рилски\" в Благоевград. Доктор по право, автор на 17 книги и монографии и над 350 статии. Член на Висшия съвет на БСП.  Синът му Александър Корнезов също е юрист и бе избран за председател на състав в Общия съд на Европейския съюз", "date": "2019.12.01", "title": "Почина проф. Любен Корнезов, конституционалист и авторитет"}
{"url": "https://clubz.bg/91195-sotir_cacarov_shte_byde_po_organiziran_i_po_dobre_porazqvasht", "text": "Концепцията на кандидата за председател на КПКОНПИ и настоящ главен прокурор се заявява като \"практически ориентирани и реално изпълними мерки, като съзнателно в нея отсъства  теоретизиране на проблемите на корупцията и на общата методология за предотвратяването ѝ\". След цялостния прочит това уводно изречение ни казва – начело на КПКОНПИ ще укрепвам институционално самата комисия, друго не чакайте от мен. Именно това е застъпено обстойно и изчерпателно в управленските мерки на кандидата. И това е разбираемо – ГЕРБ искат да вкарат някой, който да поошета къщичката, да тури ред в нравите на домашните чиновници в КПКОНПИ, да свърши всичко това, което така успешно и бодро те твърдяха, че е вече факт, а именно - налично работещо институционално средство за борба с корупцията. Ама явно не е. И затова, че е неясно какво е КПКОНПИ, вече е изписано доста. Но отвъд това, явно предшественикът не е успял да превърне в хомогенна администрация предишната комисия за конфликт на интереси, старата КОНПИ и звената от Сметната палата и ДАНС. Сега се явява подходящият началник \"Личен състав\" и ще успее да вплете в неделимо цяло концептуално неясното нещо. Учудващо е как един визионер по дух, който 7 години управлява прокуратурата и стана реален лидер на две мнозинства в два поредни състава на ВСС, не се мотивира да представи нещо по-задълбочено. Подходил е като съвестен чиновник, който трябва формално да отчете една задача (съставянето на концепция) като свършена. Но отвъд изпълнението на задачата, на практика, липсва цялостна визия за ролята на органа в борбата със зависимостите, лобизма и корупцията в страната, от която да става ясно каква е заложената цел, какви са преследваните резултати и по какви критерии постигането им ще бъде измерено. Вместо това виждаме фокус върху мерки, чиито краен резултат изглежда да е подобряване организацията на работата на органа, вътрешно преструктуриране и управление на човешкия ресурс. Макар повишаването на квалификацията на служителите, приемането на нови и актуализирането на стари методологии да представляват полезни стъпки към изграждането капацитета на Комисията, сами по себе си те са средства, а не цели. А същината на това да бъдат изведени на преден план недостатъците на модела КПКОНПИ, да бъдат анализирани и решени, дори с цената на обстойно прекрояване на статута и функциите няма да видим. Това става ясно и от дадената от настоящия главен прокурор \"обективна оценка\" на \"извършеното до настоящия момент\". Той оценява като успешно и положително не случаи и размери на т.нар. \"отнемане на незаконно придобито имущество\", случаи на разкрити конфликти на интереси, постигната превенция на корупцията и др., а \"формирането на единна структура на комисията\", приети \"подзаконови и вътрешни актове\", създаването и функционирането на териториалните дирекции и т.н.Отново – оценява средствата за постигане на целта, но не става ясно каква е тя. Не става ясно защо окрупняването на толкова тромава и концептуално сбъркана откъм правомощия и процедури структура следва да се оценява като успех? В този смисъл най-важното, което липсва в концепцията е какво генерално мисли Цацаров за нехарактерния за българската правна система институционален и функционален миш-маш, в какъвто комисията е превърната. Смята ли, че съотношението между ресурсите, които органът поглъща, за да функционира, и неговата ефективност оправдава съществуването му? Не е обърнато никакво внимание и на: Написаното от кандидата за председател на КПКОНПИ оставя убеждението, че иска да създаде апарат, в който да стегне редиците на служителите, чиято лоялност ще бъде възнаградена или поне няма да бъдат подложени на гонения. Това личи от предложението за \"създаване на нова процедура за проверка на интегритета\" в самата комисия, а проверките за почтеност в нея да се възложат на инспектората в самата комисия. Това би могло да се отчете и като положително, ако не познавахме настоящите седем години като главен прокурор. Вместо ефективен инструмент за превенция и разкритие на корупция КПКОНПИ вероятно ще продължи да бъде банка за услуги на властта, просто по-стройно организирана, а оттам - и по-добре поразяваща. И в момента комисията се използва като инструмент за гонене на дребни рибки и предимно за репресия на инакомислещи, но рискът от властови произвол се увеличава. Предвид склонността на Народното събрание да се съобразява с желанията на главния прокурор за законодателни изменения, е възможно в бъдеще, вече като шеф на КПКОНПИ, кандидатът да инициира такава промяна в структурата и правомощията на органа, че капацитетът му за безконтролен институционален тормоз и репресии да се увеличи. А предвид факта, че познава миналото на настоящата политическа прослойка много трудно някой политик би могъл да се противопостави на волята и желанията му. Така на практика властовият център се измества към фигурата на бъдещия председател на КПКОНПИ. Концепцията никак не е лишена от някои по-смели управленски подходи: Засега това е обещаното, остава да видим постигнатото. Кандидатът знае как, но дали ще поиска.", "date": "2019.12.01", "title": "Сотир Цацаров ще бъде по-организиран и по-добре поразяващ"}
{"url": "https://clubz.bg/91143-zashto_sega_se_pokachvat_mestnite_danyci", "text": "Преди 10 дни ИПИ публикува своя Алтернативен бюджет за 2019 г. В рамките на представянето ясно заявихме, че ни очаква вълна от повишения на местните данъци, което се превърна и в основен акцент от събитието за много медии (виж тук и тук). Към днешна дата идеите за увеличение на местните данъци вече са факт, като най-големите общини – София и Пловдив, също се включиха в надпреварата (виж обобщение тук). Безспорно най-големият фокус попада върху Столична община, тъй като увеличението е първо от поне 10 години (виж данните за данъците тук) и обичайно медийното внимание се фокусира върху столицата.  Традиционно у нас местните данъци следват плътно политическия цикъл. Данъци се вдигат в първата и втората година от мандата, след което идва затишие до провеждането на местните избори (виж историята на местните данъци тук). Местните налози имат специфичен характер – не са автоматични отчисления (като при подоходния данък или ДДС например), а реално се вадят пари от джоба и се плаща в общината, което ги прави изключително непопулярни. През 2017 и 2018 г. например бяха вдигнати осигурителните вноски за пенсия с по 1 процентен пункт, което на годишна база изземва повече от всяко повишение в местните налози, но реакция почти нямаше. При общините е по-сложно – всяко повишение води до силно негативна реакция, което означава, че никой не би го направил точно преди изборите. Мощните и замърсяващи коли да плащат по-висок данък, предлага Фандъкова Прегледът на ИПИ на данъчната политика на местно ниво през годините показва, че в години след избори се наблюдават по 60-70 примера за повишения на данъци на местно ниво. Най-вероятно подобна ще е картината и сега – през 2020 и 2021 г. поне половината общини ще предприемат някакви стъпки за увеличение на местните налози. Забележете, че в тази сметка изключваме такса смет, която също ще върви нагоре. Тази вълна от по-високи местни данъци в известен смисъл ще отговори на призива на финансовия министър – общините да използват по-активно данъчните си правомощия, но в същото време няма да промени драматично структурата на общинските бюджети. Зависимостта от държавния бюджет и европейските средства, от една страна, и липсата на адекватен ресурс за публични инвестиции, от друга, ще остане. Темата за фискалната децентрализация – преотстъпването на 1/5 от приходите от подоходното облагане на физически лица към общините (виж тук), не само няма да изчезне, а ще е все повече на дневен ред. Само с имуществени данъци няма как да се постигне финансова самостоятелност – 10 годишни усилия за вдигане на ставки и повишаване на събираемостта категорично го доказват. Всеки, който следи внимателно процесите в Столична община, знае, че покачването на местните налози беше на ръба да се случи още миналата година. Причината да не се случи тогава беше изцяло обвързана с изборите – ако сега гледаме резултатите, то евентуално покачване на данъците преди година като нищо щеше да обърне вота в столицата. Предложението сега се фокусира върху възмездното придобиване на имущество и върху облагането на превозните средства. Двете теми обаче не са идентични и по-добре да се коментират отделно. Кметовете послушаха Горанов и тръгват към вдигане на данъците Едно от предизвикателствата пред Столична община е как да финансира инвестиционната си програма, особено в новите квартали, където липсва адекватна инфраструктура. И, по възможност, това да се случи като по-голяма тежест падне именно върху тези нови квартали. Има два начина това да се случи през данъците – единият е през промени в данъчната основа на имущественият данък, другият е през повишена ставка на данъка върху сделките. Ако не можеш да направиш първото, опираш до второто. Това се случва и в София. Данъкът върху недвижимото имущество в София стъпва на крайно усложнена формула за данъчна оценка на имота, в основата на която стои зонирането на столицата. В зависимост от зоната, в която попада жилището ви, коефициентът за местоположение варира от 28,1 до 93,6 на квадратен метър – това е над 3 пъти разлика в данъчната основа за различните квартали. Текущите границите на зоните в София са определени през 1998 г. (виж тук). Тези зони безспорно са отдавна остарели както заради промяната в динамиката на някои от традиционните квартали, така и заради развитието на новите квартали, които преди 30 години са имали съвсем различен облик. До премиера: 1/5 от данъците на гражданите да остават в общините Големият проблем в облагането на имотите в столицата е именно в данъчната основа и конкретно в зонирането. Промяната обаче е политически трудна. Последното предложение за подобна реформа беше на Минко Герджиков през 2011 г. (виж тук). Предложението за ново зониране тогава предизвика скандал и доведе до неговата оставка (виж тук). Подобно решение е трудно, но има и друго. Очакването на общините (не само на София) е, че скоро ще има законодателни промени, които да променят формулата за данъчната оценка на имотите и/или направо да обвържат данъка с пазарната оценка. Това би решило проблема на столицата с районирането, и особено спрямо новите престижни квартали, без да се влиза в голям скандал. Чакането обаче може да се превърне и в капан – отлагаш решение заради очаквани законодателни промени, които обаче също може винаги да се отлагат. Докато при облагането на сделките откровено говорим за повишение на данъчната тежест, то при облагането на превозните средства ситуацията е малко по-различна. Промените в закона в края на миналата година промениха облагането на автомобилите – данъкът вече се формира по съвсем друг начин, в т.ч. с появата на екологичен компонент. Този екологичен компонент би трябвало да натовари повече тези с ниска екологична категория и да облекчи тези с висока категория. В София, както и в повечето общини в страната, обаче за текущата 2019 г. останаха минималните по закон нива на екологичната компонента. Те варират от 0,40 до 1,10, което означава, че, с изключение на категориите евро 1 и 2, които получават коефициент 1,10 и евро 3 (коефициент от 1), всички други получават отстъпка от данъка. През 2018 г. голяма част от автомобилите в София плащат по-нисък данък спрямо предходните години. Това се вижда и от отчета за полугодието на общината – 6,5 млн. лв. по-малко са събрани от данък върху превозните средства за първите 6 месеца на 2018 г., като до края на годината разликата ще достигне около 10 млн. лв. Горанов иска увеличение на местните данъци, БСП - нов разговор за субсидиите Предложението сега се възползва от възможностите на закона и завишава облагането на автомобилите с ниска категория (с максималния по закон коефициент 1,40), премахва отстъпката за автомобилите с евро 4 (вместо 0,80 става 1,00) и запазва отстъпките за автомобили евро 5 и 6. И докато тези промени бяха очаквани – законът беше променен най-вече заради Столична община и беше ясно, че столицата ще се възползва максимално от диференцираните ставки, то малко по-изненадваща е промяната в облагането и спрямо мощността, като са засегнати всички над 74 kW. Така, единствените незасегнати от по-високото облагане ще бъдат автомобилите до 74 kW, които имат евро 5 или 6. Ако сравним спрямо 2017 г., то ако автомобил има евро 5 или 6, дори и по-мощните най-вероятно няма да плащат по-висок данък. Голямата тежест в случая ще падне основно върху автомобили, които са с евро 1 и 2 и с голяма мощност. Всичко казано дотук се опитва да обясни общата рамка и конкретно картината в Столична община. По-високите данъци няма как да са добра новина за данъкоплатците, но на много места бяха очаквани. Без фискална децентрализация и с калпава данъчна основа за имотите, всички общини имат стимул да бутат данъка върху сделките нагоре – не е случайно, че това е единственият данък, при който общините масово отиват на максималната ставка (3 на сто). Ефектът от по-високия данък върху сделките в София ще е около 20 млн. лв. допълнителен приход. В случая, поне е добра идеята половината от събраните средства да се харчат от районните кметове – така ще има известно съревнование кой и как се справя с публичния ресурс. Столична община, в случая, е готова да предприеме известни стъпки за децентрализация в посока районни кметове, остава и държавата да направи такива по оста централен бюджет – общински власти. Кметовете послушаха Горанов и тръгват към вдигане на данъците До премиера: 1/5 от данъците на гражданите да остават в общините Горанов иска увеличение на местните данъци, БСП - нов разговор за субсидиите", "date": "2019.12.01", "title": "Защо сега се покачват местните данъци"}
{"url": "https://clubz.bg/91197-greta_tunberg_avtor_na_godinata_vyv_velikobritaniq", "text": "Една от най-престижните британски литературни награди е на веригата книжарници „Waterstones“. Обикновено отличието е за книга на годината, но компанията е решила тази година да създаде нова категория – „автор на годината“, за да връчи приза на шведската екоактивистка Грета Тунберг. „Никой не е твърде малък, за да промени нещата“ е сборник от речите на 16-годишното момиче, издаден през май 2019 г. Според „Waterstones“ те са  . Думата на 2019-а на \"Колинс\" е вдъхновена от Грета Наградата „Книга на годината“ отиде при Чарли Макеси за книгата му „Момчето, къртицата, лисицата и конят“ – рисувана и ръчно написана книга за приятелството между едно момче и три животни. Илюстрованата книжка на Макеси е истински хит на Острова. Тя е номер 1 по продажби в „Амазон“, само за две седмици след излизането ѝ тиражът ѝ достига 300 хиляди. Как Чили подхлъзна Грета Ще вземе ли Грета \"Нобел\" за мир? За престижното отличие са били номинирани още Маргарет Атууд, Роберт Макфарлън, Макс Портър и други. В краткия списък с номинирани е и книгата на българската илюстраторка и молекулярен биолог Сабина Радева „Произход на видовете“ – илюстриран преразказ на Дарвиновия труд за млади читатели. Как Чили подхлъзна Грета Ще вземе ли Грета \"Нобел\" за мир?", "date": "2019.12.01", "title": "Грета Тунберг автор на годината във Великобритания"}
