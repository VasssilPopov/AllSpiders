{"url": "http://clubz.bg/63662-indiq_obqvi_vojna_na_kriptovalutite", "text": "Правителството на Индия обяви, че започва активна борба срещу употребата на криптовалути, съобщи Ройтерс. Министърът обаче отбеляза, че използването на блок-чеин технологиите може да помогне по друг начин за преминаването към дитигална икономика. Според анализатори изявлението на Джайтли може да предизвика паникьосано разпродаване на криптовалути. Това няма да помогне особено на Биткоин, най-голямата криптовалута в света, чиято цена спада сериозно през последния месец, след сериозен скок в края на миналата година. Facebook забранява рекламите на криптовалути и ICO Днес криптовалутата достигна най-ниската си стойност от ноември 2017 г. насам, като падна с почти 10% за последното денонощие. Това вероятно е реакция на забраната на Фейсбук да се рекламират криптовалути, както и все по-негативните реакции на правителствата по света. Спад отбелязват и Ripple, Bitcoin Cash и другите по-малко известни дигитални валути. Правителствата по света тепърва ще обсъждат как да регулират търговията с криптовалути. Това ще бъде тема на следващата среща на Г20 в Аржентина.", "date": "2018.02.01", "title": "Индия обяви война на криптовалутите"}
{"url": "http://clubz.bg/63676-den_7_bylgari_i_rumynci_zaedno_sreshtu_korupciqta_video", "text": "Ден 7 от протестите за защита на Пирин - шествието и днес премина през центъра на София. Исканията си остават същите - оставката на министъра на околната среда Нено Димо, разкриване на реалния собственик на концесионера на ски-зоната в Банско - \"Юлен\" и отмяна на решението на Министерския съвет, с което се променя Плана за управление на природния парк.      Редом с традиционния плакат \"Природата няма глас, има нас\", протестирашите носеха и транспарант \" България и Румъния заедно срещу корупцията\" - защото в северната ни съседка също има простоянни протести, но против действията на властта там в правосъдната система.  Преди старта на поредното шествие, министър Нено Димов заяви, цитиран от \"Фокус\", че   ", "date": "2018.02.01", "title": "Ден 7: Българи и румънци заедно срещу корупцията (ВИДЕО)"}
{"url": "http://clubz.bg/63675-nova_tv_moje_da_se_okaje_s_novi_sobstvenici_prez_2018_a", "text": "През 2018 г. една от двете големи телевизии в България може да смени собствениците си. Срещу $2,5 млрд. датският телеком TDC купува телевизия Viasat и развлекателния бизнес на шведската Modern Times Group, която е и собственик на Нова телевизия, става ясно от публикация на Financial Times. TDC предлага 309 милиона нови акции и 3,3 милиарда шведски крони, за да закупи развлекателния бизнес и студиа на скандинавската медия в сливане, което ще създаде група с комбинирани приходи от $5,2 милиарда. Въпреки че Нова тв не е част от сделката, нейната продажба е очаквана, след като през 2017 г. шведската MTG продаде бизнеса си в Прибалтика и дела си в чешката медийна група FTV Prima Holding. \"Нова броудкастинг груп\" обхваща телевизионните канали от групата на \"Нова\" и \"Диема\", дигиталната компания \"Нетинфо\", радиото Nova News и издателската медийна група AtticaEVA. Сделката с датския телеком вече е подкрепена от основния акционер на MTG, инвестиционната група Kinnevik, която контролира 47% от гласовете. Това слага край на спекулациите, че MTG може в крайна сметка да се присъедини към друга сделка за конвергенция, обявена наскоро, между бизнеса на Kinnevik с Tele2 и ComHem в Швеция. В медийния бизнес в световен план има голяма раздвижване и предстоящи големи сделки, най-голямата от които е предложеното придобиване на Time Warner от американската телекомуникационна група AT&T за $85 млрд. Българската bTV Group е част от портфолиото на Time Warner.", "date": "2018.02.01", "title": "Нова тв може да се окаже с нови собственици през 2018-а"}
{"url": "http://clubz.bg/63671-klint_istuud_shte_rejisira_film_za_naj_vyzrastnoto_mule_za_narkotici", "text": "Въпреки че премиерата на последния му филм все още предстои, Клинт Истууд вече готви следващ проект. 87-годишният актьор и режисьор ще разкаже удивителната история на Лео Шарп, най-възрастният човек, арестуван за пренос на наркотици, във филма \"Мулето\", съобщава MovieWeb. Истууд ще режисира и продуцира трилъра, а освен това се очаква да изиграе главната роля. Клинт Истууд: един пресен ерген на 84 Идеята за филма се появява през 2014 г., когато Imperative Entertainment придобиват правата над статия от \"Ню Йорк Таймс\", озаглавена \"90-годишното муле на картела Синалоа\". Тя разказва историята на Лео Шарп, арестуван през 2011 г., когато е на 87 години, за притежание на над 90 килограма кокаин. \"Дядото\", както е наричан Шарп, е сред най-добрите мулета на картела Синалоа, ръководен от изсвестния Ел Чапо. Оказва се, че мъжът не само няма криминално досие, ами е и носител на медали ветеран от Втората световна война. По-късно той става известен градинар, познат с хибридните растения, които създава. Според адвокатите му, Шарп страда от деменция и това е причина за престъпленията му. В крайна сметка съдията го осъжда на 3 години затвор. През юни 2015 г. той е освободен предсрочно заради влошеното му здраве. Лео Шарп умира на 92-годишна възраст през декември 2016 г.", "date": "2018.02.01", "title": "Клинт Истууд ще режисира филм за най-възрастното муле за наркотици"}
{"url": "http://clubz.bg/63669-imam_si_edna_mechta_nabornata_slujba", "text": ", призна си днес пред депутатите от парламентарната комисия по отбрана ресорният министър Красимир Каракачанов. Той бе на дежурното малко парламентарно питане, при което народните избраници задават въпроси на министрите. Темата с военното обучение и доброволна служба поде депутатът от БСП Славчо Велков, който попита как ще бъдат изчистени текстовете в новата стратегия за национална сигурност, засягащи доброволната служба, която Каракачанов непрекъснато лансира. Сега там е записано, че се предвижда  - без да е ясно на борна ли е, служба ли е или какво. Оказа се, ведомството му е поръчало на социологическа агенция да направи проучване сред таргет група 14-29-годишните дали военното обучение за средношколците би предизвикало интерес и към постоянна военна служба. Изследването не се правело от вътрешната служба на МО  . До месец-два \"патриотите\" щели да са готови с проекта за доброволната военна служба. Засега идеята била тя да е тристепенна. Първият етап щял да е три месеца, вторият - шест или девет, а при третия - вече, при желание за армейско кариерно развитие, ставаш кадрови войник.  Във всички тези фази щяло да има някакъв тип финансово стимулиране за доброволците, но какво ще е то Каракачанов не каза. Все още се правели финансови разчети колко би струвала министерската идея. Що се отнася до обучението в училище, което сега се прилага в 9-и и 10-и клас, оказа се, на министъра не са му достатъчни сегашните 5 часа годишно и поиска те да набъбнат до 40. От образователното ведомство обаче категорично се противопоставили, защото военно обучение в такива размери би изяло от други часове. \n\tЗатова министърът е решил да компенсира с орязване на лятната ваканция на учениците.  От изслушването стана ясно и че до две седмици ведомството ще внесе в парламента проекта за придобиване на нов тип самолети за армията (от 8-10 бр.). В новия проект вече ще е записано, че България е готова да придобие не само изтребители втора ръка, но и нови, което бе в дъното на оттеглянето на стария проект, според който служебното правителство на президента Румен Радев бе класирало на първо място офертата на шведската \"Грипен\". Така се отваря възможност за придобиването на новите американски F-16. Предвижда се разсрочено плащане и възможността да получаваме самолетите \"на час по лъжичка\", т.е. плащаш-получаваш, което се прави заради невъзможността България да купи всички самолети накуп. Влиза и проектът за покупка на нови бронирани машини за сухопътни войски. Сумата е 1,2 милиарда лева, като все още не е ясно колко ще бъдат машините - между 150-190. \n\tОт изслушването стана ясно и че е възможно и във военното училище в Горна Митрополия да се възобнови профилът, по който се обучават летци за гражданската авиация.", "date": "2018.02.01", "title": "Имам си една мечта - наборната служба"}
{"url": "http://clubz.bg/63656-ispaniq_shte_pozvoli_na_kosovo_da_vleze_v_es_kato_srybski_region", "text": "Мадрид не отстъпва от позицията си за блокиране на европейската интеграция на Косово, но Испания би се съгласила Косово да влезе в ЕС само като сръбски регион, съобщи белградският ежедневник \"Вечерне новости\", цитиран от В92. И авторитетното издание EUоbserver се позовава на документ на испанското МВнР, в който се настоява Косово да бъде изключено от плана за разширяване на ЕС, докато Испания не го признае. WB6 е абревиатурата, използвана от Брюксел за шестте страни кандидатки за ЕС от Западните Балкани - Албания, Босна, Косово, Македония, Черна гора и Сърбия. На всички тези страни им е обещано членство в ЕС един ден, но има проблем с Косово, която не може да постигне нормален напредък, тъй като Испания, Кипър, Гърция, Румъния и Словакия не я признават за суверенна държава. Европейската комисия планира да приеме нова политика за Западните Балкани на 6 февруари. Позицията на Мадрид, според белградския вестник, цитиран от агенция \"Фокус\", пък е, че Косово може да стане част от Общността единствено като административна единица в състава на Сърбия. В този смисъл, испанците са изпратили до европейските органи не само едно писмено възражение, както се говореше през последните дни, а няколко протестни ноти. Ежедневникът твърди, че е получил потвърждение на тази информация от Министерството на външните работи на Испания, което също е било категорично, че Мадрид няма да отстъпи от тази си позиция. \"Вечерне новости\" пише, че \"ситуацията в Каталуня“ е втвърдила отношението на Испания спрямо Косово. Мадрид не иска да чува за никакви прецеденти, защото от това може да се възползват някои испански региони. Пучдемон призна - край на независима Каталуня. Жертват го (ВИДЕО) След миналогодишния референдум за независимост на испанската автономна област, Европейската комисия излезе с позиция, че ситуацията не може да бъде сравнявана с тази в Косово, тъй като Испания е член на ЕС, а Сърбия - не. Сръбското правителство подготви тогава протестна нота до Брюксел. Но властите в Белград накрая решиха да не я изпращат, тъй като, както обясни тогава президентът Александър Вучич, Белград е получил директна молба от Мадрид да се въздържи от действия, усложняващи допълнително ситуацията. Сепаратистите в Каталуня се скараха заради шефа на парламента Вучич заяви тогава, че Испания винаги се е отнасяла към Сърбия \"справедливо\" и че е наясно за \"всички тези, които са оказали натиск върху премиера Мариано Рахой да бъде признато Косово\", но, че испанският лидер \"не би го направил\". По-рано тази седмица, албаноезична медия в Прищина съобщи, че Испания е изпратила протестна нота до Брюксел с цел да блокира всяко споменаване на Косово като отделна държава в предстоящата стратегия за разширяване на ЕС. Косово с консулство в Несебър Сепаратистите в Каталуня се скараха заради шефа на парламента Косово с консулство в Несебър", "date": "2018.02.01", "title": "Испания ще позволи на Косово да влезе в ЕС като \"сръбски регион\""}
{"url": "http://clubz.bg/63674-vigenin_otgovarq_na_pes_ne_bqh_tam_kato_predstavitel_na_bsp", "text": "Само няколко часа, след като от Партията на европейските социалисти (ПЕС) обявиха как нито един представител на БСП не е обявил възражения срещу Истанбулската конвенция, когато се е обсъждала в Брюксел и Лисабон от евролевицата, един от споменатите в писмото отговори. Това е депутатът от БСП и бивш министър на външните работи Кристиан Вигенин.  Говори ПЕС: Никой от БСП не е бил против Истанбулската конвенция По-рано лидерката на БСП Корнелия Нинова пусна речта си от срещата на ПЕС в Лисабон в края на годината. Според текса, който е публикувала във фейсбук, Истанбулската конвенция не е била спомената. Деница Златева - зам.-председател на БСП, която също се споменава в съобщението на ПЕС, все още не е реагирала. Въпреки позицията на ПЕС за твърда подкрепа и бърза ратификация на конвенцията във страни от ЕС, БСП е против. Родната левица се обяви за референдум и отказва да гласува \"за\", ако ратификацията стигне до пленарната зала. Засега такава опасност няма, защото от ГЕРБ \"замразиха\" дискусията с обявление, че ще сезират Конституционния съд дали текстове от Истанбулската конвенция са в противоречие с основния закон на държавата. По закон КС няма срокове за произнасяне.  ГЕРБ се отърва от Истанбулската конвенция. Праща я в съда ГЕРБ се отърва от Истанбулската конвенция. Праща я в съда", "date": "2018.02.01", "title": "Вигенин отговаря на ПЕС: Не бях там като представител на БСП"}
{"url": "http://clubz.bg/63637-vojdyt_na_hamas_v_cherniq_spisyk_na_teroristite", "text": "САЩ включиха в черния списък на терористите лидера на палестинското радикално ислямистко движение \"Хамас\" Исмаил Хания, съобщи Държавният департамент, цитиран от Франс прес. Държавният секретар Рекс Тилърсън посочи, че водачът на движението, което управлява ивицата Газа повече от 10 години,   с Израел. \"Хамас\" присъства в американския списък на чуждестранните терористични организации от 1997 г., припомня БТА. След като в края на 2017 г. Доналд Тръмп призна Йерусалим за столица на Израел, Хания заяви, че с това са преминати всички граници на допустимото, а палестинската автономна власт оттогава отказва всякакво посредничество на Вашингтон в мирните преговори с Израел. Държавният департамент включи днес в черния списък и три групировки: палестинското движение   (\"действащо в ивицата Газа и на Западния бряг и подкрепяно от Иран\"); \"  - групировка, появила се през 2016 г. в Египет; и   - египетска организация, създадена през 2015 г.", "date": "2018.02.01", "title": "Вождът на \"Хамас\" - в черния списък на терористите"}
{"url": "http://clubz.bg/63645-potrebitelite_prekarvat_po_malko_vreme_vyv_fejsbuk_sled_promenite", "text": "\"Фейсбук\" отчете значителна печалба за четвъртото тримесечие от реклама, въпреки че потребителите са прекарали по-малко часове дневно в платформата и е отчетен голям еднократен разход, съобщи снощи компанията, цитирана от световните агенции. Чистата печалба е нараснала до почти 4,3 милиарда долара през тримесечието, приключило на 31 декември. Това е с 20% повече, отколкото преди година, уточнява ДПА. Фейсбук става предимно за приятели и близки За годината печалбата е била 16 млрд. долара или с 56% повече спрямо предходната година, уточнява Франс прес, съобщава БТА. От \"Фейсбук\" са отчели еднократен данъчен разход в края на годината на стойност 2,27 милиарда долара. Без него коригираната печалба е щяла да бъде 2,21 долара за акция, което е повече от очакванията на анализаторите. Приходите от мобилна реклама представляват около 89% от рекламните приходи през четвъртото тримесечие, което е с 5% повече спрямо последното тримесечие на 2016 г. според отчета.  Дневните и месечните активни потребители са се увеличили с 14% през тримесечието, но са прекарали 50 милиона часа по-малко дневно в социалната мрежа, отчасти заради намаляването на броя на популярните видеоклипове, които хората гледат. Компанията отчета средно по 1,4 млн. потребители дневно и около 2,13 млрд. месечно през декември. Марк Зукърбърг твърди, че компанията приема много сериозно дебатите за полезността на социалните медии и иска да се увери, че времето прекарано в нета е \"по-смислено\". Още през последното тримесечие направихме промени, целящи по-малко да се показват популярни видеоклипове, за да гарантираме, че времето на хората е добре прекарано, каза той. И обясни: \"Направихме промени, които намалиха с 50 милиона часа дневно времето, прекарано във фейсбук\".  През януари \"Фейсбук\" обяви, че прави промени в нюзфийда си, за да даде приоритет на постове от приятели и семейството, за да насърчи общуването между потребителите като намали значимостта на бизнес и медийното съдържание. От компанията отчетоха, че сега потребителите прекарват по-малко време в социалната мрежа. Зукърбърг определи 2017 г. като силна, но и трудна.", "date": "2018.02.01", "title": "Потребителите прекарват по-малко време във фейсбук след промените"}
{"url": "http://clubz.bg/63667-restart_na_deloto_za_mrysniq_vyzduh_v_sofiq", "text": "Дело за мръсния въздух на София може и да има. Шанс да се проведе процесът срещу Столичната община даде Софийският апелативен съд (САС), като отмени прекратяването му, разкрива  Три месеца, след като СГС прекрати делото, апелативните съдии постановиха, че това е било неправилно, показва проверка на правния сайт. Икономика на мръсния въздух в София Според САС съдия Елена Маврова от СГС не е дала възможност на завелите колективния иск срещу общината да докажат, че могат да понесат тежестите и разноските по делото, а направо го е прекратила на това основание. Затова апелативните съдии отменят определението ѝ, с което в края на октомври 2017 г. тя сложи финал на казуса. Сега  по делото и да понесат тежестите, свързани с воденето му. И ако отново стигне до извода, че такива доказателства липсват, да им даде конкретни, точни и ясни указания за представянето им. Общината в София на съд за мръсния въздух Делото срещу общината беше заведено през пролетта на миналата година от организациите  \"Спаси София\" готви протест \"Данче слез\" Първоначално то беше разпределено на съдия   но тя отказа да го гледа с мотив, че също живее в София и това поставя под основателно съмнение безпристрастното му разглеждане. Случайното разпределение прати делото на съдия  Тя първо остави исковата молба без движение с искане в 7-дневен срок „Група за чист въздух“ да представят доказателства за възможностите си да защитят увредения интерес, както и да понесат тежестите, свързани с водене на делото, включително и разноските. Съдебният дрийм тим на бял кон... Богдана Желявска е чиста? След това ищците заявиха, че тези доказателства са представени още с исковата молба и ако съдът ги намира за недостатъчни, да им даде конкретни указания какво още да представят. Съдия Желявска не постави конкретни искания и насрочи делото за разглеждане през декември 2017 г., което означава, че в крайна сметка е приела доказателствата за достатъчни. Насрочването на делото   а съдия Желявска отказа да определи по-ранна дата заради тежкия си график, след което също се отведе от него. След отвода ѝ делото отиде при съдия  Тя вече го прекрати с мотив, че  без да отправи каквито и да е искания към към тях да представят доказателства за противното. Сега САС заявява, че ако при повторното разглеждане на делото съдия Маврова прецени, че все пак е нужна нова служебна проверка за предявяване на колективен иск и приеме, че доказателствата не са достатъчни, то  . Едва след изпълнение или неизпълнение на тези указания, градският съд трябва да се произнесе по допустимостта на колективния иск. Освен това апелативните съдии напомнят на съдия Маврова практиката на Върховния касационен съд, че когато се преценява възможността на предявилите иска лица да понесат тежестите, свързани с водене на делото,  Общината в София на съд за мръсния въздух \"Спаси София\" готви протест \"Данче слез\" Съдебният дрийм тим на бял кон... Богдана Желявска е чиста?", "date": "2018.02.01", "title": "Рестарт на делото за мръсния въздух в София"}
{"url": "http://clubz.bg/63673-radev_istanbulskata_konvenciq_shte_stimulira_sydene_na_dyrjavata", "text": "Президентът Румен Радев и от Брюксел се обяви против ратификацията на Истанбулската конвенция, защото е \"зле написан документ\". Държавният глава е в европейската столица за официалното откриване на българското председателство на Съвета на ЕС. Там е и премиерът Бойко Борисов. Радев бе разпитан от журналисти по актуални теми. И, разбира се, конвенцията нямаше как да бъде подмината. По думите на държавния глава отлагането на ратификацията е  Той обаче не спести критики и към ГЕРБ, и към БСП, въпреки че не ги назова поименно.  ГЕРБ се отърва от Истанбулската конвенция. Праща я в съда Според Радев застъпниците за Истанбулската конвенция са се „скрили“ зад Конституционния съд, като са поискали тълкувание от него - тази реплика бе срещу ГЕРБ, които обявиха, че дават документа за произнасяне от юристите дали текстове от нея не противоречат на основния закон. За идеята на БСП да се проведе референдум дали гражданите са против ратификацията на документа, президентът заяви, че тази идея  Новият въпрос на БСП за Истанбулската конвенция Държавният глава повтори и мотиви защо е против приемането на конвенцията от парламента. Първо - тя не предотвратявала автоматично насилието и пример за това са ратифициралите я държави - дали там е преодоляно насилието над жени и деца. Радев отхвърли и опциите за прием на документа с декларация за резерви, защото най-спорните текстове от нея не подлежат на \"на никакви резерви и на никакви съпътстващи декларации“. Президентът изрази мнение, че  Президентът видя опасност и за \"легитимиране на намесата в образователния процес с непредвидими последствия върху съзнанието на децата\" - аргумент, който се чува и от националистите от \"Обединени патриоти\". Каракачанов зове: Референдум срещу гей браковете и джендър понятията За оставката на шефа на НСО Ангел Антонов и бъдещото назначение на невов наследник (който според неофициална информация може да е бившият шеф на полицията Тодор Гребенаров - б.р.), Радев заяви, че законовия едномесечен срок за издаване на указ за нов началник. Бойко Борисов: Балканите не са задния двор, те са антрето на Европа Румен Радев се съгласи с премиера Бойко Борисов, че дълги години Западните Балкани бяха пренебрегвани откъм перспектива за членство в ЕС. По думите на президента всяка държава кандидат за членство в съюза трябва да бъде приета на базата на своите индивидуални заслуги и ако е изпълнила съответните реформи.  отбеляза Румен Радев и добави, че трябва да се осигури „продължителност“ на приоритета за европейска перспектива на Западните Балкани и след като изтече българското председателство. Затова Радев планира среща с колегите си от Естония, Австрия и Румъния:  Румен Радев бе приет от Негово Величество краля на белгийците Филип на аудиенция в рамките на работното си посещение в Брюксел. , заяви президентът. По думите му фундаментът на българската демокрация почива на белгийски образец. Румен Радев отбеляза, че сред темите на срещата са били също и приоритетите на Българското председателство на Съвета на ЕС. Президентът и белгийският крал са обсъдили и общия интерес към авиацията. Новият въпрос на БСП за Истанбулската конвенция Каракачанов зове: Референдум срещу гей браковете и джендър понятията Бойко Борисов: Балканите не са задния двор, те са антрето на Европа", "date": "2018.02.01", "title": "Радев: Истанбулската конвенция ще стимулира съдене на държавата"}
{"url": "http://clubz.bg/63655-oshte_prez_esenta_predupredili_che_v_septemvri_3_ma_usvoqvat_porychki_za_13_mln_lv", "text": "През октомври м.г. от областния съвет на БСП-Пазарджик и народни представители от областта са изнесли на пресконференция редица сигнали за нередности. \"Като изключително обезпокоителен пример за погазване принципите на демокрацията и законността бе посочено управлението на община Септември от кмета Марин Рачев (ГЕРБ)\", се казва в позиция на областния съвет на БСП по повод шумния арест на кмета на града Рачев. Социалистите напомнят, че част от информацията, която областният председател Петя Цанкова предоставила, е   на дублиращи се адреси. По-рано днес кметът на общината Марин Рачев бе изведен показно от местоработото си. Той заяви пред журналистите, че   По думите му, не е задържан, а ще бъде отведен за разпит в София. Според \"Пазарджик днес\" градоначалникът и администрацията му са били докарани принудително в общината рано тази сутрин. Според същата медия това е и първата акция по приетия наскоро закон Антикорупция. Правната комисия очаквано отхвърли ветото на президента От местните медии описват, че пред сградата на общината има много хора, които заедно с журналистите се чудят какво става. Сигналът срещу Рачев е бил изпратен в Специализираната прокуратура през август м.г. от инициативен комитет „Да спасим община Септември“. През декември 2017 г. инициативният комитет настоя кметът да бъде отстранен от поста си, тъй като според тях има вероятност той да повлияе на разследването чрез манипулиране на документи и свидетели. Още тогава е известна информация, че Софийската градска прокуратура е изпратила постановление на Специализираната прокуратура към Специализирания наказателен съд за извършени нарушения от септемврийския кмет  В документа имало данни за тежки нарушения на Закона за обществените поръчки – раздаване на поръчки по шуробаджанашка линия, липса на проведени процедури и контрол по изпълнението на поръчките, фалшива отчетност и др. Медиите в Пазарджик пишат, че са представени доказателства за връзки на жената на кмета със сделка с фирма на нейна втора братовчедка. В преписката са налични данни от проверки на ДАНС и доклад от проверка на АДФИ за работата на Рачев. На място в Септември днес бяха говорителят на главния прокурор Румяна Арнаудова и шефът на спецпрокуратурата Иван Гешев. Рухването на КТБ - по-доброто рухване Независимо от твърденията на Рачев, Арнаудова потвърди, че той е задържан . Второто обвинение ще бъде за покупка и препродаване на земи, с което е нанесена вреда също от 100 000 лв. На този етап единственият, от когото ще се търси отговорност, е Марин Рачев. Възможно е на по-късен етап да бъдат привлечени и други обвиняеми. Вчера е бил рожден ден на градоначалника на Септември, който навърши 44 години, припомня pzdnes.com. Той е  на редовните избори за местни органи на властта, които се състояха през 2015 г. Общинарят от Септември пуснат без обвинение От думите на прокурора тогава се разбра, че Влайков, когото съдът пусна, \"... е публична личност и има основание да се предположи, че може да повлияе на свидетели. Освен това има 6 досъдебни производства срещу него – 2 за причиняване на средна телесна повреда и 4 за кражби. От това става ясно, че лицето има склонност към извършване на престъпления.“ Рухването на КТБ - по-доброто рухване Общинарят от Септември пуснат без обвинение", "date": "2018.02.01", "title": "Още през есента предупредили, че в Септември 3-ма усвояват поръчки за 13 млн. лв."}
{"url": "http://clubz.bg/63659-bojko_borisov_balkanite_ne_sa_zadniq_dvor_te_sa_antreto_na_evropa", "text": "Това заяви премиерът Бойко Борисов в Брюксел. Той е там по повод откриването на българското председателство на Съвета на ЕС. Борисов участва в и конференция, посветена на новата роля на Балканите. Така Борисов отговори на въпрос кога трябва Западните Балкани да влязат в ЕС. И допълни: Според Борисов България е пример за това, че бързо е успяла да направи заграждения по границата. Според него има една голяма несправедливост - че нашата граница е най-добре пазена, докато в Гърция са се наляли милиари, а ефектът е много малък. Той обясни, че българският данъкоплатец дава стотици милиони за европейската сигурност. Той коментира и политиката на САЩ, Русия, Китай и Турция. Премиерът заяви, че не харесва термминът \"Западни Балкани\", защото Балканите са едни. Преди това Борисов и президентът на Европейската инвестиционна банка Вернер Хойер обсъдиха възможностите за сътрудничество по проектите за свързаност на Западните Балкани и Европейския съюз. Премиерът аргументира необходимостта от партньорство, което да доведе до резултати, подпомагащи развитието на региона. Борисов даде пример с инициативите на Световната банка (СБ) и Европейската банка за възстановяване и развитие (ЕБВР). Той посочи, че срещата в София през декември с лидерите на страните от Западните Балкани, организирана от СБ, е завършила с конкретни финансови ангажименти. Предстоят и разговори по темата в Лондон с ръководството на ЕБВР. Вернер Хойер коментира, че интересът към региона е голям и от ЕИБ разглеждат дигиталната свързаност като основен приоритет. Той пое ангажимент от името на ръководството на банката да помагат за успеха на Българското председателство и неговите приоритети, които оцени високо. Той изрази готовност да запознае ръководството на ЕИБ с индивидуалните потребности в областта на инфраструктурата на всяка една държава и подчерта изключителната важност не само за региона, но и за цяла Европа, на трансевропейските коридори, чието изграждане се нуждае от допълнително финансиране.. \n\t ", "date": "2018.02.01", "title": "Бойко Борисов: Балканите не са задния двор, те са антрето на Европа"}
{"url": "http://clubz.bg/63613-syyuzyt_na_bylgarskite_pisateli_1913_%E2%80%93_mejdu_oblomov_i_manilov", "text": "Прилив на неочаквана сила се усети в Съюза на българските писатели-1913, след като министър Вежди Рашидов заговори за подновяване на международните писателски срещи. Нещо като трета младост, второ дишане – разбирайте го както искате, но енергията е налице. За да бъда точна, ще кажа, че първият сериозен тласък дойде, след като Бойко Борисов бе избран в края на 2005 година за кмет на София. Срещата на СБП-1913 през 2008 година с новия кмет установила, че Борисов е „новото лице на надеждата“, като някои от присъстващите творци призовали кмета да заговори като Васил Левски. Останалите участници не изразили никакво съмнение, че това може да стане. Какво нещо е творческото въображение! Та всичко това било изречено, а нищо извънредно не се случило – музата не ги фраснала през устите и никой от присъстващите не получил позиви за повръщане. Както казах, годината е 2008-а и ако си мислите, че нещо се е променило в този съюз, не сте прави. Точно новото ръководство с председател Боян Ангелов застана зад министър Вежди Рашидов, когато – за кой ли път – му бе искана оставката. Основният аргумент беше готовността на министъра да съдейства за възобновяване на международните писателски срещи. Желанието да се покажем пред чужденците е съпътствано с оживление в организацията на писателите, което спокойно може да се обедини под мотото „кипи безсмислен труд“. През януари 2017 година Съюзът на българските писатели-1913 внесе в Народното събрание „Закон за съхранение и т.н., и т.н. на българския език“. Този проектозакон бе направо арогантен с демонстрацията на невежество и откровена глупост. В него се открояват особено две предложения: оперите на българска сцена да се пеят на български и да бъде създаден седемчленен Съвет за българския език с двама представители от СБП-1913. Приемането на тези идеи би било екзактна форма на дискурс за темпоралната екзистенциалност. Разбрахте ли? Няма значение, защото всъщност става дума за бакалски сметки на вносителите. Ако им излязат – те увеличават своята заетост и значимост. И при подобно поведение на ръководството на СБП-1913 се очаква някой да им изпее на български Vincero (Nessun dorma). Законът не беше приет, така че това ще си го оставя на италиански. Когато в средата на 2017 г. отново се заговори за нуждата от подобен закон, Съюзът на писателите-1913 не бе сред инициаторите. Но пък тогава видният член на същия този съюз Иван Гранитски, защитавайки идеята, разкри, че   Аз самата не понасям чиновниците от всякакъв вид и националност, но че тези от Брюксел са отмъкнали проектозакона на Николай Хайтов, за да забравим „езика на Ботев и Левски“?! Не, не ми се вярва. Струва ми се, че през същата тази 2017 година Съюзът на българските писатели-1913 откри компютъра. Така започнахме да получаваме на имейлите си покани за... не знам как да ги нарека тези сбирки. Отчитане на дейност? Мероприятия в стил „средата на шейсетте“? Май най-подходящото е комбинация от двете. И когато чета констатациите, че Държавата не се грижи за СБП-1913, си казвам: „Слава Богу!“ Защото в противен  случай щеше да се наложи да четем оди за Иван Костов, Симеон Сакскобургготски, Сергей Станишев и пр. Тя, държавата, си е такава: или ти плаща, за да мълчиш, или не ти обръща внимание, когато казваш нещо, което не иска да чуе. Но събрания, посветени на „Една година от безсмъртието на Фидел Кастро“, не допринасят с нищо, за да се промени това положение. Удивлява ме способността на това съюзно ръководство по най-различни поводи да прави еднакво безлични, скучни събрания. Навярно тази година честването на 170-годишнина от рождението на Ботев надмина всичко постигнато, като особена заслуга имаше професор Симеон Янев – да построиш текста си за Ботев върху въображаем спор с разни соросоиди и прочие нехранимакойвци не е просто безвкусно. Безобразно е. Не знам как се е изявил другият професор, Иво Христов, който СБП-1913 „има честта и удоволствието да представи с новата му книга „Пред пепелището на нестаналото българско общество“. Ами когато главата ти се намира в примката на безизходната глупост, да се озовеш пред някакво пепелище е най-доброто, което може да ти се случи. Често се споменава, че България сякаш се намира в един тунел, от който все не може да излезе. Ако ръководството на СБП-1913 смята, че с дейността си пали някаква светлинка, сочеща края на тунела, предпочитам да е насрещният влак. П.П. По примера на нашия (техния) председател, изброявайки имената на предишни негови членове, талантливи, светли личности, се опитах да направя по-приемлива тази организация. После си казах: „Да де, ама те също са я напуснали.“", "date": "2018.02.01", "title": "Съюзът на българските писатели-1913 – между Обломов* и Манилов**"}
{"url": "http://clubz.bg/63647-sbogom_na_rezervniq_fond_na_rusiq", "text": "Резервният фонд на Русия прекрати днес съществуването си, продължило точно десет години, предаде Би Би Си. При създаването му на 1 февруари 2008 г. в него имаше над 3 трилиона рубли (122.7 милиарда долара по тогавашен курс). От днес вече фонда го няма, макар всички пари от него да бяха похарчени още през декември 2017 г. Опразването на Резервния фонд е историята за това как за десет години се промени икономиката на Русия, отбелязва Би Би Си. През февруари 2008 г., половин година преди началото на световната финансова криза, петролът от сорта \"Брент\" струваше близо 100 долара за барел. През същата година бюджетът на Русия има излишък от 1.8 трилиона рубли (по онова време 73.6 милиарда долара). През двете години, предшестващи кризата, икономиката в страната бележи годишен ръст от 8 на сто. Русия запушва бюджета - изпразва резервен фонд През следващото десетилетие руската икономика преживя две рецесии, три девалвации на рублата, а властите похарчиха всичко от Резервния фонд. Миналата година завърши за Русия с дефицит от 1.3 трилиона рубли (по сегашния курс 22.5 милиарда долара). Министерството на икономическото развитие в Москва предварително оцени ръста на реалния БВП на Русия през 2017 г. в диапазона от 1.4 до 1.8 процента. В началото на декември 2017 г. в Резервния фонд бяха останали 994 милиарда рубли (17.2 милиарда долара). А след новогодишните празници правителството отчете, че фондът е изцяло опразнен. Само преди няколко години такава ситуация би изглеждала катастрофална. Например през лятото на 2016 г. първият зам.-министър на финансите Татяна Нестеренко заяви, че към края на 2017 г. резервът ще бъде изчерпан, а правителството повече няма да има средства за изплащане на заплатите на държавните служители. Според нея изчерпването на Резервния фонд може да докара страната до криза. Сега фонда вече го няма, а правителството смята да пести, след като оряза някои бюджетни разходи. \"С песни и танци\" рублата ще стигне 500 за долар през 2019 г. Резервният фонд са смята за наследство, останало от бившия финансов министър Алексей Кудрин, заемал поста от 2000 до 2011 г. През 2004 г. в Русия бе създаден Стабилизационен фонд, чиито ресурси за 4 години нараснаха от 171 милиарда на 3.8 трилиона рубли (тогавашни 156.8 милиарда долара). Стабилизационният фонд бе създаден за сметка на т. нар. правило на Кудрин, залегнало в Бюджетния кодекс. Смисълът му бе, че при достигане на определена цена на петрола част от доходите в тази сфера ще се съхраняват в Стабилизационния фонд. Това е обичайна практика за страни със суровинна икономика, които се опасяват да се \"пристрастят\" как петролната игла и искат да обезопасят бюджета от колебанията на световните цени на \"черното злато\". През 2008 г. руският Стабилизационен фонд бе разделен на две. Малко над 3 трилиона рубли (122.7 милиарда долара) бяха прехвърлени в Резервния фонд, а останалите пари отидоха във Фонда за национално благосъстояние (ФНБ). Резервният фонд бе създаден за балансиране на бюджета. А ФНБ бе замислен като част от механизма за пенсионното обезпечаване на руснаците. Резервният фонд помага за балансирането на бюджета два пъти - през 2008 и 2009 г. Когато трябва да се увеличават държавните разходи или да се запълват липсващите доходи, дупката в бюджета се попълва със средства от този фонд. По изчисления на Би Би Си скоростта на изразходване на средствата на Резервния фонд се увеличава, като се започне от 2015 г. През февруари същата година от фонда всяка минута се харчат по над 28 милиона рубли (404 000 долара). Средно през 2015 г. от Резервния фонд се харчат по 2.7 милиона рубли (39 000 долара) на минута, а през 2016 г. - по 5 милиона рубли (почти 70 000 долара) на минута. През 2017 г. в Резервния фонд останаха по-малко от 1 трилион рубли (16.6 милиарда долара). Това не попречи средно на минута да се харчат по 1.8 милиона рубли, или (близо 30 000 долара). Големият удар се нанесе през декември 2017 г., когато от Фонда наведнъж са изтеглени 994 милиарда рубли (17.2 милиарда долара). Извършена бе счетоводна маневра, обяснява руският икономист Владимир Тихомиров. Всички пари от Резервния фонд наистина са били прехвърлени в бюджета за покриване на дефицита. В текущата сметка на финансовото министерство обаче се появява горе-долу същата сума благодарение на високите цени на петрола и бюджетното правило. Според Тихомиров сега тези пари ще бъдат предадени във ФНБ. Според икономистите на плещите на ФНБ на практика е прехвърлена функцията по балансирането на бюджета. ФНБ първоначално е бил замислен да поддържа пенсионната система, но по думите на Табах средствата от него също са се харчили не по предназначение. Така например през 2013 г. Русия купи от Украйна евробонове за 3 милиарда долара. Известно е, че тези пари така и не получиха възвръщаемост. За парите на ФНБ претендираха най-големите държавни компании. Средствата им трябваха за инфраструктурни проекти. Според Владимир Тихомиров в момента във ФНБ няма достатъчно средства. През февруари те ще бъдат 3-5 на сто от БВП. \"С песни и танци\" рублата ще стигне 500 за долар през 2019 г.", "date": "2018.02.01", "title": "Сбогом на Резервния фонд на Русия"}
{"url": "http://clubz.bg/63649-rajyneyr_slaga_klauza_brekzit_v_biletite_za_2019_g", "text": "Ако Великобритания и Европейският съюз не постигнат споразумение за регулацията на въздушното пространство до излизането на страната от блока, няма да можете да летите до Лондон... Но \"Райънеър\" ще ви връща парите. Националните власти да гонят \"Райън\" за отменените полети, казва ЕС Ирландската нискотарифна авиокомпания ще сложи клауза \"Брекзит\" в самолетните билети за лятото 2019 г.  Тя ще предупреждава клиентите, че резервациите им няма да са валидни ако проблемът с въздушната регулация остане нерешен. Полетите до, от и през Европейския съюз, както и между САЩ и Великобритания сега се регулират от споразумението  .  Регулациите обаче няма да се прилагат в Обединеното кралство след \"Брекзит\". Авиокомпаниите искат споразумение, което да замести Open Skies най-късно до октомври 2018 г., за да могат да направят разписания за полетите си в месеците след като Великобритания напусне Евросъюза. За момнта резервна опция няма, изтъква маркетинговият директор на \"Райънеър\" Кени Джейкъбс. Стачка в \"Райънер\" за първи път в историята Специалните билети ще се продават от септември. Други авиокомпании - \"Бритиш еъруейз\" и \"Изи Джет\" също обмислят въвеждането на клауза \"Брекзит\". Стачка в \"Райънер\" за първи път в историята", "date": "2018.02.01", "title": "\"Райънеър\" слага клауза \"Брекзит\" в билетите за 2019 г."}
{"url": "http://clubz.bg/63652-futbolen_funkcioner_neshtoto_kmet_na_simitli_me_prebi", "text": "Кметът на Симитли Апостол Апостолов пребил пресаташето и администратор на \"Пирин\" (Благоевград) Велислав Елезов по време на футболен мач в село Крупник. Това твърди самият Елезов с пост във фейсбук. Пред сайта simitli.info Апостолов отрича да е бил в село Крупник в сряда. Накрая на изявлението си той казва, че \"сериозните мъже не хленчат във фейсбук\".", "date": "2018.02.01", "title": "Футболен функционер: Нещото кмет на Симитли ме преби"}
{"url": "http://clubz.bg/63658-karakachanov_zove_referendum_sreshtu_gej_brakovete_i_djendyr_ponqtiqta", "text": "Вицепремиерът, съпредседател на \"Обединените патриоти\" и лидер на ВМРО Красимир Каракачанов подема нова акция \"срещу гей браковете и джендър понятията\". В специално обръщение от страницата на ВМРО министърът на отбраната заявява, че трябва да бъде свикан референдум срещу въпросните понятия в образователната и правната система на България. Каракачанов настоява всички парламентарни партии да проведат консултации и да се обявят за свикване на национално допитване по три въпроса, свързани с еднополовите бракове, въвеждането на понятия като \"социален пол\", \"трети пол\" и \"джендър идентичност\" в законодателството и в образованието. Призивът идва на фона на вече съществуващата инициатива на БСП за референдум с въпрос: \"Против ли сте ратификацията на Истанбулската конвенция?\" Според Каракачанов обаче далеч не е достатъчно. Новият въпрос на БСП за Истанбулската конвенция ГЕРБ се отърва от Истанбулската конвенция. Праща я в съда Ето пълния текст на обръщението на Каракачанов: ГЕРБ се отърва от Истанбулската конвенция. Праща я в съда", "date": "2018.02.01", "title": "Каракачанов зове: Референдум срещу гей браковете и джендър понятията"}
{"url": "http://clubz.bg/63648-yndyrgraundyt_spechelil_25_35_miliarda_ot_kontrabanda_na_cigari", "text": "За 10 години незаконната търговия с цигари в България е донесла на престъпните групировки приходи между 2.5 и 3.5 милиарда лева, достатъчни и за рушвети по ниските и високите етажи на властта. Тази констатация е от публикуван днес анализ на   (ИПИ), изследвал периода 2007-2016 г. По това време управляваха няколко правителства - кабинетът на Станишев (Тройната коалиция) - 2005-2009 г., кабинетът \"Борисов-1\" - 2009-2013 г., кабинетът \"Орешарски\" - 2013-2014 г., и отново Борисов с втори вече коалиционен кабинет - 2014-2017 г.  Детайлният преглед на акцизната политика спрямо тютюневите изделия в България и ефектите върху незаконния пазар, който ИПИ прави, е част от проект на ИПИ с мото \"По правилата\", чиято основна цел е да проучи възможностите за подобряване на водените политики и преодоляване на онези институционални слабости, които дават почва за незаконна търговия с тютюневи изделия в страната. Изводите, които ИПИ прави, са следните. На първо място, потвърждава се теоретичната постановка, че недалновидната акцизна политика може да има много тежки негативни последици и да подкопае постигането на двете основни политически цели – здравната (намаляване на тютюнопушенето) и данъчната (стабилни приходи в бюджета от облагане на тютюневи изделия). Прекомерното и рязкото покачване на акцизната тежест неизменно води до ръст на незаконния пазар, който не може да бъде овладян само с контролни механизми. През 2010 г. тютюневият пазар в страната беше буквално залят от незаконни цигари, които достигнаха 1/3 от пазара и генерираха огромни приходи за организираната престъпност. Данните сочат, че немалка част от незаконната търговия всъщност е с източник вътре в страната. За това говорят брандовете на намерените кутии, непредназначени за местния пазар (особено т. нар. illicit whites – марки, който са създадени само и единствено за незаконен пазар), ефектите от проведените кампании в страната (например през първата половина на 2015 г.) и видимото преливане на количества между нелегалния и легалния пазар на цигари през последните няколко години. Това означава, че борбата с незаконната търговия не следва да се насочва само и единствено към опазване на границите, а и към по-ефективен контрол спрямо производството на цигари в страната. Турция, контрабандата и цигарите на „Булгартабак“ Въпреки спада на незаконната търговия с цигари през последните години до около 7% от общия пазар през 2016 г. негативните ефекти остават сериозни. За 2016 г. този дял се е равнявал на близо 1 млрд. къса незаконни цигари, които са ощетили бюджета на страната с 200 млн. лева. Това биха били приходите за хазната от акцизи и ДДС, ако тези цигари бяха потребени легално. В пиковия момент за незаконната търговия – през 2010 г., потенциално пропуснатите приходи за бюджета са надвишавали 800 млн. лева. Заради успехи срещу контрабандата - няма хора за КАТ и митниците Не бива да бъде пропускан и големият незаконен пазар при тютюна за пушене, или т. нар. тютюн за ръчно свиване. Незаконната търговия при тютюна за пушене достига над 75% от общия пазар, което се равнява на около 646 тона насипен тютюн - нарязан тютюн, който се продава на килограм, опакован в пликове без етикет и извън законните канали за продажба. Въпросните 646 тона насипен тютюн са равносилни на 861 млн. къса еквивалент на класическа цигара (0,75 грама на цигара). Цели 86% от незаконния насипен тютюн на пазара е с местен произход, тоест произведен в България. Прегледът на развитието и ефектите от акцизната политика в България дава и някои поуки за общоевропейските политики. В процеса на хармонизиране трябва да се отчитат разликите в социално-икономическите фактори и особено разликите в платежоспособността. Огромният ръст на незаконната търговия в България и други страни от Източна Европа в първите години на членството можеше да бъде избегнат при по-внимателно поставяне на целите и далновидна политика по догонване. Турция сезира Интерпол за контрабанда от \"Булгартабак\" Към 2018 г. страните членки на ЕС достигнаха новите минимални нива (в т.ч. и България) от 90 евро акциз на кутия цигари, с което ЕС се утвърди като икономическия блок с най-тежко облагане на най-разпространените тютюневи продукти. В средносрочен план препоръчваме запазване на тези нива на облагане и фокус върху борбата с незаконната търговия. България има силен интерес всички бъдещи промени на ниво ЕС да бъдат съобразени с различната покупателна възможност в страните членки. Заради успехи срещу контрабандата - няма хора за КАТ и митниците Турция сезира Интерпол за контрабанда от \"Булгартабак\"", "date": "2018.02.01", "title": "Ъндърграундът спечелил 2.5-3.5 милиарда от контрабанда на цигари"}
{"url": "http://clubz.bg/63644-d_r_seks_kojto_shokira_sveta", "text": "Навремето това предизвиква същинско земетресение сред американското общество: на 31 януари 1948 година под заглавие   в САЩ излиза първият доклад от т. нар.  . Докладът на Кинси дава отговор именно на тези въпроси. Пет години по-късно излиза и неговият втори доклад. Той е озаглавен  Проектът на Кинси е гигантски. Всъщност той възниква по една случайност: по време на подготовката си за един лекторски курс на тема \"Брак и семейство\" в университета в Индиана, Алфред Кинси, който до този момент е познат като зоолог и ентимолог, внезапно открива, че не съществуват почти никакви данни за сексуалния живот на американците. Това неминуемо събужда изследователския му интерес. В продължение на 15 години Кинси и неговият екип интервюират анонимно 5300 мъже и 5940 жени, като им задават стотици въпроси за тяхното сексуално поведение. До тогава тази тема е табу в САЩ. Най-важните резултати от изследването на Кинси сочат, че близо 50% от американците са донякъде бисексуални, почти всеки мъж мастурбира, а 22% признават, че садо-мазохистичните сексуални техники са възбуждащи. Докладите на Кинси се смятат за крайъгълен камък в сексологията. Но към тях са отправени и критики, свързани с подбора на интервюираните, сред които има твърде много затворници. Кинси е упрекван също за това, че подхожда безкритично към темата за педофилията. Въпреки това неговите публикации се превръщат в международни бестселъри, а мнозина и до днес смятат, че те поощряват сексуалната революция от 1960-те години. Защото по негово време американците са знаели повече за чифтосването при определени видове животни, отколкото за сексуалното поведение на мъжа и жената. По тази тема Щефан Деге разговаря с германския сексолог Якоб Пащьотер. Той разглеждаше хората през същата призма, през която изследваше и осите, т.е. без никаква морална оценка. Именно това шокира навремето хората по света. Абсолютно. Кинси изследваше сексуалното поведение на мъжа и жената напълно безпристрастно. Той не обслужваше при това ничии цели. Дотогава сексологията имаше този недъг, че се възприемаше като идеология. Тя се занимаваше главно с това как да се поощрят условията на живот на социално непривилегированите слоеве на населението. Интересното от времето на Кинси беше това, че още 30 години преди неговите изследвания фондацията \"Рокфелер\" е била готова да отпусне пари за подобен проект, но е трябвало да бъде намерен някой, който да не обслужва някаква идеологическа цел, а да провежда обективно и трезво изследователския проект. Да, напълно. Така е било впрочем и в Германия. Тук началото на сексологията е положено от германски дерматолози от еврейски произход. Странно е, но в Германия темата за сексуалните заболявания попада в областта на дерматологията. И още от самото начало тази тема е идеологизирана, тя се свързва с леви социалистически идеи във връзка с предпазването от забременяване и абортите. Да, той самият се е смятал за такъв. Кинси е изпитал на собствен гръб пуританските предубеждения и е страдал от тях. Включително що се отнася до изследванията му. Той е провел разговори с близо 20 000 души, които след това е анализирал. Сред тях са и хиляди интервюта със затворници и протестантски проповедници. Той е направил чисто емпирични изводи за сексуалното поведение на човек. На съвършено различни, разбира се. Онова, което Кинси не е знаел и което не е известно също така на днешната сексология, е въпросът как различните двойки изживяват сексуалността. В това отношение китайците са ни изпреварили много - те още преди 5000 години започват да възприемат сексуалността много сериозно. Вместо да смятат, че когато връзката е добра, добрият секс се случва от само себе си, китайците преобръщат нещата. И казват: връзката е добра, когато сексът е добър. Да, но само по отношение на количествените показатели, а не на качествените. Големият проблем на Кинси беше, че се опитваше да установи някакви обективни параметри. И реши да приеме за такъв параметър оргазма. Но както всеки от личен опит знае, оргазмът може да бъде повърхностен или дълбок, или пък безкрайно удовлетворяващ. Кинси никога не си е задавал въпроса за качествените показатели. В Германия сексологията не се възприема достатъчно сериозно. Нито политиците, нито университетите я приемат достатъчно сериозно. А тя би трябвало много повече да се утвърди като наука.", "date": "2018.02.01", "title": "Д-р Секс, който шокира света"}
{"url": "http://clubz.bg/63651-narodniqt_teatyr_ne_dava_zala_na_bojidar_dimitrov", "text": "В официално съобщение Народният театър \"Иван Вазов\" опровергава изявление за учредяване на движение на проф. Божидар Димитров тази неделя (4 февруари). Както става ясно, резервиран е ресторантът, който е \"със статут на наемател\". Наскоро бившият шеф на Националния исторически музей (НИМ) съобщи, че на 4 февруари заедно с други професори ще учредят надпартиен клуб \"Кубрат“, като място на събитието беше посочен Народният театър. \n\t\"Движението ще има една цел - не за спасение и оцеляване на България, а ще работи за двете \"В” - възход и величие на България. Това може да стане само при президентска република. Не можем да продължаваме да се влачим с тази атрофирала парламентарна република”, заяви Божидар Димитров пред bTV. По думите му по-късно движението може да прерасне в партия. \n\tЕто и пълния текст на опровержението: ", "date": "2018.02.01", "title": "Народният театър не дава зала на Божидар Димитров"}
{"url": "http://clubz.bg/63663-ptici_v_rusiq_padat_piqni_ot_glog", "text": "Птици в руския град Новосибирск падат пияни от дърветата, защото кълват масово нароилите се заради затоплянето плодове от офика и глог, предаде Нюз.Ру. Все по-често по улиците се забелязват нападали по земята пияни дроздове и копринарки. Доброволци започнали да помагат на пернатите, тъй като от контузиите те можели да получат черепно-мозъчни травми. След като се наядат с тези плодове, птиците започват да губят ориентация. Най-много страдат младите екземпляри, които са едва на по няколко месеца. Птиците могат да се окажат и опасни, ако летят на ята. Копринарките например имат много стремителен полет и трудно могат да се отклонят рязко от маршрута си. По тази причина те са особено опасни за колите при евентуален сблъсък. Путин видя \"чужда следа\" в алкохолното отравяне в Иркутск Само за десетина дни в края на 2016 г. в сибирския град Иркутск умряха 71 души. Всички те бяха били концентрат от глог за почистване на вани. Оказа се, че етанолът в него е бил заменен с метанол, чието смъртоносно въздействие се е оказало по-бързо. Въпреки това обаче върху шишетата с концентрата е имало надпис, че той е опасен за пиене. Но в Иркутск са го пили, защото цената му е била чувствително по-ниска от тази на алкохола.", "date": "2018.02.01", "title": "Птици в Русия падат, пияни от глог"}
{"url": "http://clubz.bg/63657-kakvo_imashe_v_kutiqta_koqto_melaniq_dade_na_mishel_obama", "text": "Рядко някоя тайна във Вашингтон остава скрита за дълго. Но повече от година една от големите мистерии по време на церемонията по предаването на властта в Белия дом остана неразкрита, пише \"Ню Йорк таймс\". Рамка за снимка. Това се оказва, че е бил подаръкът, който Мелания Тръмп поднесе на Мишел Обама на стълбите на Белия дом на 20 януари 2017 г. като предизвика един от конфузните моменти този ден. Рамката беше красиво опакована в синя кутия от \"Tiffany & Company\". Мишел Обама разкри какво е съдържанието на кутията при скорошното си гостуване в шоуто на Елън Дедженеръс. И наруши мълчанието по този твърде неловък момент. Мелания Тръмп подаде на Мишел Обама пакета веднага след като излезе от лимузината на стълбите на Белия дом, докато двете двойки се поздравяваха. Следвайки строгия протокол, те трябваше да застанат заедно за снимка като двама морски пехотинци са от двете им страни. Но вместо да заеме позиция за фотографията Мелания подаде на Мишел красива правоъгълна кутия, опакована в небесно синя хартия с бяла панделка. Г-жа Обама я пое с двете си ръце и после се паникьоса, не знаеше какво да прави с кутията. \"Не беше част от сценария на деня\", коментира тя сега в шоуто. Хванала кутията, Обама се обърна към един от двамата морски пехотинци като се оглеждаше къде може да остави подаръка. Морският пехотинец не реагира. Не можеше да го сложи на земята. Накрая изглеждаше, че се предава и че ще се снима на всички официални снимки с кутията. Но тогава реагирал Барак Обама, обяснява тя.", "date": "2018.02.01", "title": "Какво имаше в кутията, която Мелания даде на Мишел Обама"}
{"url": "http://clubz.bg/63661-petima_bylgari_sigurni_za_tenis_turnira_sofiq_oupyn", "text": "Най-малко петима български тенисисти ще участват на турнира \"Диема екстра София оупън\" (4-11 февруари), съобщиха организаторите. Димитър Кузманов, Александър Донски и юношата Адриан Андреев получиха \"уайлд карти\" за основнаха схема, а Александър Лазов и Александър Лазаров за квалификациите. Чака се решението на Григор Димитров, който прави процедури на рамото си в Монте Карло. Гришо е шампион от миналата година. До края на седмицата той трябва да обяви дали ще играе пред родна публика или не. Григор Димитров ще дочака решението на лекарите в Монте Карло Най-добре класираният наш тенисист в световната ранглиста след Димитров - Димитър Кузманов, спечелилият право като шампион от държавното първенство на закрито Александър Донски и талантливият Адриан Андреев ще се включат директно от основната схема на сингъл в зала \"Арена Армеец\".  През декември Андреев спечели титлата на турнира \"Еди Хер\" в САЩ, който е сред най-престижните надпревари в света за юноши и девойки до 18 години. Александър Лазов и Александър Лазаров получиха „уайлд карти“ за квалификациите на турнира. За първи път в тригодишната история на \"София оупън\" и трите „уайлд карти“ за основната схема и две за квалификациите се дават на родни тенисисти.", "date": "2018.02.01", "title": "Петима българи сигурни за тенис турнира \"София оупън\""}
{"url": "http://clubz.bg/63660-govori_pes_nikoj_ot_bsp_ne_e_bil_protiv_istanbulskata_konvenciq", "text": "Официално - Партията на европейските социалисти (ПЕС) потвърди, че в рамките на организацията представители на БСП не са изразявали позиция \"против\" приемането на Истанбулската конвенция.  Преди ден лидерката на социалистите у нас Корнелия Нинова обвини зам.-председателя на ГЕРБ Цветан Цветанов, че лъже, че тя е подкрепила документа в ПЕС, а сега се отмята от думите си. Според нея ГЕРБ ползвали \"вътрешна информация\" от ПЕС, но подвеждат гражданите, защото се позовават на списък с регистриралите се за участие във форума на европейската левица в края на 2017 г., а не списък с гласувалите на този форум. представяйки го като списък на гласувалите.     Председател на ПЕС е Сергей Станишев. Самият той вече нарече позицията на БСП срещу конвенцията \"политическа грешка\". Станишев vs БСП: Поддавате се на популизма, обслужвате ГЕРБ Ето и пълния текст на съобщението, което дойде от ПЕС днес, провокирано от  \n\t  Вигенин отговаря на ПЕС: Не бях там като представител на БСП Пак днес Нинова публикува в профила си във фейсбук речта си от форума на ПЕС в Лисабон, наричайки я иронично   В нея - според споделения текст от соцлидерката текст, изобщо не става дума за въпросния злополучен у нас документ. Каракачанов зове: Референдум срещу гей браковете и джендър понятията     Вигенин отговаря на ПЕС: Не бях там като представител на БСП Каракачанов зове: Референдум срещу гей браковете и джендър понятията", "date": "2018.02.01", "title": "Говори ПЕС: Никой от БСП не е бил против Истанбулската конвенция"}
{"url": "http://clubz.bg/63634-got_mi_e_taka_ili_chalgata_kato_forma_na_meditaciq", "text": "Важното е да има силни страсти, да се лее водка или шампанско. Да строшиш някоя и друга чаша, да скъсаш рокля, риза или поне снимка, на която сте били щастливи, и да запалиш нещо, а в краен случай и да напишеш някоя и друга мила дума върху колата му... с пирон. Гот ти е, въпреки че скоро никой не ти е подарявал кученце, а в мотела ти искаха пари и не ти приеха сълзите за сметката. Гот ти е така, с високите токчета, които се забиват в калта там, където някога е имало плочки. С късата рокля, която придърпваш  всеки път, не когато внезапно те хване срам, а когато осъзнаеш, че не може всичко да е само крака, и деколте си трябва. Гот ти е, нищо че вече устните те заболяха да ги държиш нацупени, спиралата ти тече и сега всеки път, като мигаш, буквално ти причернява пред очите. Гот ти е Азис, Преслава или Анелия дa ти пеят на ушенце и както казва една приятелка: „Когато ми е тъжно, си пускам чалга и веднага ми се оправя настроението. Те, хората, са се потрудили да ме веселят, какво аз ще се натъжавам?\" То така се започва. Едно време и ти не искаше и да чуеш за чалга, но като се събере компания и един пусне мухата, а ти не искаш да се цепиш от колектива и хоп... станало 12, около теб хвърчат салфетки, оскъдно облечени момичета апатично въртят дупета, защото с дрехите са оставили и уменията си за танци някъде другаде, вдигаш наздравици, обръщаш съмнителни шотове и си пееш: „Дай ми още!” Това последното не е трудно, защото текстовете се запомнят и от половин слушане. Може и в някакъв момент да е било иронично това да слушаш някоя и друга песен. Или да си като Александра. Завършила европейско право в Англия, може да ти говори за политика на шест езика и да ти направи анализ на Достоевски на руски, но като стане петък, има нуждата да забрави цялото това възпитание, отговорностите на работа и да й стане леко. Затова търси в чалгата „ниското“ с пълното съзнание, че ще го намери. За да съхрани баланса. Имаме ли нужда да стигаме дъното, за да се стремим към високото? Може ли културата да ти дойде в повече и както в един момент си избираш опера, в следващия да си пуснеш Галена? То и Галена само да беше проблемът, но една песен никога не идва сама. Чалгата като понятие отдавна излезе от безсмислените клипове, в които мъже показват плочки и носят автомобилни гуми на рамо из пустинята, а жените мятат коси и облизват силиконови устни. Тя налага модели на поведение, които са лесни за следване. Вместо да се хабиш да мислиш за щастието и колко е измамно, наливаш си една водка, надуваш музиката в колата и с газ към лесните удоволствия, простите решения и силните емоции. „Дразни ме бе, дразни ме”, съветва друга популярна песен, в която лирическата героиня нервира героя, като му спира секса, а той й го връща достойно, като й спира парите. Ужасно си пасват, права е Камелия. При това положение кому са нужни други душевни терзания? Чалгата не се оказа и временно явление, родило се с демокрацията. Издържала прехода, тя си запази завидно място в сърцето на българина. Не познава и възрастови ограничения. Наравно я слушат и студентите след сесия, и работниците на строежа отсреща, които поне от време на време го раздават международно и редуват българската със сръбската. Свързващото звено между всички е желанието да не се мисли. Да се отпусне душата. Да се забравят грижите. Да си докажеш, че и ти можеш да си човек от народа. Но как и защо идеята за народа се сведе до елементарни текстове и крадена музика? Ако се опитаме да бъдем широко скроени и толерантни, няма ли да видим, че всъщност да слушаш чалга е модерна медитация – не мислиш, не се напрягаш и просто ти е гот? И така в търсене на бърз и лесен път към мнимото блаженство ценностите се подменят. Евтините удоволствия стават основен стремеж, а критичността заспива. Колкото повече знаеш, толкова по-трудно ти е да си щастлив. Затова лесните отговори, които чалгата предлага, изглеждат примамливи. Докато един ден не осъзнаеш, че фалшът, силиконът и това \"да ти е гот\" са те отдалечили от истинското, осъзнато и постигнато щастие на личността, която мисли и иска повече от едно просто „гот“. Което дори не идва от теб самия. Ася Владимирова иска да пише, да пътува и да опитва", "date": "2018.02.01", "title": "Гот ми е така. Или чалгата като форма на медитация"}
{"url": "http://clubz.bg/63643-sydyt_v_lozana_vyrna_pravata_i_medalite_na_28_ruski_sportisti", "text": "Арбитражният спортен съд (КАС) в Лозана се произнесе в полза на 28 руски спортисти по делата им срещу Международния олимпийски комитет (МОК). Техните искове са удовлетворени на 100 процента - върнати са постиженията им от Сочи и са възстановени правата за участие в олимпийски игри, пишат световните агенции. Някои от състезателите дори ще опитат да стартират в Пьончан (игрите започват на 9 февруари), но за целта трябва да получат покани от МОК. Сагата започна, след като комисия на МОК, начело с Денис Освалд, наказа тежко 43-ма руски спортисти заради употреба на забранени вещества или други нарушения на антгидопинговите правила по време на олимпиадата в Сочи преди 4 г. Отнети бяха медали, анулирани резултатите им, а състезателите - извадени доживот от олимпийското движение. Сборная загуби 13 отличия и загуби първото място в класирането по медали. 42-ма подадоха жалби в КАС. 28 от тях са спечелили напълно съдебната битка. Частично са овъзмездени 11 спортисти. Тяхното пожизнено отстраняване е заменено със забрана за участие в Пьончан 2018. Три дела - на биатлонисти, ще бъдат разгледани по-късно. Русия - аут от зимните олимпийски игри Сред оневинените личат състезатели по бобслей, шейни, ски бягане, бързо пързаляне с кънки, женския хокей на лед... Върнати са две олимпийски титли, шест сребърни медала и един бронзов. Така Русия се връща на първото място по медали от Сочи 2014. Сред онези, които са спрени от южнокорейските игри, са представители на спортовете бобслей, ски бягане и хокей (жени).", "date": "2018.02.01", "title": "Съдът в Лозана върна правата и медалите на 28 руски спортисти"}
{"url": "http://clubz.bg/63641-tesla_ima_nujda_ot_po_praktichni_resheniq_za_dylgotraen_uspeh", "text": "Понякога компаниите имт нужда от утопични гении. Друг път се изискват по-практични умения. Планът на \"Тесла\" да даде на Илон Мъск 60 милиарда долара за 10 години сочи, че компанията не е сигурна какъв ръководител й трябва, коментира Едуард Хадас от Ройтерс. Решенето на инвеститорите да прехвърлят 10% от компанията на основатеря й е обявено на 23 януари. Досега обаче акциите на \"Тесла\" са паднали едва с 2% и акционерите очевидно не се съмняват, че Мъск може да поведе \"Тесла\" към дълготраен просперитет. В първите девет месеца на 2017 г. компанията генерира загуба, равняваща се на 11.5% от годишния й приход. Ръстът през последното тримесечие е скромен, припомня анализаторът. А причините за това са ясни. Компанията претърпя рекордни загуби и проблеми с производството на бюджетния им електромобил - Model 3. Пука ли се балонът на Tesla? Компанията на Илон Мъск с рекордна загуба За да се върне към успеха и за да постигне дълготраен просперитет, \"Тесла\" трябва да се превърне в обратното на стартъп, смята Хадас. Брилянтните идеи на Мъск са задължителни за това, но не са достатъчни. Производството на коли изисква огромно внимание към всеки детайл. Американските автомобилни производители научиха по трудния начин, че провалът на подобно начинание е сигурен, ако липсва чисто технически потенциал, да не говорим за мотивираните работници, отзивчивите доставчици, приятелски настроените регулаторни органи и затегнатия контрол на качеството. \"Тесла\" е изправена пред по-високи бариери от конкурентите си. И за да спечели клиенти, трябва да бъде по-добра от тях. Това не е невъзможно - компанията вече има преднина при електрическите автомобили. Но колите с батерия пак са коли. И за да ги направи конкурентни по цена и безопасност, \"Тесла\" трябва да прибегне към традиционни средства. Боготворенето на Мъск, изразяващо се в огромните потенциални бонуси, подсказва, че компанията все още не е осъзнала реалността. Стратегията на Мъск е буквално да се цели в Марс. Не така се насърчават предпазливостта и грижата, които са характерни за тази индустрия. А залогът е огромен. Дори миниатюрна грешка може да струва човешки животи и да унищожи репутацията на компанията. Твърде бавното учене пък дава на опитните конкуренти на \"Тесла\" време да разработят конкурентоспособни продукти. Мъск, който никога не е оглавявал компания за масово производство, не изглежда като най-подходящия човек, който да постигне точния баланс. Той би могъл да признае, че най-добрият начин да печели милиардите си е да намери опитни ръководители, които да ръководят практическата част на производството, смята Хадас. Мъск обаче не изглежда близо до този извод.", "date": "2018.02.01", "title": "\"Тесла\" има нужда от по-практични решения за дълготраен успех"}
{"url": "http://clubz.bg/63635-vss_kym_parlamenta_zashto_zasekretihte_publikuvaneto_na_prisydi", "text": "Демокрацията и прозрачността са в подем: след като първо засекрети личните данни от решенията по съдебни дела, с промени, влезли в сила от 5 ноември 2017 г., стройното мнозинство в НС забрани на съдилищата изобщо да публикуват произнесените присъди на сайтовете си. Поне не и докато... прокурор не се произнесе, че позволява. След финт на ГЕРБ: ще научаваме кой на какво е осъден, ама друг път Както Клуб Z писа, с внесени между двете четения на промени в НПК текстове и съответно в Закона за съдебната власт се \"реши\" проблемът с отклонилите се от изтърпяване на наказанието,  както на отделните съдебни сайтове, така и в т. нар. централен съдебен интерфейс. Поне не и докато не влязат окончателно в сила и докато прокурор не благоволи... Вносители на промените бяха правното острие на ГЕРБ Данаил Кирилов, Йорданка Фикирлийска  и Анна Александрова  Парадоксалната поправка предизвика сериозно възмущение най-малкото защото осъдените имат процесуален представител в процеса и той се нарича адвокат. Така че едва ли ще чакат да прочетат в медиите каква е присъдата им и тогава да забегнат. А от въпросните сайтове на съдилищата естествено се ползват предимно съдебните репортери. Да не говорим за мотивите, които обществото може да си чете и да си дава сметка дали не го \"пързалят\" кой не си е свършил работата относно някое съдебно решение. Впоследствие и оглавяваната от прокурор Калина Чапкънова комисия на ВСС по Професионална квалификация и информационни технологии се произнася в същата посока: край с публикуването на решенията на съдиите. Още на 7 ноември от ВКС съобщиха, че в изпълнение на промените  Днес пленумът на ВСС обсъди да изпрати до Народното събрание искане за т. нар.   от законодателя на разпоредбите му.  Въпросът, който ВСС ще изпрати до парламента, е: Т.е. обратното означава, че за да научим за произнесен съдебен акт, трябва да се чака, докато се изчерпят всички инстанции, което - както е известно - понякога отнема десетилетия. Πpoблeмът пpeз цялoтo вpeмe e ĸoгa ce пyблиĸyвaт нeoĸoнчaтeлнитe eфeĸтивни пpиcъди, пyблиĸyвaт ли ce изoбщo, чaĸa ce дa изтeчe cpoĸът зa oбжaлвaнe и пpoтecт или ĸaĸвo? Примерно произнасянатия примерно на първа и втора инстанция дали могат да се публикуват веднага, или трябва да изчакат да изтече срокът за обжалване и протест. И съответно, ако няма такива, да чакат прокурора. Разбира се, пo Koнcтитyция пpaвocъдиeтo y нac e пyбличнo. Днес се разбра, че комисията на Чапкънова, която навремето бързо \"прегърна\" поправките, е провела съвместно заседание и с колегите им по професионални и правни въпроси и по професионална квалификация. Бе признато, че се получава различна практика в съдилищата вследствие промяната на двата закона. Тя каза, че и тяхното решение е породило въпросителни. Затова бе гласувано да се пита парламентът - какво, аджеба, са искали да кажат Единствен върховният съдия Севдалин Мавров, член от професионалната квота, гласува против.", "date": "2018.02.01", "title": "ВСС към парламента: Защо засекретихте публикуването на присъди"}
{"url": "http://clubz.bg/63646-vechna_pamet_za_jertvite_na_komunisticheskiq_rejim", "text": "Председателят на парламента Цвета Караянчева бе най-високопоставеният представител на държавната власт, който се поклони днес на жертвите на комунизма пред мемориала край НДК. Присъстваха както представители на партиите на власт... ...така и на уж опозицията, която обаче често подкрепя ГЕРБ. А също и на извънпарламентарната опозиция. От оттеглилите се политици от по-старата \"десница\" се забелязваше Петър Стоянов, президент на България (1997-2002). Букет поднесе столичният кмет Йорданка Фандъкова. Дойдоха неколкостотин души... Млади и стари, свързани или не пряко с жертвите на т. нар. Народен съд, по чието нареждане на днешния ден през 1945 г. се изпълняват множество смъртни присъди. Фашисткото мракобесие, братските съседни народи и нашите освободители    ", "date": "2018.02.01", "title": "Вечна памет за жертвите на комунистическия режим"}
{"url": "http://clubz.bg/63636-jertvite_na_komunizma_ne_stalingradskata_bitka", "text": "Докато една голяма част от българския народ почита паметта на жертвите на комунизма, друга част от него почита 75 години от Сталиградската битка. Битката при Сталинград (днешния Волгоград в Южна Русия), водена между СССР и Хитлерова Германия от юли 1942 до февруари 1943 г., е повратен момент в хода на Втората световна война. В нея Червената армия удържа победа и това дава началото на постепенното изтласкване на Вермахта от съветската територия. Фашисткото мракобесие, братските съседни народи и нашите освободители Битката завършва на 2 февруари 1943 г., но у нас ще се отбелява от 1 до 8 февруари. Събитието е в сградата на Руския културен институт в София. Организатори са Евразийският клуб-България, Руския културен институт, Съюзът на ветераните от войните, \"Россътрудничество\", Фонд \"Устойчиво развитие\". Председател на евразийския клуб е бизнесменът Николай Банев. \"Россътрудничество\" е руска федерална агенция по делата на Общността на неависимите държави.  Днес ще има среща на руски и български ветерани от Втората световна война. Утре ще се проведе кръгла маса, като според съобщението на организаторите в нея ще участват над 20 историци, дипломати и журналисти. Техните доклади ще се издадат в юбилеен сборник. Евразийският клуб България е поканил като специални участници на кръглата маса, проф. Минчо Минчев, доц. Александър Сивилов от СУ \"Климент Охридски\" (пропуснато е \"Свети\" в имено на университета в съобщението за събитието - б.р.) и журналистката Велислава Дърева. Гост на събитието ще бъде Анатолий Казаков, председател на Финансовия и банков съвет на ОНД. От  1 до 8 февруари ще има фото документална изложба на тема \"Сталинградската битка\". Ще се състои и кинопанорама на филми за битката.", "date": "2018.02.01", "title": "Жертвите на комунизма? Не, Сталинградската битка"}
{"url": "http://clubz.bg/63627-fbr_e_protiv_razkrivaneto_na_doklada_za_ruskata_namesa", "text": "Федералното бюро за разследване (ФБР) изрази силни притеснения от плановете на републиканските членове на Комисията по разузнаването към Камарата на представителите в американския Конгрес да публикуват класифициран доклад за разследването на предполагаемата руска намеса в президентските избори през 2016 г., предадоха световните агенции. ФБР твърди, че докладът пропуска факти, които могат да повлияят съществено на точността му, предаде ДПА. Това е първият случай, в който директорът на ФБР Кристофър Рей се противопоставя публично на президента на САЩ Доналд Тръмп, който подкрепя пълната прозрачност относно документа. В момента Белият дом проучва съдържанието на доклада, за да реши дали той трябва да остане поверителен, припомня Франс прес. Републиканците в Комисията по разузнаването са убедени, че четиристраничният документ, написан от председателя й Девин Нунес, показва неправомерно наблюдение при разследването на предизборната кампания на сегашния президент, както и предубеденост срещу него, пише БТА. А деветимата представители на Демократическата партия публикуваха изявление, в което определят документа като подвеждащ набор от теми за обсъждане, с които се отправят нападки срещу ФБР. Нунес реагира на възраженията на ФБР, заявявайки, че  .", "date": "2018.02.01", "title": "ФБР е против разкриването на доклада за руската намеса"}
{"url": "http://clubz.bg/63624-koi_sa_oligarsite_v_%E2%80%9Cspisyka_putin", "text": "Списъкът \"Путин\" включва 114 високопоставени руски политически фигури. Той бе съставен въз основа на Закона за противодействия срещу противниците на Америка, чрез санкции, който бе приет от Конгреса на САЩ и подписан от президента Доналд Тръмп през август 2017 г. Законът предвижда Русия да бъде наказана за предполагаемата й намеса в президентските избори в САЩ през 2016 г. Правителството на Тръмп имаше краен срок да го публикува до късно вчера американско време. Медведев и Лавров в американския Списък \"Путин\" Списъкът включва руснаци, за които се смята, че са натрупали богатство или са получили власт заради връзките си с Путин. Именно по тази причина той неофициално е наречен на името на руския лидер. Освен политиците обаче списъка \"Путин\" попадат и 96 олигарси, богатството на всеки от които възлиза на най-малко 1 милиард долара. Те са известни с връзките си с руския президент и имената им откриваме в изтекли документи около \"Досиетата Парадайз\", както и в разследвания на Мрежата за разследване на организираната престъпност и корупцията (OCCRP). Ирина Бокова влиза във „Фосагро“ на Гуриев, един от „Списъка Путин“ Кои са олигарсите в американския “Списък Путин\"? Абрамович притежава дял в компанията за производство на стомана “Евраз“, в “Норилск Никел“ и британския футболен клуб “Челси“. Състоянието му се оценява на 11.3 милиарда долара. Той притежава и втората най-голяма яхта в света, купена за 400 милиона долара през 2010 г. Абрамович започва да се занимава с износ на нефт още през 1990 г., и с помощта на Борис Березовски придобива петролната компания “Сибнефт“. През 2005 г. той продава 73% от акциите на държавната компания “Газпром“ за 13 милиарда долара. Състоянието на собственика на “Лукойл“ Вагит Алекперов се оценява на 16.5 милиарда долара. От работник на сондаж, той се издига до зам.-министър на нефтената индустрия в Съветския съюз. През 1991 г. той приватизира три находища на нефт и създава “Лукойл“ – най-голямата частна нефтена компания в Русия. Едва 31-годишен Дерипаска поема контрола на “Руски алуминий“ през 2000 г. До 2008 г. той е най-богатият руснак и деветият най-богат човек в света, но икономическата криза тежко удря бизнеса му. Чрез фонда си Basic Element, днес Дерипаска контролира водещия производител на алуминий UC Rusal, EuroSibEnergo – един от най-големите производители на хидроенергия, а също застрахователна компания, земеделски фонд и др. Той е сред олигарсите, които печелят най-големите обществени поръчки за зимните олимпийски игри в Сочи през 2014 г. Дерипаска наема бившият шеф на предизборния щаб на американския президент Доналд Тръмп Пол Манафорт, първият обвиняем по разследването за руската връзка. Евгений Касперски е основател и изпълнителен директор на \"Лабораторията Касперски\", чиято технология за киберсигурност има над 400 милиона потребители в 32 страни. От ФБР обаче считат, че софтуерът, който е дело на руска компания, не е безопасен. Причина за това са подозренията за връзки на с руските спецслужби. В последната година \"Касперски\" бе изхвърлена от Белия дом, отказаха се и немалко други държавни институции. Братята Ротенберг са приятели на Владимир Путин от детството. Спаринг партньорът по джудо на руския президент Аркадий притежава 3.3 млрд. долара, а брат му Борис – 1.21 милиарда. Аркадий често печели държавни поръчки, които носят на фирмите му огромни приходи. Сред най-мащабните проекти, които той развива, е мостът от континентална Русия до анексирания през 2014 г. полуостров Крим. Той често печели договори с \"Газпром\" - строителната му фирма конструира газопреносни тръби в цялата страна. Освен това братята печелят проекти около зимната олимпиада в Сочи. Двамата са санкционирани от САЩ още през 2014 г. след анексирането на Крим от Русия. Италианските власти пък конфискуват от Аркадий милиони долари в местни банки, луксозен хотел в Рим и две вили на остров Сардиния. За разлика от брат си обаче, Борис не е под европейски санкции, защото е гражданин на Финландия. Той е вицепрезидент на руската федерация по джудо. Кирил Шамалов е съпруг на по-малката дъщеря на руския президент Катерина Тихонова и син на приятеля му от детството Николай Шамалов. Кирил е лично облагодетелстван от решението на САЩ да санкционират руски компании и бизнесмени, защото Генадий Тимченко продава на него своите 17% от нефтохимическата компания \"Сибур\". Дотогава Шамалов работи като заместник-председател на управителния борд. За да купи дела на Тимченко, Шамалов тегли кредит от \"Газпромбанк\", като гарантира с активите си в \"Сибур\". В борда на директорите на банката е неговият по-голям брат Юрий. Според руското издание \"Ведомости\" стойността на заема е над 2 млрд. долара. Състоянието му се оценява от “Форбс“ на 1.25 милиарда и той е най-младият руски милиардер. Генадий Тимченко е най-богатият сред приближените на Путин и според руското издание на \"Форбс\" състоянието му възлиза на 16 млрд. долара. Той притежава дялове от производителите на природен газ \"Новатек\" и \"Сибур\", \"Стройтрансгаз\", строителна фирма, която често печели договори с \"Газпром\". Тимченко продава част от активите си след като САЩ налагат санкции върху приближени до Путин след нахлуването в Крим през 2014 г. Според Ройтерс, чест от дяловете си в \"Сибур\" той продава на съпруга на дъщерята на Путин Катерина Кирил Шамалов. Дъщерята на Тимченко Ксения Франк също забогатява рязко през последните години, след като баща ѝ прехвърля дяловете си в застрахователната компания на \"Газпром\" \"Согаз\" на нея. Юрий Ковалчук е стар приятел на Путин и мажоритарен собственик на банка \"Россия\". САЩ налагат санкции върху банката и върху Ковалчук. Леонид Микелсон е сред най-богатите хора в Русия. Състоянието му се оценява на 18.3 милиарда долара. Той е основател на компанията за природен газ “Новатек“ и директор на нефтохимическата “Сибур“ и в двете си партнира с близкия до Путин Генадий Тимченко. През 2015 и 2016 г. Микелсон продава 16% от “Сибур“ на китайски фонд за2.1 милиардва долара. Бащата на Леонид оглавява най-големия проект за строеж на газопреносни тръби в Съветския съюз. Самият Леонид запозва кариерата си в компания за строеж на газопровод в Тюменския регион. Ирина Бокова влиза във „Фосагро“ на Гуриев, един от „Списъка Путин“", "date": "2018.02.01", "title": "Кои са олигарсите в “Списъка Путин\"?"}
{"url": "http://clubz.bg/63639-prof_stiv_hanke_da_jivee_levyt_ne_vi_trqbva_evrozona", "text": "Това заявява в статия за Forbes проф. Стив Ханке, известен като \"баща на валутния борд\" у нас, който коментира намерението на правителството за присъединяване към еврозоната и въвеждане на еврото. Системата на паричен съвет действа у нас вече 21 години, след като беше въведена с помощта на МВФ след хиперинфлацията и срива на лева през зимата на 1996-1997 г. Проф. Ханке припомня тези времена в статията си - достигнатите 242% хиперинфлация през февруари 1997 г., отказите за борд от българските власти и уверенията на тогавашния управител на БНБ проф. Тодор Вълчев, че \"ситуацията е под контрол\". В момента, в който беше наложен паричният съвет - на 1 юли 1997 г. , инфлацията и лихвените проценти се понижиха незабавно. Проф. Ханке припомня удовлетворението, което е изпитал - и облекчението, когато президентът Петър Стоянов го е поздравил за изключителните резултати, получени през първите няколко седмици на действие на паричния съвет. Да кандидатстваме за еврозоната сега Той излага доводите си защо отказа от валутен борд би бил лошо решение. Ето неговите аргументи: 1. Паричният съвет на България позволява на България да емитира собствена валута, която се търгува при фиксиран обменен курс с еврото, напълно обезпечена е с еврорезерви и е напълно конвертируема в и извън еврото. Това означава, че левът е клонинг на еврото и че България вече е част от зоната на еврото, без официално да е част от т.нар. еврозона. Затова да прекратим цялото това бърборене дали и доколко България е готова официално да се присъедини към еврозоната. България вече е неформално член. 2. Паричният съвет на България беше много успешен: спря хиперинфлацията през 1997 г., позволи на България да овладее всички външни финансови кризи, включително рухването на руската рубла през 1998 г. и Голямата рецесия през 2009 г. Най-важното е, че след като правителството не може да взема заеми от паричния съвет (БНБ), на българските политици е наложена фискалната дисциплина. След въвеждането на валутния борд през 1997 г. фискалните дефицити бяха строго контролирани и равнището на дълга на България се понижи. Всъщност фискалната дисциплина и намаляването на дълга на България направиха България звезда в 28-членния Европейски съюз. Защо някой би искал да се опита да поправи нещо, което не се е повредило? Никой интелигентен човек не би се опитал да го направи. Предвид социологическите проучвания, които показват, че българите са дали колективен \"палец надолу\" на идеята за изоставяне на любимия си лев и замяната му с еврото, е ясно, че българското население е по-умно от българската политическа класа. 4. Българското население знае, че чрез официалното присъединяване към еврозоната България ще се откаже от суверенитета си над своята парична система. Този суверенитет е ценен, особено ако еврото попадне в беда. Ако това се случи, България може веднага да премине към по-добра котва, без да иска разрешение от страна на друга държава или организация. 5. Защо всеки нормален човек иска да се присъедини и да бъде заключен в клуб, чието бъдеще е несигурно? Официалното влизане в еврозоната би било като напускането (check-out) на хотела от хита на Еagles \"Хотел Калифорния\". Както се казва в текста на Еagles, може да освободите стаята по всяко време, но никога не може да си тръгнете.  Право да влезе и излезе има само Дания, която получи ценна опция - да не участва в общата монетарна политика, нещо, което което България никога няма да получи. 6. Защо някой би искал да се откаже от известните правила на пътя и фискалната дисциплина в замяна на моралния хазарт, който насърчава лошото фискално поведение - като това на Гърция? Интересното е, че може би точно това мечтаят някои български политици, които се застъпват за официалното членство в еврозоната. Може би са изтощени от усмирителната риза, която валутният борд ги кара да носят. 7. България би направила голяма грешка, ако се откаже от още един суверенитет, за да се присъедини към еврозоната. Ако България се присъедини към еврозоната,  ще трябва да изхвърли една от малкото български институции, която работи добре, се подкрепя от обществеността и се контролира от българи. Това би било в замяна на неясно и потенциално нестабилно споразумение, което България не може да контролира и не може да откаже. Премиер Борисов, спрете да слушате Брюксел и започнете да обръщате внимание на българите.", "date": "2018.02.01", "title": "Проф. Стив Ханке: Да живее левът! Не ви трябва еврозона"}
{"url": "http://clubz.bg/63638-borisov_narushil_zakona_za_byudjeta_s_razdavane_na_pari_povtarqt_ot_bsp", "text": "Правителството на Бойко Борисов е нарушило Закона за бюджета с множеството допълнителни средства, разпределени от премиера в последните два месеца. Това заявиха от БСП в кулоарите на парламента. От левицата поискаха и одит от Сметната палата на допълнителните разходи и трансфери в периода 10 май 2017 г. - 31 януари 2018 г. Борисов действително разпредели стотици милиони след приемането на миналогодишния бюджет, предимно в \"гасене на политически пожари\". Полицаите си тръгнаха със 100 млн. лв. от срещата с Борисов Нинова: Може ли един човек в държавата да раздава пари, както прецени? Тази теза на БСП изказа лидерката Корнелия Нинова преди 20 дни, когато заяви, че още на следващата седмица БСП ще праща сигнал до Сметната палата. Видно от левицата са се забавили. Нинова: Може ли един човек в държавата да раздава пари, както прецени?", "date": "2018.02.01", "title": "Борисов нарушил закона за бюджета с раздаване на пари, повтарят от БСП"}
{"url": "http://clubz.bg/63631-predsedatelqt_na_novata_antikorupciq_systezanie_s_edin_kon", "text": "Изборът на председател на новосформирания мегаорган за борба с корупцията - т.нар. комисия \"Антикорупция\", засега изглежда като състезание с един кон. Причините са няколко. На първо място, управляващите харесват председателя на бившата Комисия за конфисканция на незаконно придобито имущество (КОНПИ), която реално е основата на новия орган - Пламен Георгиев. На второ - правилата за избор на шеф на \"Антикорупция\" засега са такива, че реално партиите в парламента, които имат право да правят номинации, нямат почти никакво време за намиране на кандидати. Самите кандидати пък няма да имат време да се подготвят за състезанието, като има риск дори Народното събрание да не успее да се вмести в законовия срок за избор на титуляр до 23 февруари. На последно място - самите политически формации не желаят да издигат кандидатури. Само БСП се опитва да намери такъв, но няма особени надежди за успех. Кой ще оглави новия мегаорган \"Антикорупция\" От ГЕРБ си харесват Пламен Георгиев, а коалиционният партньор \"Обединени патриоти\" няма да предлага своя номинация, разказаха депутати от парламентарната комисия за борба с корупцията и конфликта на интереси, която в сряда проведе заседание за изготвяне на правилата по избора. Тези правила трябва да бъдат окончателно одобрени в пленарната запа в петък. \"Патриотите\" обаче щели да искат да имат свои представители сред членовете на ръководството в \"Антикорупция\", признаха народни представители от ОП. В новия орган \"антикорупция\" е заложена ДНК на безконтролната репресия ДПС също няма да предлага свои хора начело на \"Антикорупция\". Левицата е единствената, която смята да издигне номинация - днес лидерката й Корнелия Нинова има насрочени срещи с потенциални кандидати. Иде ново вето. Законът \"Антикорупция\" ставал за бухалка Дали \"Воля\" на Веселин Марешки също ще се включи в номинирането, засега не е ясно. Темата все още не е била обсъждана в групата, а самият Марешки е в болнични. В сряда водещата по закона \"Антикорупция\" комисия изготви правила за избор на председателя, които предстои да бъдат окончателно одобрени в петък. Изначално обаче изборът на Пламен Георгиев е предрешен и поради скъсените срокове. За разлика от заместник-председателя в Комисията и тримата редови членове, които заедно с председателя представляват ръководното тяло, процедурата за избор на председател трае само един месец, докато за останалите - три. След окончателното приемане на правилата утре партиите имат две седмици за издигане на кандидатури. Номинираните ще имат една седмица да напишат концепция и да съберат необходимия набор от документи за \"кандидатстване за работата\". Самото изслушване пък ще трае само 15 минути. Гражданските организации ще имат не повече от пет дни да изготвят и предоставят въпросите си. Така погледнато, излиза, че настоящият шеф на КОНПИ е единственият, който има време за подготовка. Още повече че името му се спряга от самото зараждане на идеята за създаването на бюро \"Антикорупция\". Георгиев отговаря на всички изисквания по закона за стаж и опит. Роден е през 1976 г. Завършил е право, както и магистратура \"Право на ЕС\" е СУ \"Св. Климент Охридски\". Има международни специализации, в т.ч. в САЩ, за борба с корупцията. Бивш следовател в столичното следствие, после става прокурор последователно в районната и в градската прокуратура, а после и във ВКП и в специализираната прокуратура. Носител е на наградата на името на Джовани Фалконе. Минава и през замминистерски пост. Оглавява КОНПИ през 2013 г., а мандатът му изтича в точния момент, за да оглави новия антикорупционен орган на 1 март 2018 г. КОНПИ напомни напоследък за себе си, шумно налагайки запор на имущество на съиздателя на \"Икономедиа\" Иво Прокопиев на основание приватизационна сделка с изтекла давност. Предвижда се централното управление на новото мегазвено, в което се сливат автоматично КОНПИ, БОРКОР, комисията за конфискация, съответните дирекции в Сметната палата и ДАНС, да бъде настанено в сградата на бившия нотариат в София на бул. \"Патриарх Евтимий\". Сградата е паметник на културата, като, за да приюти състава на звеното, ще е необходим ремонт, изчислен на около 3 милиона лева. Дотогава \"Антикорупция\" ще работи разделена - всяко звено на настоящото си местонахождение. Работата на бъдещата комисия е доста спорна. Със закона, на който президентът Румен Радев наложи и вето, очаквано бързо преодоляно, на \"Антикорупция\" бяха дадени огромни правомощия, в това число да прилага специални разузнавателни средства. Досега такива можеше да искат само прокуратурата, ДАНС, МВР и разузнаването. Комисията обаче няма разследващи функции и така и не стана ясно за какво ще се събира информацията от СРС, които иначе се прилагат само за разследване на тежки престъпления, за които се предвижда наказание от над 5 години затвор. Подателите на сигналите за корупция пък няма да бъдат зашитени от ответно наказателно преследване, което поставя под въпрос мотивацията на гражданите да сигнализират за нередности. В новия орган \"антикорупция\" е заложена ДНК на безконтролната репресия Иде ново вето. Законът \"Антикорупция\" ставал за бухалка", "date": "2018.02.01", "title": "Председателят на новата \"Антикорупция\" - състезание с един кон"}
{"url": "http://clubz.bg/63626-jurnalistkite_v_bi_bi_si_bili_tretirani_kato_vragove", "text": "Високопоставена британска журналистка, която напусна поста си в Би Би Си в знак на протест срещу неравното заплащане на жените и мъжете, заяви вчера, че ръководството на електронната медия \"накърнява авторитета й по абсолютно неприемлив начин\", като не успява да реши този проблем, предаде Асошиейтед прес.  Кери Грейси - бивш шеф на китайската редакция на компанията, даде показания пред парламентарна комисия и посочи, че мениджърите на Би Би Си третират жените, които надигат глас срещу неравното заплащане,  . След като веднъж възроптала срещу това положение, компанията се опитала \"да ми подхвърли пари, за да реши проблема\", съобщи БТА. След като научила, че нейните колеги мъже на същите длъжности имали много по-високи заплати, Грейси казала на началниците в Би Би Си: Напрежението относно заплащането се нажежи през миналото лято, когато Би Би Си обяви списък на журналистите с най-високо заплащане. От него стана ясно, че много жени на високи постове получават много по-малко от своите колеги мъже на същите длъжности. От началото на годината ръководството на медията твърди, че вече всички заплати са изравнени по полов признак.", "date": "2018.02.01", "title": "Журналистките в Би Би Си били третирани като врагове"}
{"url": "http://clubz.bg/63628-polsha_si_izmi_rycete_za_holokosta_sys_zakon", "text": "Полският Сенат одобри снощи спорния закон за холокоста, с който се забранява употребата на израза \" , когато се говори за концлагери от Втората световна война и целящ да защити имиджа на страната, предаде Франс прес. Горната камара на полския парламент одобри с 57 гласа \"за\" срещу \"23 \"против\" без промени закона, който вече е одобрен от долната камара. За да влезе в сила, той трябва да бъде подписан и от президента Анджей Дуда. Законът предизвика гнева на САЩ и Израел. Държавният департамент на САЩ призова още снощи Варшава да преразгледа нормативния акт, който забранява твърденията, че Полша носи отговорност за престъпления срещу човечеството, извършени от нацистите на полска територия през Втората световна война. Нарушителите могат да бъдат наказани с глоба и със затвор до три години, предаде БТА. Управляващите във Варшава консерватори заявяват, че искат преди всичко да попречат на използването на израза \"полски лагери на смъртта\", когато става дума за концлагерите, създадени от нацистите на територията на Полша през Втората световна война. Вашингтон изрази притеснения относно последствията от този закон и предупреди, че той може да се отрази неблагоприятно на интересите и стратегическите взаимоотношения на Полша, включително със САЩ и Израел. Това ще е от полза само за нашите противници, подчерта говорителката на Държавния департамент Хедър Науърт. Израелски представители се опасяват, че текстът е опит да се отрече участието на някои поляци в изтребването на евреи, извършено от нацистите, или дори създаване на възможността за преследване на оцелели в холокоста, ако свидетелстват за участието на поляци във военни престъпления. В неделя израелският премиер Бенямин Нетаняху заяви: 61 израелски депутати предложиха да бъде приет закон в Израел, с който Полша да бъде определена като \"страна, отричаща холокоста\".  Полският заместник-министър на правосъдието Патрик Яки заяви вчера пред Сената, че израелската реакция се обяснява отчасти с вътрешнополитически причини.", "date": "2018.02.01", "title": "Полша си изми ръцете за Холокоста със закон"}
{"url": "http://clubz.bg/63629-deputatsko_tvorchestvo_v_efir_edno_kym_edno", "text": "Поетични таланти в Народното събрание разгърнаха способностите си тази сутрин в ефира на бТВ в спор за комунизма. Депутатите от ГЕРБ Спас Гърневски и от БСП Славчо Велков спориха в рими, а поводът - парламентарният скандал от вчера, в който представители на двете партии се скараха кой е по комунист и по демократ.  В студиото Велков се появи с кожени ръкавици, които се закани да носи през целия ден в знак на протест срещу декларация на ГЕРБ, че социалистите били изцапани в кръв \"от главата до петите\". И донесе бяла папка, в която имало стихове от Гърневски, посветени на комунистическия вожд Георги Димитров: Гърневски се защити, че стихотворението му за Димитров е било за конкурс и „неговите стихове никога няма да бъдат разбрани” от БСП. Велков на свой ред заяви, че е писал стихове за самия Гърневски и му ги е давал. А и социалистът пишел от време на време - призна самият той -  И съчини рима в ефир: Гърневски не остана по-назад и изрецитира свое произведение: Славчо Велков му отговори в рима:", "date": "2018.02.01", "title": "Депутатско творчество в ефир (ЕДНО КЪМ ЕДНО)"}
{"url": "http://clubz.bg/63633-daqn_lejn_i_greg_kiniyr_vmesto_kevin_spejsi_v_kyshta_ot_karti", "text": "Кевин Спейси с нови обвинения за секстормоз Кевин Спейси изрязан от вече готов филм на Ридли Скот Кевин Спейси изрязан от вече готов филм на Ридли Скот", "date": "2018.02.01", "title": "Даян Лейн и Грег Киниър вместо Кевин Спейси в \"Къща от карти\""}
{"url": "http://clubz.bg/63611-i_edin_den_heron_ostavil_bezrabotni_portierite_v_hrama", "text": "Преди около 2000 години един гръцки мигрант в Египет - Херон - разработва специално устройство - еолопил. Какво е еолопил? В своята “Пневматика”, научен трактат за... пневматиката, Херон описва в няколко изречения и с помощта на тази диаграма първия парен двигател: Устройството е примитивно - загряваш вода в съд, поставен така, че да се върти около оста си. Той е запечатан и когато в него се събере пàра, тя излиза под висока скорост през клапи, които го завъртат, и... ето ти парна машина. И парна турбина. Защо обаче не сме чули за древногръцки или древноримски влакове или параходи? Ще минат 1500 години, преди някой друг да се сети за силата на пàрата, и още неколкостотин, преди първите парни двигатели да задвижат превозни средства по вода и суша. Защо? Ако попитате някой историк, той ще ви каже, че древните римляни и гърци не са възприемали “играчките” на Херон като сериозни уреди с реално приложение. В своята “Пневматика” древният изобретател описва и водни органи и часовници, но те са по-скоро любопитни джаджи. Там е и първият монетен автомат, с който се купува вода в храмовете - отново с ограничена употреба. Един инженер би ви казал, че макар двигателят на Херон да работи прекрасно и да илюстрира добре силата на пàрата, другите технологии по онова време не са позволявали да се разработят парни двигатели с употребима мощност. Еолопилът е можел да задвижва малки устройства, но не и параход. Металургията от този период например не би позволила създаването на особено здрав котел. Икономистът пък ще обясни, че древните цивилизации просто не са се нуждаели от парни двигатели - имали са роби. За какво ти е да вложиш средства в играчка, която има потенциал някой ден да стане машина, която всъщност не ти трябва? Икономиката и на древногръцкото, и на древноримското общество е разчитала предимно на безправни човеци за тежката работа. Като гребането на трирема например. С други думи, съществуването на една технология и прилагането й в реалния свят са различни неща - за второто се изискват много повече условия.  В нея се описват механични и пневматични устройства, които манипулират “мистични” случки в храма - автоматично отваряне и затваряне на врати например. Звучи познато, а? Няма мол, който да се е лишил от това чудо на 2000-годишните технологии. Представете си какъв протест са направили портиерите на храмовете, като разбрали, че автоматите на Херон вкарват труда им в по-ниска категория, с по-малка пенсия и без вредни - вече не трябвало да бутат тежките врати... Прескачам лудитите - британските занаятчии, които преди 200 години са чупели механизираните тъкачни станове... Индустриалната революция продължила триумфално - заменила занаятчиите с фабрични работници. Днес, през 2018-а, има реална опасност автоматизацията да премахне стотици милиони работни места по света. NVIDIA представя компютър за изцяло автономна кола Това вече не е хипотетично - факт е, че цели фабрики са напълно автоматизирани. Факт е, че през следващите няколко години вероятно ще видим първата напълно автономна комерсиална кола на пътя. Факт е, че милиони шофьори бързо ще станат лошо икономическо решение за всеки транспортен бизнес. Автоматични каси вече заместват касиерите в супермаркети на Запад. Веригите за бързо хранене разработват първите изцяло автоматични кухни. Автоматизацията не засяга само физическата работа. Изкуствен интелект в САЩ вече може да пише убедително автоматични молби, жалби и други съдебни документи - работа, с която досега се занимаваха помощник-адвокатите и младите юристи. Всъщност няма бранш, който да не е засегнат. Според изследване на Глобалния институт \"Маккинзи\" около 800 милиона души по света в момента вършат работа, която може да бъде автоматизирана. И това не е далечна опасност - според същото изследване това ще се случи в САЩ до 2030 г., като ще засегне 30% от работниците, или над 70 млн. души. Ако се занимавате с изкуство, може би си мислите, че работата ви винаги ще остане недостижима за роботи и изкуствен интелект. Но вече има компютри, които рисуват оригинални картини по описание или които композират оригинална музика. Дали ги бива е спорно, но и това е въпрос на време. Според много футуристи основният проблем не е, че автоматизацията премахва професии. Индустриализацията прави същото - да сте си купували наскоро съдове от грънчар или лъжици от ковач? Технологиите унищожават работни места, но не и самата работа. Проблемът е, че сега  Икономистът ще ви каже, че досега в историята не е имало безработица, причинена от технологиите. Доскоро над 95% от населението се е занимавало с агрокултура, днес това са 1-2%. Новите технологии преместват, а не изместват хората. Индустриализацията унищожава десетки хиляди работни места, но създава милиони други. Личен пример - преди печатарската преса професията “журналист” въобще не е съществувала. Не просто не е съществувала - преди това хората не са можели да си представят такава професия. Технологията, която я е направила възможна, просто още не е била създадена. Така и ние не можем да видим професиите, които тепърва ще се създават. Трудно ни е дори да теоритизираме, защото не съществува още нито възможността, нито нуждата от тях. Но те ще са налице, за да поемат вълните от безработни, смятат някои експерти. Според други обаче разликата между този технологичен скок и всички останали преди това е скоростта. Индустриалната революция е премахнала много професии, но е продължила над 200 години, или 8 поколения. Автоматизацията днес има потенциала да елиминира цели индустрии в рамките на един живот. Роботи заменят 800 000 000 работници до 2030 г. Това означава, че ако през XVIII век един ковач е можел да усети отрано опасността от това професията му да изчезне и да има възможност да се преквалифицира, сега за милиони това ще е изненадващ удар. Колко време беше нужно, за да изчезне професията “телефонист”? А съвременните представи за социална държава допълнително ще утежняват ситуацията. Защото безработните през XVIII век са били просто жертви на прогреса. Днес са отговорност на обществото. Да се обучи човек наново за нова професия не е лесна задача, особено заради факта, че според всички индикации автоматизацията ще унищожи първо най-нискоквалифицираната работа. Ситуацията не е като с уличния фенерджия, който трябва да започне, вместо да припалва лампите, да им сменя крушките или да поправя скъсани жици - не, става дума за тотално изместване на даден тип професии. Да, много икономисти вдигат рамене и казват - справяли сме се с този проблем, давай нататък. Песимистите, които предричат поредна криза, са ясни. Особено интересни обаче са онези оптимисти, които са съгласни, че новите технологии ще доведат до масова безработица, но не виждат това като нещо лошо. Според тях именно автоматизацията ще ни вкара в нова епоха - post-scarcity, или “след недостиг”, икономика, в която основните ресурси могат да се произвеждат в огромни количества с минимален човешки труд до степен, че са достъпни за всички много евтино или практически безплатно. Или накратко, ако сте гледали \"Стар трек\".... Това обаче би могъл да бъде социално и цивилизационно дори по-страшен проблем. Представете си общество, в което никой няма икономическа мотивация да работи. Прави го за лукс, за удоволствие или от скука. Какво може да създаде подобна култура? До каква степен ще се измени поведението на хората в един подобен свят? И тук е моментът да се върнем отново на Херон и неговата парна машина. Дали някой римски император навремето е разсъждавал по този проблем? Не. Това е мислене на съвременен човек, работещ по презумпция с идеята за човешки права. Римският император като всеки икономически разумен човек щеше да си зададе само един въпрос: “Аз каква полза имам от това?” Ако през следващите десетилетия държавите по света дадат старт на програми за преквалификация и пренасочване на бъдещите първи безработни - шофьори, работници във фабриките, касиери в магазините, може би имаме шанс да облекчим една видимо неизбежна криза. И да научим урока си за началото на третото хилядолетие - че технологиите правят света по-добър, но същевременно го преобръщат изцяло наопаки. Разбира се, тези държави се управляват от правителства. А за 2000 години правителствата са развили технологията, по която управляват - но не и основната си мотивация. Борислав Кръстев мечтае за репортажи от конфликтни зони Роботи заменят 800 000 000 работници до 2030 г. Борислав Кръстев мечтае за репортажи от конфликтни зони", "date": "2018.02.01", "title": "И един ден Херон оставил безработни портиерите в храма..."}
{"url": "http://clubz.bg/63642-gospoji_udrqt_shamari_na_deca_v_odz_brezichka_v_burgas", "text": "Видео, разпространено в социалните мрежи, показва как две от възпитателките в детска градина в Бургас малтретират децата. Кадрите са от обединено детско заведение \"Брезичка\" в бургаския комплекс \"Славейков\" и се вижда как \"госпожите\" удрят шамари на децата, дърпат ги за косите и ги обиждат.      Кореспондент на БНР е разговарял с родители, потвърдили, че децата им наистина са били със синини и подложени на стрес. Малчуганите били инструктирани да не казват по каква причина.  Оказа се, че и двете учителки са награждавани от кмета на община Бургас Димитър Николов за техния професионализъм. Директорката на ОДЗ \"Брезичка\" Събка Недева съобщи, че едната учителка - Милена Иванова, вече е подала молба за напускане рано сутринта, като документът донесла майка й. Другата - Светла Петрова, била в отпуск. По думите на Недева, досега подобни сигнали не са постъпвали. Едната от преподавателките била с дълъг стаж и е синдикален лидер.  Община Бургас внесе в прокуратурата и Държавната агенция за закрила на детето сигнала за насилието над деца. Кадрите са ужасяващи, коментира кметът.", "date": "2018.02.01", "title": "\"Госпожи\" удрят шамари на деца в ОДЗ \"Брезичка\" в Бургас"}
{"url": "http://clubz.bg/63560-shveciq_sbogom_na_neutraliteta_i_begom_kym_nato", "text": "Двувековният шведски неутралитет може да отиде в учебниците по история, пише \"Политико\". Причината една от най-пацифистките страни в света да желае да тръгне към ремилитаризация е усещането за заплаха, идваща от Русия. Тя се изразява в постоянното прелитане на руски самолети над нея и мистериозната подводница край бреговете преди близо 4 години. В година на избори растящата подкрепа за членство в НАТО поставя под натиск левоцентристкото правителство на Стефан Льофвен. Четирипартийният опозиционен блок е за първи път напълно обединен в подкрепата си за членство в пакта. НАТО: Русия е симулирала ядрено нападение срещу Швеция Опозицията бе окуражена от самия генерален секретар на НАТО Йенс Столтенберг. При посещението си в Швеция този месец той заяви, че скандинавската страна и Алиансът имат много тясно сътрудничество. Швеция вече върна военната служба, която бе отменена през 2010 г. Мярката важи за ограничен брой наборници, които ще бъдат призовани през тази година на задължително основно военно обучение. Властите решиха да разположат войски на балтийския остров Готланд за първи път от десетилетие насам и увеличиха военните разходи с 274 милиона евро годишно за периода 2018-2020 г. Мерките последваха серия от инциденти с участието на Русия. През 2014 г. Москва стресна с анексирането на Крим балтийските страни, които се уплашиха, че нарушенията на границата ще станат част от по-широка кампания. През същата година шведските власти потвърдиха, че неидентифицирана подводница е навлязла в териториалните води близо до Стокхолм. Макар редица депутати да обвиниха Русия, не се намериха доказателства за участието на Москва, която отрича да е свързана със случая. Постоянното навлизане на руски бойни самолети в шведското въздушно пространство също изнерви Стокхолм и доведе до протести пред посланика на Русия там. Швеция издирва подводница в Стокхолмския архипелаг Два руски кораба подсигуряват подводницата в Швеция? Същевременно нараства политическата подкрепа за членството в НАТО. През 2015 г. две десноцентристки партии – Центристката партия (ЦП) и християндемократите, промениха позицията си за НАТО и се присъединиха към партньорите си в опозицията - Умерената партия (УП) и Либералната партия (ЛП), в защита на членството. Алан Видман - говорителят на ЛП по въпросите на отбраната, заяви, че сега може да види възможност за сериозни дебати по въпроса преди националните избори през септември. Общественото мнение също се променя. В проучване от този месец от агенция \"Иницио\" за в. \"Афтонбладет\" 43 на сто от анкетираните шведи заявяват, че страната им трябва да влезе в НАТО, срещу 37 процента, които са против това (и 20%, които не знаят). Това е значителен обрат от 37 на сто \"за\" и 42% \"против\" в подобно допитване преди 12 месеца. Единната позиция против влизане в НАТО засега остава сред клонящите наляво партии, които управляват страната в коалиция на малцинството. Лидерът на социалдемократите, премиерът Льофвен неведнъж е заявявал, че страната му няма планове да влиза в НАТО и че нечленуването в съюзи е било от полза. Външната министърка Маргот Валстрьом намекна, че влизането в Алианса би било излишно предизвикателство към Русия във време на нарастващо напрежение. Крайно десните Шведски демократи (ШД) също са против НАТО. Това ще накара десноцентристите да са по-склонни да привлекат социалдемократите, преди да подадат молбата за членство, смятат експерти. Неутралитетът на Швеция има дълбоки корени. Тя не е участвала във война повече от 200 години и не се замеси пряко в нито една от двете световни войни. Страната не се присъедини и към нито една от страните в студената война. При управлението на лидери като социалдемократа Улоф Палме (изкарал два мандата като премиер и убит през 1986 г.) Швеция бе отявлен критик на политиката на САЩ и НАТО по онова време и дори тогава, когато търсеше по-силни връзки с Вашингтон. Страната се обяви за неутрален глас между НАТО и СССР, като смяташе, че така ще помогне за намаляване на напрежението. От 90-те години на ХХ век обаче Швеция доста се сближи с НАТО и сега има по-големи възможности за диалог и сътрудничество с пакта заедно с още 4 страни, които не са негови членки. Швеция оказа помощ в оглавяваните от Алианса операции и мисии на Балканите и в Афганистан и войските й редовно участват в учения заедно със силите на НАТО. През миналата година тя се съгласи войски на пакта да действат от нейна територия в случай на необходимост. Според изказванията пред медиите на лидера на УП Улф Кристершон дори десноцентристкият блок да спечели мнозинство в парламента на изборите през септември, той вероятно ще трябва да се наложи над социалдемократите, преди да подаде молба за НАТО. Той обаче заяви, че \"едно голямо малцинство не може завинаги да има вето\". Проучванията сочат, че най-вероятният резултат от вота е левоцентристко или десноцентристко правителство на малцинството, като в момента няма кой знае какъв избор между тях. Кристершон твърди, че без предложените от НАТО гаранции за колективна защита Швеция остава уязвима. Швеция издирва подводница в Стокхолмския архипелаг Два руски кораба подсигуряват подводницата в Швеция?", "date": "2018.02.01", "title": "Швеция - сбогом на неутралитета и бегом към НАТО?"}
{"url": "http://clubz.bg/63630-gerb_er_kym_bsp_prodadohte_vapcarov_plenumyt_vi_e_natejal_ot_milioneri", "text": "Депутати от различни парламентарни групи почетоха с декларации в началото на пленарното заседание днес жертвите на комунизма. Пръв на трибуната излезе Спас Гърневски (ГЕРБ). Фашисткото мракобесие, братските съседни народи и нашите освободители И припомни, че на този ден са изпълнени присъдите на т.нар. Народен съд, \"организиран от комунистическата партия, закрепена на власт от щиковете на Червената армия окупаторка\". И се обърна специално към депутатите от БСП: Депутатът от ГЕРБ припомни, че на 15 години затвор е осъден и спасителят на българските евреи Димитър Пешев. Според него пропиляното в първите 20 години на прехода сега се възстановява от Бойко Борисов. След Гърневски думата взе Йордан Цонев (ДПС). Той призова да бъдат почетени и жертвите от Възродителния процес. И допълни, че когато си спомняме важни моменти от историята, трябва да ги помним в пълнота, за да не бъдат повтаряни те. Зам.-шефът на парламента Валери Жаблянов отговори, че БСП е била партията, която е водила въоръжена борба срещу \"монархо-фашизма\" в България. Той изтъкна, че Нюрнбергският процес и останалите подобни процеси, включително Народният съд, са били организирани по решение на СССР, Великобритания и САЩ. Жаблянов цитира думите на Чърчил, според когото било най-добре \"всички военнопрестъпници и фашисти да бъдат разстреляни заедно с главните престъпници в момента, в който бъдат хванати\". След което Сталин допълнил: \"Моля все пак да бъдат съдени.\" По предложение на Гърневски парламентът почете с минута мълчание жертвите на комунизма. Жаблянов се опита да провали минутата мълчание, като заяви от трибуната, че трябва да се почетат и партизаните, както и жертвите на политическия терор преди 1944 г. Шефът на парламента Цвета Караянчева му отне думата, като му обясни, че днес е 1 февруари. Депутатите от БСП не подкрепиха Жаблянов и минутата мълчение за жертвите на комунизма все пак се състоя.", "date": "2018.02.01", "title": "ГЕРБ-ер към БСП: Продадохте Вапцаров, пленумът ви е натежал от милионери"}
{"url": "http://clubz.bg/63602-kak_socialnite_mreji_se_opitvat_da_spasqt_kejptaun", "text": "Това е една особена история - на солидарност през социалните мрежи. Денят Х за южноафриканския град Кейптаун приближава. Или по-точно Денят Z - Денят зироу, нулевият ден, когато градът ще осъмне без никаква вода. Спонтанна гражданска кампания в WhatsApp за даряване на вода на жителите на Кейптаун набира все повече привърженици и се превръща във феномен, отчита Си Ен Ен. Таня ван дер Хевер, която живее в южноафриканския град Ийст Лондон, хранела 18-месечната си дъщеря, когато за първи път чува какво ще сполети Кейптаун, и тогава ѝ хрумва идеята. Жителите на Кейптаун всеки ден са призовавани към нови стратегии за пестене на вода, след като властите обявиха официално, че последните запаси ще се изчерпят на 12 април. Причините за нй-тежката водна криза са различни - от най-голямата суша за последните 100 години до растящото бързо население - вече от 4 млн. души, както и климатичните промени.     Ван дер Хевер решава, че трябва да направи нещо, записва съобщение в WhatsApp и го праща на около 300 души в нейния град. Съобщението е просто: Трябва да помогнем на жителите на Кейптаун, преди да стане твърде късно. Призивът към съгражданите ѝ е да даряват по две петлитрови бутилки с вода. Тя изготвя и план как да бъде транспортирана водата в Кейптаун. \"Израсла съм във ферма\", обяснява тя. \"Фермерите, които носят продуктите си в Ийст Лондон, Йоханесбург и Дърбан, после обратно се връщат с празни камиони. Така че помислих, че те могат да занесат водата.\" Благодарение на социалните мрежи идеята ѝ набира бързо скорост. За 24 часа тя получава огромен брой съобщения от хора и компании, които искат да дарят вода, както и от фермери, готови да я занесат до Кейптаун. Постепенно започва да получава и предложения за помощ и от други части на страната, а после и извън нея. Тя обяснява, че в Дърбан вече са събрани 60 тона вода, 90 в Йоханесбург и т. н. Пунктове са организирани в тези градове с помощта и на благотворителната организация Gift of the Givers. Кампанията набира все повече популярност, а акаунт в туитър, посветен на  #Water4CapeTown, призовава хората да сменят профилните си снимки в знак на съпричастност с Кейптаун. Имтияз Сулиман, председател на Gift of the Givers, казва пред Си Ен Ен, че общо в страната са събрали вече над 50 хил. петлитрови бутилки и все по-често има дарения от чужбина, вкл. и от САЩ.", "date": "2018.02.01", "title": "Как социалните мрежи се опитват да спасят Кейптаун"}
{"url": "http://clubz.bg/63640-bestselyrite_koito_za_malko_da_ne_stignat_do_pechat", "text": "Преди около 20 години британска писателка опитва да публикува своята книга за малък магьосник и приключенията му в училището по магии. След много откази първата книга от поредицата на Джоан Роулинг – „Хари Потър и философският камък“ – намира своята реализация през 1997 г. в малкото издателство „Блумсбъри“. Първите 500 бройки свършват неочаквано бързо и досега са продадени над 300 000 копия. Издателите казват на Херман Мелвил, че никой няма да прояви интерес към толкова дълга книга, особено когато в нея става дума за лов на китове. Авторът е посъветван да включи в сюжета „сладострастна девойка“, за да предизвика повече читателски интерес. Романът се публикува за пръв път през 1851 г., но не намира признание веднага. Години след смъртта на Мелвил обаче произведението е включено под номер 21 в класацията на „Гардиън“ за 100-те най-добри романа за всички времена. Произведението за студената война на Джон льо Каре първоначално е отхвърлено, защото критиците са сметнали, че писателят „няма бъдеще“. Шпионският роман все пак се публикува през 1963 г. и още същата година получава наградата „Златен кинжал“, а две години по-късно се превръща във филм с участието на Ричард Бъртън. Стивън Кинг получава впечатляващите 30 отказа, преди хорър романът „Кери“ да излезе на бял свят през 1974-та. Въпреки че историята за зловещото момиче с телекинетични способности не впечатлява голяма част от издателите, книгата отбелязва над милион копия през първата си година. Ужасяващата история е екранизирана в няколко филма оттогава и съществува като мюзикъл на Броудуей. Беатрикс Потър също трудно намира издател за превърналата се в класика детска книжка „Зайчето Питър“. Вместо да чака провидението, тя взема нещата в свои ръце и публикува сама историята. Книгата предизвиква голям успех, продадени са над 45 милиона бройки и романът е преведен на много езици. 20 пъти Уилям Голдинг чува „не“ от издателите за романа си „Повелителят на мухите“, като един от тях дори го нарича „абсурдна и безинтересна фантастика“, преди да бъде публикуван през 1954 г. Антиутопичната история за ученици, които се борят за своето оцеляване на необитаем остров, е в списъка със задължителната литература на много гимназии по света и неведнъж е била екранизирана. На Владимир Набоков също дълго време не му се е отдавало да намери издатели на книгата си. Един от критиците възмутено отговаря на автора, че „историята трябва да се погребе под камъните за сто години“. Романът за възрастен професор, който се вманиачава по младо момиче, най-накрая излиза във Франция през 1955-а, три години по-късно се публикува и в САЩ. В наши дни има множество филми и театрални постановки, вдъхновени от книгата. Сагата за Гражданската война в Америка донася на писателката Маргарет Мичъл награда „Пулицър“ през 1973-та, една година след като е отпечатана. Издателите отхвърлят обемната книга 38 пъти преди това. Филмът с участието на Кларк Гейбъл и Вивиан Лий се заснема две години по-късно и печели осем награди „Оскар“. Списъкът с бестселърите, които за малко да не бъдат публикувани, продължава и крие още изненади, пише още „Дойче веле“. Британските издатели не искат да публикуват  , но все пак историята на младото еврейско момиче излиза през 1952-ра и се превръща не просто в много продавана книга, но и в един от най-трайните документи за зверствата на XX век.   пък получва критика, че Ръдиард Киплинг не знае достатъчно добре английски език. Каква загуба само щеше да е това! През 1967-а „Дисни“ прави едноименния анимационен филм и до днес хиляди деца израстват с приключенията на детето Маугли, мечката Балу и змията Каа.", "date": "2018.02.01", "title": "Бестселърите, които за малко да не стигнат до печат"}
{"url": "http://clubz.bg/63604-iznasqme_agneta_za_shejhovete_ama_drug_pyt", "text": "Твърдението, че България може да изнася агнешко месо за Арабския свят, е популизъм. Това каза Симеон Караколев, съпредседател на Националната овцевъдна и козевъдна асоциация (НОКА) и председател на Националната асоциация за развъждане на млечни овце в България (НАРМОБ), цитиран от агенция \"Фокус\". По думите му страната ни не може да бъде по никакъв начин конкурентен вносител на овче месо в арабските страни, където пазарът е \"зает\" от Австралия и Нова Зелнадия. От 2012 г. се договаряше износът на агнета за Катар, като до момента няма изнесен нито килограм месо за емирството. Темата обаче се държеше жива поне две години след това. През януари 2014 г. например от икономическото министерство съобщиха, че предстоят финалните разговори за схемата за износ на български агента за Катар, който да започне от април с.г. По време на визитата на президента Росен Плевнелив в Катар през пролетта на същата година се разбра, че създаването на съвместното дружество, което ще се занимава с експорта на животните, ще стане през май 2014 г. Не стана ясно защо Плевнелиев е договарял съвместно дружество, след като изпълнителната власт беше съобщила, че към българското земеделско министерство ще се създаде държавно предприятие, което да изкупува от българските животновъди агнета и да ги доставя на катарската държавна компания \"Хасад фууд\", собственост на Катарския инвестиционен фонд. Но никой от овцевъдите вече не вярва на тия залъгалки. По думите му в Йордания се продава агнешко месо местно производство и такова с произход от Австралия и Румъния. Вносът е бил на цена от 4.50 долара на килограм охладено, а местното около 8 долара. Той добави, че Австралия месечно изнася около 3 млн. агнета. Австралийските фермери отглеждат около 80-90 млн. овце, румънските - 10 милиона, а българските - около 1 милион. Преди промените у нас през 1989 г. българските производители са отглеждали десет пъти повече агнета - над 10 милиона, от които повече от половината са били изнасяни за пазарите в Близкия изток. \"Дори да има пазар, ние не можем да изнасяме повече от 50 000-70 000 агнета, тъй като има и вътрешна консумация, която не е чак толкова слаба, въпреки че е предимно по празниците Великден и Гергьовден. Овцевъдството се определя спрямо празниците. Затова ние не сме интересни, защото не можем да поддържаме такива големи количества“, заяви Караколев. И износът на агнета за Арабския свят е като вноса на индийски биволици в България.", "date": "2018.02.01", "title": "Изнасяме агнета за шейховете, ама друг път!"}
{"url": "http://clubz.bg/63632-mahajte_delqn_novoto_poslanie_na_bsp", "text": "Нито ден без скандалче... Днешното пленарно заседание започна с две такива от трибуната - първо по случай Деня за почит на жертвите на комунизма, а после - на тема депутатското място на Делян Добрев от ГЕРБ. ГЕРБ-ер към БСП: Продадохте Вапцаров, пленумът ви е натежал от милионери Делян Добрев вече не е народен представител и трябва да напусне залата. Това заяви днес депутатът от БСП Георги Гьоков. Гьоков се аргументира с решението на Конституционния съд по въпроса с отхвърлената от мнозинството оставка на Добрев. Съдът обяви, че отхвълянето на оставка на народен представител е противоконституционно. Но не и че мандатът на Добрев следва да бъде прекратен - напротив. По закон решенията на КС не могат да се отнасят към задна дата и съдиите изрично са упоменали това и казуса \"Добрев\" в решението си. Решението \"Не даваме Делян\" е нарушило конституцията Караянчева подчерта, че решението на КС не е със задна дата. Самият Добрев обаче реши да вземе думата: Гьоков се обиди: Караянчева подчерта, че се губи парламентарно време и продължи заседанието. Това не попречи на колегата й и съпартиец Тома Биков да продължи в същия дух. Той пък предложи в сряда и четвъртък всяка седмица на депутатите от БСП да се раздават \"определени медикаменти\", защото иначе обстановката е твърде изнервена. Депутатско творчество в ефир (ЕДНО КЪМ ЕДНО) Депутатите днес се скараха и за едноминутното мълчание за жертвите на комунизма, тъй като БСП поискаха минута мълчание и за жертвите на фашизма, сред които и \"разстреляни партизани\". Решението \"Не даваме Делян\" е нарушило конституцията Депутатско творчество в ефир (ЕДНО КЪМ ЕДНО)", "date": "2018.02.01", "title": "\"Махайте Делян\" - новото \"послание\" на БСП"}
{"url": "http://clubz.bg/63625-parlamentyt_se_srutva_nad_britanskite_deputati", "text": "Британските депутати гласуваха снощи с 236 срещу 220 гласа за напускане на Уестминстърския дворец заради ремонт на сградата, която буквално се руши над главите им. Дори докато вървеше вотът, журналисти видяха как служители събират вода с кофи от различни течове в сградата. Откритата през 1871 г. постройка на брега на река Темза е в окайващо състояние. Покриви и тръби текат, основата на двореца рискува да падне в реката, облицовъчните камъни се разрушават поради замърсения въздух, има проблеми с електрическата инсталация, предаде БТА. Последният ремонт е извършен през 40-те години с използване на вредния за здравето материал азбест. Очаква се ремонтът на сградата да струва 3,5 милиарда лири, но е възможно сумата да достигне и 6 милиарда, предупреждават експерти. Предложението, представено от председателя на долната камара на парламента Андреа Лийдсъм, предвижда мащабна реставрация на сградата на парламента и пълното изтегляне на депутатите, докато процесът тече. Самата Лийдсъм заяви по време на дебатите, че решението е трябвало да бъде взето още преди 40 години, защото в момента тръбите и електрическата инсталация стареят толкова бързо, че вече е невъзможно да се ремонтират. По време на дебатите бившият държавен секретар Деймиън Грийн заяви, че сградата на парламента не е безопасна. Той изтъкна, че е „преувеличение“, че Уестминстърският дворец, който е обявен за обект от световното наследство на ЮНЕСКО, е „капан на смъртта“, но и че „това не е твърде диво преувеличение“. Британските депутати обявиха още, че и рискът от пожар в парламента е твърде висок. Очаква през следващите десет години народните избраници да бъдат в „Уайтхол“. Това ще е първият случай, в който парламентът ще се премести от сградата, строена по викториански времена през XIX век, от бомбардировките през Втората световна война. Долната камара ще се премести в „Ричмънд хаус“ в близкия „Уайтхол“, докато лордовете - в конферентния център „Кралица Елизабет II“. В Уестмистърския дворец работят около 8000 души и той е посещаван от един милион души годишно.", "date": "2018.02.01", "title": "Парламентът се срутва над британските депутати"}
{"url": "http://clubz.bg/63591-fashistkoto_mrakobesie_bratskite_sysedni_narodi_i_nashite_osvoboditeli", "text": "На днешния ден преди 73 г. първи и втори състав на Народния съд произнасят своите присъди. В нощта на 1 срещу 2 февруари 1945 г. са изпълнени смъртните присъди на трима регенти, 67 депутати, министри, офицери и др. Заради тези кървави събития денят се отбелязва като ден на почит към жертвите на комунизма. Първи състав на Народния съд е образуван за съдене на бившите регенти на България, бившите дворцови съветници, бившите министри от кабинетите на Богдан Филов, Добри Божилов, Иван Багрянов, Константин Муравиев. Обвинителният акт на този състав от 5 декември 1944 г. започва с дълга историческа аргументация, която е твърде интересно четиво от днешна гледна точка. Ето някои извадки от нея: Какво щеше да стане, ако не беше свалена \"фашистката власт\" - можем само да гадаем. Факт е обаче, че след 9 септември страната ни губи напълно своята независимост и е заличена от картата на свободните независими държави, само че от болшевишката власт в СССР. Твърденията, че хилядите загинали за обединението на Бългрия са го правили за чужди интереси - оставяме на съвестта на онези, които ги изговарят. Факт е, че изборът на България да влезе в Първата световна война на страната на Германия е бил грешка, която тежи на съвестта на Фердинанд и тогавашното правителство. Още повече че към този момент, за разлика от Втората световна война, България все още е имала алтернатива и е можела да реши до голяма степен своя национален въпрос дори ако се включи в другия лагер. Във война срещу нашите \"освободители\" не сме се хвърляли. Напротив - те се хвърлят в Добруджа, където са разбити от нашите войски. Гонения по това време наистина е имало, но пълното обезправяване на българския народ не приключва на 9 септември, а напротив - настъпва именно след тази дата. Много е чудно дали има поне един исторически документ, в който нашите съседи си посипват главата с пепел, че са ни забили нож в гърба. Още повече че такива приказки у нас се чуват и до днес от определни среди по повод това, че България даде въздушното си пространство за удари срещу Югославия през 1999 г. Написалите това премълчават огромния факт, че в рамките на т.нар. Соболева акция Георги Димитров  БРП(к) след разговор със Сталин и Молотов разръща широка кампания, финансирана от Коминтерна, за приемане на тези съветски предложения. А в позив на РМС, младежката организация на комунистическата партия, се казва  Обяснението на тези действия на комунистите е просто - по същото време все още действа пактът \"Рибентроп - Молотов\" от 1939 г. за ненападение между Германия и СССР. С този пакт двете държави фактически си поделят Полша. Този пакт действа и към 1 март 1941 г., когато България се присъединява към Тристранния пакт. Ако приемем, че това е така, то няма как да приемем друг цитат от текста, който хвърля вината за депортираните от Македония и Тракия евреи върху тогавашните български власти. За това, че около 50 хил. български евреи са спасени от депортация - в обвинителния акт няма нито ред. В този цитат датата 9 септември би могла бъде заменена с 10 ноември 1989 г., а изразът \"фашистко мракобесие\" с \"комунистическо мракобесие\". Така ще се получи една доста реалистична картина на режима, установен у нас между 1944 и 1989 г. Документите, свързани с Народния съд, могат да бъдат намерени ", "date": "2018.02.01", "title": "Фашисткото мракобесие, братските съседни народи и нашите освободители"}
