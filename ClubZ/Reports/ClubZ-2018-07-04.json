{"url": "http://clubz.bg/70069-doklad_moskva_pratila_50_agenti_ubijci_v_cherna_gora", "text": "Агенти на руското Главно разузнавателно управление (военното разузнаване, ГРУ)  били натоварени с мисията да убият черногорския премиер Мило Джуканович през 2016 г. и така да попречат на страната да влезе в НАТО. Това се казва в доклад, изготвен от американския Институт за изследване на външната политика (ИИВП). Той е цитиран от сп. \"Нюзуик\". В него се съдържат нови данни за опита за сваляне на правителството в подгорица в навечерието на парламентарните избори на 16 октомври 2016 г. За Русия НАТО, което гарантира колективна защита за своите 29 членки, е екзистенциална заплаха, целяща да ограничи влиянието на Москва върху собствения й \"заден двор\". В пакта влязоха някои съседи на страната - Естония, Латвия, Литва и Полша. Сега Кремъл прави всичко, за да не позволи на Грузия и Украйна да тръгнат по този път. През последното десетилетия Русия подкрепя сепаратистките движения в тези две бивши съветски републики. Тя знае, че НАТО няма да бърза или няма да пожелае да приеме страна, обхваната от конфликт. Доскоро обаче малцина подозираха, че Москва ще се опита да убие лидер, дошъл на власт след избори. Официално: Русия стои зад опита за преврат в Черна гора В момента Подгорица  съди задочно агентите на ГРУ   и  , които първо избягаха в Сърбия, а след това се върнаха в родината си. В самата Черна гора други 12 души бяха обвинени от специалния прокурор Миливое Катнич. В заговора обаче явно са участвали доста повече от тези 14 души. В него са замесени руски агенти, сръбски екстремисти и членове на черногорската опозиция. Сега следователите твърдят, че близо 50 агенти на ГРУ са влезли незаконно в Черна гора от Сърбия в нощта преди изборите. Твърди се, че те трябвало да осигурят помощ за заговорниците. Така Русия за първи път се е опитала да прибегне до насилие извън бившия СССР, за да постигне политическите си цели, се казва в доклада на ИИВП. Документът се основава на свидетелства и физически доказателства, видени от изследователите. На пръв поглед заговорът звучи като сюжет от шпионски роман. Предполагаемият ръководител бил   - бивш командир от сръбската жандармерия. Той се сражавал по време на войната в Косово, а след това - и срещу етническите албански сепаратисти в долината Прешево. Дикич оглавявал сръбската жандармерия от 2009 до 2013 г., а след това редовно говорил на митинги срещу намесата на НАТО на Балканите. Според плана, изготвен вероятно от Москва, Дикич трябвало да оглави група от двадесетина бунтовници, дегизирани като черногорски полицаи. Те трябвало да завземат парламента на Черна гора и да открият огън по протестиращите в нощта на изборите. Следствието обвинява руските агенти Шишмаков и Попов, че платили на Дикич 200 000 долара, за да купи оръжие и криптирани телефони. Насилието щяло да доведе до извънредно положение, което би позволило на проруските политици и лидери, противопоставящи се на членството на Черна гора в НАТО, да контролират правителството. По време на хаоса заговорниците щели да убият тогавашния премиер Джуканович. Джуканович отново президент на Черна гора \"Нюзуик\" цитира и изследване на българския анализатор Димитър Бечев, според когото някога Мило Джуканович бил близък с бившия московски кмет Юрий Лужков и помогнал за привличането на руски инвестиции в страната. При неговото управление станала и приватизацията на най-големия завод за алуминий, продаден на близкия до Кремъл руски олигарх Олег Дерипаска. Милиардерът пък наел консултанта Пол Манафорт, който помогнал за издигането на Джуканович. Връзките на черногорския премиер с руските олигарси обаче се развалили, след като страната се ориентирала на запад. Партията му ДПС подкрепи членството в НАТО и ЕС. Известно е, че Русия много държи на Черна гора. През 2016 г. броят на руснаците, посещаващи малката балканска република, нараснал на над 300 000 души. Това е твърде значителна цифра за страна с население от едва 600 000 жители. В цяла Черна гора има билбордове с реклами на руски. По крайбрежието са хвърлили котва много яхти на руски олигарси. Популярният курорт Будва вече е известен като \"Москва на морето\". Руските претенции към Черна гора обаче се простират далеч отвъд летните вили и курорти, изтъкват експерти. Няколко години Москва лобира за разрешение да използва черногорските пристанища за зареждане и ремонт на бойните си кораби, използвани при големи военни операции на места като Сирия. Джуканович обаче отказал предложението. В отговор Русия се впуснала в начинанието да постави на власт хора, които да й позволят да стъпи в страната. Ето за това били необходими превратът и Демократичният фронт. ДФ е дясна опозиционна групировка, съставена от сръбски националисти, русофили и редица маргинални организации, които са против членството в НАТО. Според доклада ДФ смятал да обяви победа на изборите през 2016 г. Дикич и хората му, дегизирани като черногорски полицаи, щели да стрелят по демонстранти, симпатизиращи на същия ДФ. Така щяло да се създаде впечатление, че полицията се опитва да попречи на ДФ да вземе властта. В същото време на място щели да бъдат руските агенти и да предложат помощта си. Заговорът за преврат обаче пропаднал. Твърди се, че официални представители в Черна гора били уведомени от свои колеги в Сърбия, които вдигнали тревога заради присъствието на руски военни в страната. Четири дни преди изборите бившият полицай   признал, че участвал в заговора и помагал при транспортирането на оръжия. У няколко членове на ДФ били открити криптирани телефони. Руските военни си дали сметка, че заверата е разкрита, и избягали от страната, твърдят авторите на доклада. Те го изготвили въз основа на рзговори с прокурори и свидетели. Двама лидери на ДФ -  и  , са обвинени в участие в опита за преврат. - лидерът на сръбския клон на руската рокерска банда \"Нощни вълци\" и ветеран от руската война в Източна Украйна, също е обвинен. По-късно той посочил Шишмаков като един от главните хора, финансирали опита за преврат. Много черногорски представители публично обявиха, че разполагат с доказателства, че Русия стои зад проваления опит. Някои анализатори обаче смятат, че все още има място за съмнение. Досега само Шишмаков и Попов са идентифицирани от 50-те агенти на ГРУ, за които се твърди, че са влезли в Черна гора по онова време. Двамата отлетели за Русия от Белград в края на октомври 2016 г., ден след посещението в страната на тогавашния шеф на ФСБ Николай Патрушев. Защо НАТО иска Черна гора? Днес Черна гора е член на НАТО и се стреми към влизане в ЕС. Мило Джуканович бе избран тази година за президент. Разследването на опита за преврат продължава. Ситуацията в страната обаче е несигурна, предупреждават експерти. ДФ продължава да бъде един от главните опозиционни блокове. Много хора предупреждават, че Русия и нейните антинатовски съюзници продължават да бъдат в състояние да дестабилизират региона. Джуканович отново президент на Черна гора Защо НАТО иска Черна гора?", "date": "2018.07.04", "title": "Доклад: Москва пратила 50 агенти убийци в Черна гора"}
{"url": "http://clubz.bg/70081-denqt_na_protestite_priklyuchi_s_bosiq", "text": "Денят на протестите днес завърши с изявата на Николай Колев-Босия, който гладува 22-ри ден заради исканата от него оставка на транспортния министър Ивайло Московски. Той протестира и срещу това, че уволнени за корупция служители на Изпълнителната агенция \"Автомобилна администрация\" са възстановени на работа. Десетки негови поддръжници дойдоха, въпреки дъжда, за да изразят подкрепата си. В интернет е организирана и петиция за солидарност с Николай Колев-Босия. Пред Министерския съвет по-рано днес бяха и \"Евробабите\" от фолклорната формация, които искат да им ремонтират пътя до населеното място и природната забележителност Чудните мостове. Пътят е в ужасно състояние, от големите дъждове има срутени големи скални маси. Симеонов за Закона за горивата - \"отвратителен, в полза на \"Лукойл\" Освен тях, надойдоха и представители на малки бензиностанции, които протестираха с плакати заради подготвения и внесен от депутати от Обединени патриоти законопроект за горивата. Според тях той ще остави на пазара не повече от двайсетина големи фирми заради непосилните изисквания за капитал и др., които поставя, а сега са близо 420. На един от плакатите пишеше: \"Златев   - министър на нефта\". На Капитан Андреево представители на малкия и среден бизнес в горивата организираха блокада, която спря движението за няколко часа. Близо 120 служители и собственици на малки бензиностанции изразиха протеста си срещу законопроекта за икономическо регулиране на дейности, свързани с нефт и нефтени продукти, известен по името на вносителя си Емил Димитров-Ревизоро. Представителите на малките фирми искат ведомствените бензиностанции и транспортирането на гориво до 5000 лева да излязат извън обхвата на закона, да отпаднат изискванията за 3 милиона лева капитал за търговците на едро и складодържателите, обезпеченията на бензиностанциите да бъдат намалени от 20 хиляди на 5000 лева и законопроектът да бъде подложен на широко обществено обсъждане или изобщо да бъде оттеглен. Превозвачи с контрапротест, искат законът за автомобилната камара да се върне Превозвачи, които подкрепят проекта за създаване на автомобилна камара, оттеглене по нареждане на премиера Борисов и след протести на други техни колеги, излязоха също днес на протест с десетки тирове. Само в София те бяха над 150.  Илиян Филипов, председател на Българската асоциация на сдруженията в автомобилния транспорт (БАСАТ), заяви: Борисов нареди \"поправяне\" на закона за автомобилна камара Контрапротест имаше от колегите им, които не подкрепят проекта, определят го като лобистки и подкрепящ интересите на големите в бранша. Междувременно стана ясно, че Пакетът за мобилност, известен още като Пакета \"Макрон\" се връща на изходна точка - в транспортната комисия на Европарламента. Няма \"победа над Макрон\" - има едно напред и две назад Превозвачи с контрапротест, искат законът за автомобилната камара да се върне Борисов нареди \"поправяне\" на закона за автомобилна камара Няма \"победа над Макрон\" - има едно напред и две назад", "date": "2018.07.04", "title": "Денят на протестите приключи с Босия"}
{"url": "http://clubz.bg/70082-koalicionniqt_partnor_na_cipras_nqma_da_buta_kabineta_zaradi_sdelkata_sys_skopie", "text": "Гръцкият министър на отбраната Панос Каменос, чиято националистическа партия АНЕЛ крепи коалиционното правителство в Атина, отрече днес, че е готов да оттегли подкрепата си и да предизвика предсрочни избори заради споразумението за името на Македония, което не одобрява. Със своите седем депутати АНЕЛ държи ключа към крехкото правителствено мнозинство от 152 депутати в 300-местния гръцки парламент. Депутатите ще обсъдят ратификацията на договора между Атина и Скопие, едва когато бившата югорепублика гласува по него в референдум,  каза Каменос. По думите му това няма да стане преди края на мандата на сегашното гръцко правителство. Вчера Каменос нарече договора за името „Северна Македония“ „лош“ и заяви, че в Гърция той може да бъде одобрен единствено чрез референдум или нови избори.  Каменос поиска и гръцката ратификация на договора да бъде с квалифицирано мнозинство от 180 депутати. В противен случай по думите му трябва да бъде свикан референдум. Гръцката конституция не изисква ратификацията на този договор да стане с квалифицирано мнозинство, посочи днес в отговор правителственият говорител Димитрис Дзанакопулос. Междувременно полицията взе драконовски мерки за сигурност, за да опази Ципрас от протестиращи срещу договора в Солун, столицата на северната гръцка провинция Македония. Полицейски автобуси и кордони от пазители на реда препречиха улиците, които водеха към хотела на премиера, за да не могат демонстрантите да стигнат до него. Не е ясно дали правителството може да събере квалифицирано мнозинство в сегашния парламент. Консервативната опозиция „Нова демокрация“, която има 76 места, също критикува договора. Не може да се очаква да го одобрят и 15-те депутати на крайнодясната „Златна зора“. Без подкрепата на АНЕЛ, Ципрас, с неговите 145 депутати, ще трябва да я търси съюзници сред 32 депутати от три либерални и центристки партии, 15 комунисти и 10 независими. Световноизвестният композитор Микис Теодоракис, който е икона на гръцките комунисти, беше един от вдъхновителите на протестите срещу сделката за името „Северна Македония“. Противниците й не допускат думата „Македония“ изобщо да присъства в промененото име на бившата югорепублика.", "date": "2018.07.04", "title": "Коалиционният партньор на Ципрас няма да бута кабинета заради сделката със Скопие"}
{"url": "http://clubz.bg/70066-razkrit_e_ubiecyt_na_tupak", "text": "Тупак Амару Шакур, известен и като 2Pac, роден с името Лисейн Париш Крукс в Харлем, Ню Йорк, умира на 13 септември 1996 г., пронизан няколко дни по-рано от куршуми в Лас Вегас. Двадесет и две години по-късно името на убиеца му вече е ясно, съобщава „Билборд“. Разкритието е направено в епизод от документалната поредица на „Нетфликс“ „Unsolved“  Бельо на Мадона, кичур коса и писмото, с което Тупак къса с нея, отиват на търг Бившият гангстер Дуейн Кит Дейвис, познат и като Кифи Ди, преди време призна, че е бил свидетел на най-прочутото убийство в рапа. В интервю за документалния филм „Death Row Chronicles“, излязъл няколко месеца преди сериала на „Нетфликс“, той съобщи, че по време на убийството е бил в колата, от която е стреляно по Тупак. Той разказа и че останалите трима са били — Терънс Браун зад волана, Диандре Смит отзад вляво и племеникът на Дейвис — Орландо Андерсън, отзад вдясно. Малко по-рано същата вечер Андерсън е имал конфликт с Тупак в кулоарите на казино MGM Grand, където са били на боксов мач на Майк Тайсън. Дейвис заяви, че е стрелял един от двамата на задната седалка, но отказа да съобщи кой точно, позовавайки се на „закона на улицата“. Но според него, той бил единственият жив човек, който знаел кой е убиецът на Тупак. По време на снимките на „Unsolved“ Дейвис за първи път назова името на убиеца — и той се оказа племенникът му Орландо Андерсън, по прякор Бейби Лейн. Той стреля четири пъти по суперзвездата на рапа, след като кадилакът, в който е пътувал, се изравнява на светофар с беемвето на музиканта. По думите на Дейвис, шофьорът Терънс Браун отклонил колата към тази на Тупак, когато видял артиста подал се от люка на покрива да поздравява фенки на улицата. Тупак оживява на кино (ВИДЕО) Андерсън загива в престрелка две години след смъртта на Тупак. Продуцентите на „Unsolved“ са призовали полицията да предяви обвинения на Дейвис, който си признава, че е укривал престъпник. Убийството на Тупак остава неразкрито 22 години, а още в началото около него се разгръщат маса конспиративни теории. Орландо Андерсън е бил един от заподозрените, но така и не са му били отправени обвинения. През 1997-а, малко преди на свой ред да бъде застрелян, той дава интервю, в което се нарича фен на Тупак и отрича всякаква връзка с неговото убийство. През 2002 г. журналистическо разследване под името „Кой уби Тупак Шакур“ е публикувано в „Лос Анджелис Таймс“ и в него като най-вероятен убиец е посочен Андерсън. През 2011 г. бивш детектив, разследващ убийството на друг рапър, The Notorious B.I.G., написа книга, в която твърди, че рапърът Шон Комбс, известен още като Пъф Деди и Диди, е поръчал на Дейвис да убие Тупак срещу 1 милион долара. Стрелбата по Тупак е на 7 септември 1996 г. В него попадат четири куршума: два в гърдите, един в ръката и един в крака. Когато парамедиците докарват ранения рапър в болницата, Шакур е в съзнание и казва, че скоро ще умре. Вкарват го в изкуствена кома, по-късно той идва в съзнание. В крайна сметка Шакур умира на 13 септември. През 2014 г. полицай разказа пред сайта TMZ, че е бил свидетел на последните секунди от живота на изпълнителя. По неговите думи, той попитал умиращия кой го е убил.     Тупак оживява на кино (ВИДЕО)", "date": "2018.07.04", "title": "Разкрит е убиецът на Тупак"}
{"url": "http://clubz.bg/70079-kavani_nqma_da_e_titulqr_za_urugvaj_sreshtu_franciq", "text": "Единсон Кавани няма да попадне в титулярния състав на Уругвай за четвъртфинала на Световното срещу Франция в петък от 17 часа в Нижни Новгород, съобщава уругвайският в. \"Ел Паис\". Нападателят вкара и двата гола за урусите при победата с 2:1 срещу Португалия на осминафинал, но през второто полувреме се контузи и бе заменен. Още тогава стана ясно, че травмата в прасеца на звездата на \"Пари Сен Жермен\" не е лека. Кой надъха Кавани с думите: \"Плешко, днес вкарваш гол и получаваш сладолед\" Ръководството на отбора и треньорският щаб се надяват, че Кавани поне може да седне на скамейката и да бъде на разположение като резерва в края на срещата, ако се наложи. Дали това е възможно ще стане ясно непосредствено преди сблъсъка, уточнява най-големият всекидневник в латиноамериканската страна. Асът, когото наричат Плешко или Матадора, не е тренирал и днес. Времето за въстановяване между двете срещи е малко. Роналдо се присъедини към Меси, Уругвай е на четвъртфинал (СНИМКИ) Липсата на Кавани е удар за \"небесносините\". Все пак селекционерът Оскар Табарес беше подготвен и може би още след срещата с Португалия е прекроил плановете си без централния нападател. Роналдо се присъедини към Меси, Уругвай е на четвъртфинал (СНИМКИ)", "date": "2018.07.04", "title": "Кавани няма да е титуляр за Уругвай срещу Франция"}
{"url": "http://clubz.bg/70083-viktoriq_tomova_zagubi_ot_serina_uilqms_na_uimbyldyn", "text": "Виктория Томова отпадна във втория кръг на турнира от Големия шлем \"Уимбълдън\". Първата ни ракета при дамите отстъпи пред рекордьорката по титли от \"Гранд слам\" и бивша №1 в света Серина Уилямс с 1:6, 4:6 на централния корт. Виктория Томова влезе в основната схема на \"Уимбълдън\" В първия сет американката даде само един гейм на българката, която изравни за 1:1. Нататък Серина доминираше с мощна игра и логично спечели с 6:1. Втората част бе по-равностойна, макар че представителката на САЩ отново реализира ранен пробив - за 2:1. Още в следващия гейм Вики бе близо до рибрейк, но и Уилямс успя да се измъкне благодарение на много по-големия си опит и отличен сервис. Нататък съперничките печелеха подаванията си. При 3:5 софиянката отрази мачбол, но след това 7-кратната шампионка на \"Уимбълдън\" затвори мача с 6:4 и 2:0. Самото прескачане на квалификациите и първия кръг е успех за Виктория Томова, а двубоят с една от най-великите в историята - ценен опит. Стан Вавринка отказа Григор още на старта на \"Уимбълдън\" Така приключи българското участие край Лондон. Григор Димитров отстъпи пред Стан Вавринка в първия кръг при мъжете преди два дни. Стан Вавринка отказа Григор още на старта на \"Уимбълдън\"", "date": "2018.07.04", "title": "Виктория Томова загуби от Серина Уилямс на \"Уимбълдън\""}
{"url": "http://clubz.bg/70077-es_da_zabrani_brakove_pod_18_godishna_vyzrast_iska_evroparlamentyt", "text": "Депутат от ДПС-2: Ранните бракове са традиция, ЕС ги толерира ГЕРБ се отърва от Истанбулската конвенция. Праща я в съда ГЕРБ се отърва от Истанбулската конвенция. Праща я в съда", "date": "2018.07.04", "title": "ЕС да забрани бракове под 18-годишна възраст иска Европарламентът"}
{"url": "http://clubz.bg/70076-uchat_blokiranite_v_tajlandska_peshtera_deca_da_se_gmurkat", "text": "Спасителни екипи започнаха спешен курс по плуване и гмуркане за 12-те момчета и техния футболен треньор, блокирани от 11 дни в пещера в Тайланд, предаде Ройтерс. Как могат да бъдат спасени децата от пещерата в Тайланд Така младите футболисти могат да бъдат подготвени за операцията по извеждането им. Командирът на издирвателния и спасителен екип Наронгсак Осотханакорн каза пред журналисти, че в момента децата се учат да използват маски и да дишат под вода. За момента нивото на водата, затворила обратния път на момчетата след проливните дъждове и образувала подземно езеро, е твърде високо. Спасителите изчакват то да спадне, за да се предприеме спасителна акция. \"Колко от вас са там? Тринадесет? Прекрасно\" (ВИДЕО+СНИМКИ) Засега децата и треньорът им са добре. Доставени са им храна и термозавивки.  Все още обаче не е ясно кога момчетата на възраст между 11 и 16 г. и 25-годишният им треньор ще могат да бъдат извадени от наводнената пещера и как ще стане това. Според ДПА има две възможни опции. Според губернатора на провинцията  . Но за целта трябва да продължи източването на водата от пещерата. Как могат да бъдат спасени децата от пещерата в Тайланд Случаят с откриването на момчетата под земята и спасителната акция така привлякоха вниманието по целия свят, че властите в Тайланд вече обмислят да превърнат дългата 10 километра пещера в туристическа атракция. Това заяви отговорникът за туризма в провинция Чианг Раи пред в. \"Банкок пост\". Местната туристическа агенция ще работи заедно с частния сектор, за да се състави подземен маршрут и той да се популяризира както сред местни, така и сред чужди туристи след приключване на спасителната акция. Пещерата \"Там Луанг Нанг Нон\", намираща се край границата с Мианмар, досега беше малко известна. Тя е слабо изследвана поради трудния планински терен. \"Колко от вас са там? Тринадесет? Прекрасно\" (ВИДЕО+СНИМКИ) Как могат да бъдат спасени децата от пещерата в Тайланд", "date": "2018.07.04", "title": "Учат блокираните в тайландска пещера деца да се гмуркат"}
{"url": "http://clubz.bg/70065-sireneto_ot_palmovo_maslo_na_otdelen_shtand_s_nadpis_imitirashti", "text": "Сиренето от палмово масло и всякакви други хранителни продукти, имитации на млечните, но без мляко, ще бъдат ясно обособени в магазините. Те ще бъдат предлагани на отделни щандове или на обособени места, отделени по подходящ начин и няма да се смесват с млечните продукти. Това се регламентира с промени в Наредбата за специфичните изисквания към млечните продукти, която правителството одобри на днешното си заседание. Отделните щандове или обособените за целта места трябва да са ясно обозначени с надписа „Имитиращи продукти“. Имитациите на млечни продукти ще се \"бъркат\" отделно от истинските \"Мярката не е пълна забрана за производство на имитиращи продукти. Ако някой обаче използва имитиращ продукт, той трябва да бъде отделно пакетиран, на него да не пише, че е млечен продукт, и да е разположен на друг щанд\", уточни наскоро пред Нова тв земеделският министър Румен Порожанов. Има ли забрана за производството на продукти, които имитират млечните Наскоро в Държавен вестник бе публикувана и наредбата, която забраняваше в една и съща мандра да се правят и имитации на млечни продукти, и истински такива. Има ли забрана за производството на продукти, които имитират млечните", "date": "2018.07.04", "title": "Сиренето от палмово масло - на отделен щанд с надпис \"Имитиращи\""}
{"url": "http://clubz.bg/70078-eksprezident_na_barsa_kupil_nelegalno_cheren_drob_za_futbolist", "text": "Сандро Росел - бившият президент на \"Барселона\", е разследван за незаконно осигуряване на черен дроб за трансплантацията на футболиста Ерик Абидал. Разкритието направи испанското издание \"Ел Конфиденсиал\". Французинът, играл в каталунския тим от 2007 до 2013 г., претърпя операция, след като беше диагностициран с рак. Трансплантацията е извършена през април 2012 г. Тогава бе съобщено, че донор е братовчед му Жерар. Испанските власти стигнали до разкритието, след като са подслушали телефонни разговори на Росел като част от разследване за злоупотреби. В 4 разговора бившият президент на \"Барселона\" казва, че осигуреният черен дроб е купен на черен пазар и че умишлено е представена версията, че донор е братовчед на играча. Затова срещу Росел се води отделно разследване. Той бе арестуван през май 2017 г. за пране на пари. В съобщение до медиите от фондацията на Абидал обявиха, че целият процес по трансплантацията е извършен според законите. \"Барселона\" също излезе с официално становище, в което твърди, че клубът не е нарушавал законите. Испанската национална организация за трансплантации е започнала свое разследване на случая. Абидал се възстанови, като дори се върна в игра. Но бързо загуби титулярното си място и в крайна сметка напусна \"Барса\". През 2014 г. той прекрати кариерата си на 35-годишна възраст.", "date": "2018.07.04", "title": "Експрезидент на \"Барса\" купил нелегално черен дроб за футболист?"}
{"url": "http://clubz.bg/70080-ronaldo_si_tyrsi_kyshta_v_torino", "text": "Кристиано Роналдо си търси къща в Торино, съобщи мадридският в. \"Марка\". Той се занимава с това от две седмици насам. Вероятно вместо мегазвездата това вършат негови агенти, тъй като само допреди четири дни Кристиано бе на Световното първенство в Русия. След отпадането на Португалия от Мондиала се заговори, че Роналдо иска да премине в италианския \"Ювентус\". Торинският гранд, който спечели последните 7 шампионата на Италия, е готов да плати на \"Реал\" (Мадрид) 100 милиона евро за Роналдо. Годишно той ще взема по 30 милиона. Договорът му ще бъде 4-годишен, твърди \"Марка\". Увеличението на заплатата е с 5 млн. Твърди се, че Юве е отправи оферта, която се разглежда на \"Сантяго Бернабеу\". Юве дава 120 милиона евро за Роналдо Показно от \"Реал\" и Роналдо, \"Ювентус\" ръкопляска Торино не е толкова топъл град като Мадрид, отбелязва \"Марка\". Зимата в подножието на Алпите е студена. Климатът няма да е толкова благодатен като в Испания. Роналдо знае това. Той е също така наясно, че ще му бъде трудно да намери жилище като това, което има сега край испанската столица. Но пък португалската мегазвезда има прекрасни спомени от гостуванията в Торино с \"Реал\" (Мадрид). Феновете на \"Юве\" винаги са го приветствали на стадиона, на него пък му е харесвала любовта им към футбола. След като е играл във Висшата лига на Англия и в испанската Ла Лига, сега той би искал да опознае отвътре и Калчото. \"Лос меренгес\" днес официално отрекоха за интерес към Килиан Мбапе, както се твърди. През миналата седмица имаше подобно изявление и за Неймар. Показно от \"Реал\" и Роналдо, \"Ювентус\" ръкопляска", "date": "2018.07.04", "title": "Роналдо си търси къща в Торино"}
{"url": "http://clubz.bg/70067-kogato_mondialyt_se_gleda_ot_bagajnika_na_kola", "text": "Фотографът Мохамед Насири направи добро дело по време на световното, а жестът му придоби популярност. Той натовари телевизор в автомобила си и го закарал в иранския град Сарпол-е Захаб, за да могат местните да гледат мач от Световното по футбол, пише сайтът на Международната асоциация на спортните журналисти (AIPS).  Как Роналдо призова феновете на Иран да го оставят да спи (ВИДЕО) Това е едно от населените места на провинцията Керманшах, които пострадаха много от земетресението през ноември миналата година. При трус от 7,3 по скалата на Рихтер загинаха над 450 души, 7000 бяха ранени, а хиляди останаха без покрив над главата. Земетресение взе над 330 жертви в Иран и Ирак Сарпол-е Захаб още дълго ще се възстановява. На 15 юни много деца и възрастни видяха как Иран побеждава Мароко с 1:0, благодарение на телевизора в багажника на колата на Насири. Голям късмет и автогол помогнаха на Иран срещу Мароко Това беше първата победа на персийците на Мондиал от 20 години и донесе много радост в Сарпол-е Захаб и цялата страна. На снимките се вижда, че малчуганите са облечени с екипите на националния тим. Земетресение взе над 330 жертви в Иран и Ирак Голям късмет и автогол помогнаха на Иран срещу Мароко", "date": "2018.07.04", "title": "Когато Мондиалът се гледа от багажника на кола"}
{"url": "http://clubz.bg/70074-nameriha_tqloto_na_vodolaza_zaginal_v_iskyr", "text": "Спасители са открили тялото на водолаза Петър Христов в река Искър - на решетката на ВЕЦ \"Царевец\". Това съобщиха източници на Клуб Z. На място тече оглед от следствена група. Младият мъж изчезна, докато опитваше с група от още 3-ма водолази да подсигури атракция в събота следобед за предстоящия празник на град Мездра. Намерен е в пълно водолазно снаряжение. Помогнете да намерим водолаза Петър Христов За него бе организирана мащабна акция от близките каякари, всякакви други доброволци, както и от сили на МВР и Гражданска защита.", "date": "2018.07.04", "title": "Намериха тялото на водолаза, загинал в Искър"}
{"url": "http://clubz.bg/70061-zagina_miliarderyt_kojto_specheli_koncesiqta_na_letishte_plovdiv", "text": "Китайската \"Хайнан груп\" обяви днес, че нейният съосновател и съпредседател на борда на директорите Уанг Джиан е загинал при трагичен инцидент във Франция, където е бил в командировка. Джиан е един от двамата съоснователи на империята \"Хайнан груп\", която управлява активи в авиацонния бизнес, туризма и финансите. Тя е акционер в Дойче банк, в хотелската верига \"Хилтън\" и притежава небостъргачи в Лондон. \"Хайнан груп\" е работодател на над 400 хиляди души по целия свят. Китайската компания спечели конкурса за концесия на летище Пловдив заедно с \"Пловдив Еърпорт Инвест\". Консорциумът бе обявен за победител в конкурса за 35-годишна концесия, с ангажимент за инвестиции от 79 милиона евро. Китайската група обаче обяви намерение за още по-голяма инвестиция – 150 милиона евро. Китайски инвеститори обещават над €150 млн. за летище Пловдив Договорът между Министерството на транспорта и концесионера все още не е подписан. Това трябваше да стане миналия месец, но бе отложено за средата на юли. Отлагането е поискано от китайските инвеститори, за да имат повече време да окомплектоват документите си. Смъртта на единия от президентите на \"Хайнан груп\" съвпадна с предстоящото утре посещение на премиера на Китай Ли Къцян в София. Той ще участва в срещата на правителствените ръководители на държавите от Централна и Източна Европа и Китай, известна като инициативата „16+1“. Китайски пари или \"китайска стена\" между Стара и Нова Европа Очаква се темите за китайските инвестиции и концесията на летище Пловдив да бъдат обсъдени на двустранната среща между премиерите Борисов и Къцян. Би Би Си цитира местната полиция в Прованс, според която Джиан е паднал от стена в село Бонийо, докато си е правил снимка. Бизнесменът е бил част от туристическа група, която е разглеждала район Воклюз в Прованс. Джиан е паднал от 15 метра височина. Полицията не гледа на смъртта като на съмнителна. „Хайнан груп“ е основана през 1993 г. като регионална авиолиния на остров Хайнан в Южен Китай. Днес е в топ 500 в света с активи за около 230 милиарда долара. Приходите само за 2017 г. са над 100 милиарда долара. Дейността на групата е в Америка, Европа и Азия. Китайски пари или \"китайска стена\" между Стара и Нова Европа", "date": "2018.07.04", "title": "Загина милиардерът, който спечели концесията на летище Пловдив"}
{"url": "http://clubz.bg/70040-rashidov_za_teodor_ushev_nqma_oskari_i_sezari_be_hora_i_az_sym_bil_nominiran", "text": "Депутатът гостува по повод смъртта на историка Божидар Димитров. (Поклонението е в Националния исторически музей, където дълги години бе директор). А коментара за Теодор Ушев Рашидов направи заради изказването на аниматора за Светлин Русев, починал на 26 май тази година. Теодор Ушев хладнокръвно за Светлин Русев Разговорът в студиото започна с констатацията на водещия Антон Хекимян, че за Божидар Димитров е трудно да се говори в минало време, на което Рашидов отвърна: Отиде си историкът Божидар Димитров В памет на Божидар Димитров Рашидов разказа как историкът е съчинил историята с вампирите от Созопол, за да влезе в медиите – и го цитира: Разговорът в студиото тръгна към „очернянето след смъртта“. Рашидов отбеляза, че били много грозни коментарите след кончината на Светлин Русев. За очерняне ли става дума в този случай, или са реални думи за него, попита водещият, визирайки очевидно изказването на художника Теодор Ушев за Светлин Русев. Вежди Рашидов: Борисов има една \"вина\" - толерира свободата на словото В студиото на Би Ти Ви не се намери кой да му възрази, нито да го коригира. Вместо това водещият плавно премина към предстоящата изложба на Вежди Рашидов в лондонската галерия „Галиарди“. Само преди дни, през уикенда, Вежди Рашидов разказа за тази изложба и в предаването на Георги Любенов по БНТ, където обясни, че   да не направи изложба, докато е във властта… е, с две-три изключения, вметна той. Всъщност, по време на двукратното му управление като министър и сега като председател на Комисията по култура и медии Вежди Рашидов направи редица изложби у нас и в чужбина, дори в галерията на самото Министерство на културата – „Средец“. На финала водещият попита какво ще остане след Бождар Димитров. * Отиде си историкът Божидар Димитров Вежди Рашидов: Борисов има една \"вина\" - толерира свободата на словото", "date": "2018.07.04", "title": "Рашидов за Теодор Ушев: Няма оскари и сезари, бе хора! И аз съм бил номиниран"}
{"url": "http://clubz.bg/70057-ivan_geshev_veche_e_zam_glaven_prokuror_po_antikorupciq", "text": "За една минута прокурорската колегия на Висшия съдебен съвет (ВСС) избра днес Иван Гешев за заместник главен прокурор. Нито един член на колегията не взе думата за дебати, главният прокурор Цацаров каза, че е дал мотивите си писмено и колегията гласува единодушно 9:0. Самият Гешев дори не дойде. Прокурор Гешев: Може да сме малко, но сме качествени Както е известно, обвинител № 1 направи еднолично предложение за Гешев, след като беше заявил, че няма да му трябва трети заместник (към ВКП) на мястото на Борислав Сарафов. Така Цацаров вече има общо 5-има заместници. По-късон бе съобщено, че Гешев  Прокурор Иван Гешев: Унизителен арест? Не, лош късмет  Освен че по забележителен начин Гешев бе преместен от Градска прокуратура в Спецализираната задно с делото \"КТБ\", (което изненадващо се оказа за организирана престъпна група), той е забележителен с духовитостта си. Например - сравни разследването по КТБ с \"кацане на Луната с дизелов двигател\" или \"трансплантация на глава, сравнена с операция от апендисит\". Дело на Гешев и екипа му е 11 000-страничният обвинителен акт по същото дело, който още се чете в съда и това ще продължи месеци наред. Прокурор Иван Гешев: Унизителен арест? Не, лош късмет", "date": "2018.07.04", "title": "Иван Гешев вече е зам. главен прокурор по антикорупция"}
{"url": "http://clubz.bg/70024-idva_li_kraqt_na_svobodnoto_pytuvane_v_evropa", "text": "Германската канцлерка Ангела Меркел потуши вчера кризата в своето правителство, като постигна компромис с вътрешния министър Хорст Зеехофер за ограничаване на незаконната миграция в Германия. Сделката, договорена след среща в последния момент снощи в Берлин, призовава за създаване на специални транзитни зони на границата на Германия с Австрия, където кандидатите за убежище, регистрирани вече в други страни от Европейския съюз, да бъдат държани, преди да бъдат върнати. Целта е да се спре вторичната миграция, когато бежанците използват отворените граници в Европа, за да достигнат Германия. Меркел и Зеехофер се разбраха за бежанците Споразумението обаче не предвижда да бъдат спрени напълно мигрантите да влизат в Германия - искане на Зеехофер, което Меркел отхвърли, защото това би застрашило Шенгенската зона и би поставило под натиск страните, където пристигат мигрантите, като Италия и Гърция, пише британският в. \"Таймс\". , ако споразумението между Меркел и Зеехофер влезе в сила. Виена многократно предупреждаваше, че ще предприеме съответните мерки при едностранно затваряне на границите от страна на Германия, припомня  . Австрийската реакция показва, че сделката може да се окаже трудна за приемане от някои от европейските партньори на Германия, пише . Вероятно ще бъде затворен популярния за нелегалните мигранти път през планинския проход Бренер Пас през Алпите. От следващата седмица Австрия въвежда временно контрол по границите с ФРГ и Италия, съобщи Die Frankfurter Allgemeine Zeitung. През юли и септември австрийските власти ще извършват проверки на няколко гранични пункта в Германия и Италия за по пет дни. Това не е реакция на новия план на Берлин за бежанската политика, а дългосрочно планирана мярка, увери говорител на министерството на вътрешните работи във Виена, като допълни, че ще бъде наложена в координация с Брюксел. Граничният контрол ще продължи от 9 юли до 13 юли и от 17 септември до 21 септември. Повод за проверките е срещата на министрите на вътрешните работи на ЕС на 12 и 13 юли в Инсбрук, и срещата на държавните и правителствените ръководители на ЕС на 20 септември в Залцбург, поясниха още от Виена. Проходът Бренер Пас е главен търговски път и е жизненоважен както за италианската индурстрия, така и за Германия и други северноевропейски страни. Германски компании са силно притеснени от възможността да бъде затворен и призоваха управляващите да направят необходимото, за да предотвратят това, пише  . Страните, които имат общи граници с Германия ще са принудени да копират мерките, предвидени в споразумението между ХДС и ХСС, защото иначе рискуват да се превърнат в затвор за десетки хиляди мигранти, които се опитват да стигнат до роднините си, които живеят във федералната република, пише  . Това ще предизвика  . Унгарският премиер  , един от най-яростните критици в ЕС на миграционната политика на Меркел, също заяви, че е  . Той обаче многократно е призовавал за затваряне на границите за нелегални мигранти в рамките на Шенген. В интервю за германския в. \"Билд\" той каза, че е \"отворен към разговори за двустранно споразумение за приемане обратно на мигранти, опитващи се да влязат в Германия, ако Меркел успее да постигне подобно споразумение с Виена\". Затварянето на вътрешните граници в рамките на ЕС ще доведе до огромна тежест за страните на първа линия, където мигрантите пристигат за пръв път в Европейския съюз. Новите управляващи в Италия вече наложиха вето на всички решения от среща на върха в Брюксел миналата седмица в опит да прокарат решение на проблема, което удовлетворява страната. Те заплашват и с излизане от Евросъюза. Зеехофер решен - ще връща мигранти от Германия там, където са регистрирани  В центъра на драмата в управляващата коалиция в Германия стоеше противоречието между ограничаването на придвижването на мигрантите, които вече са влезли в ЕС, и поддържането на вътрешните граници в съюза отворени. Въпросът пред Меркел е сложен и няма еднозначен отговор. Може би в крайна сметка границите ще бъдат достатъчно отворени, за да се запази Европейският съюз такъв, какъвто го познаваме, и достатъчно затворени, така че да са доволни политиците и електоратът, които се боят от последствията от мигрантския натиск, прогнозират от \"Ню Йорк Таймс\". Това може да означава връщане на проверките на документи по границите между европейските държави. Ако германската канцлерка успее да реши това противоречие, останалата част от Европа също ще се успокои, поне засега, пише американското издание. Ако се провали – както в запазването на отворените граници, така и в стабилизиране на управляващата си коалиция, това ще коства стабилността в Германия. А Европа може и да я последва. Зеехофер решен - ще връща мигранти от Германия там, където са регистрирани ", "date": "2018.07.04", "title": "Идва ли краят на свободното пътуване в Европа"}
{"url": "http://clubz.bg/70063-bolnichnite_shte_se_izchislqvat_ne_v_dni_a_v_chasove", "text": "Министерският съвет прие новата схема за отсъствие от работа. Вече болничните ще се изплащат в часове, а не в дни. Това стана с одобрени днес промени в Наредбата за почивките и отпуските, с които се регламентира, че обезщетенията за болест и временна нетрудоспособност вече няма да се изчисляват по дни, а по часове. Преди дни Националният съвет за тристранно сътрудничество обсъди промените в наредбата, а тези изменения предизвикаха дискусии и притеснения. Бизнесът и синдикатите се обявиха против промените, но според социалното министерство промяната е в полза на работниците. Дончев: Около 1/4 от болничните са фалшиви Разминаването между синдикати и работодатели идва от опасения и на двете страни от злоупотреби. Синдикатите смятат, че ако например при сумарно работно време и смяна от 12 часа служителят излезе в болничен, фирмата ще му плати обезщетение само за 8 часа. Работодателите контират, че ако работникът си вземе болнични по време на почивни дни, ще трябва да плащат обезщетения и за тях. Социалният министър: Може да се преосмисли намаляването на парите за болничните С промените в наредбата се уреждат редът и условията на ползване, включително изискванията за представяне на удостоверителни документи, обстоятелствата за прекратяване и прехвърляне на права по отношение на отпуска при осиновяване на деца до 5-годишна възраст и на допълнителния отпуск при отглеждане на дете до 2-годишна възраст, ако след изтичане на отпуска в размер на 365 дни, детето не е навършило 2- годишна възраст. Досега осиновителите на деца над 2 години нямаха право на отпуск.  Тайната на осиновяването отпада Размерът на отпуска от 365 дни ще е 90% от среднодневното брутно трудово възнаграждение или среднодневния осигурителен доход на лицето, върху който са внесени или дължими осигурителни вноски за периода от 24 календарни месеца, предхождащи месеца на настъпване на осигурителния риск. Когато осиновителката или осиновителят на дете до 5-годишна възраст не ползва отпуск за осиновяване, ще се изплаща парично обезщетение в размер на 50 на сто от обезщетението, на което са имали право. В случай, че отпускът от 365 дни е изтекъл и детето не е навършило 2-годишна възраст, осиновителката има право на допълнителен отпуск при отглеждане на дете до 2-годишна възраст.  По време на този отпуск ще се изплаща обезщетение в размер, определен със Закона за бюджета на държавното обществено осигуряване за съответната година. Когато допълнителният отпуск не се ползва, осиновителката или осиновителят ще има право на обезщетение в размер 50 на сто от обезщетението, което се изплаща, ако се ползва отпускът, предвиждат промените в кодекса на труда. \n\t    Социалният министър: Може да се преосмисли намаляването на парите за болничните Тайната на осиновяването отпада", "date": "2018.07.04", "title": "Болничните ще се изчисляват не в дни, а в часове"}
{"url": "http://clubz.bg/70055-demokratichna_bylgariq_evropredsedatelstvoto_be_pushilka_i_lichen_piar", "text": "Благодарности за администрацията и дипломатите за свършената работа и патриотизма през 6-те месеца на Българското председателство на Съвета на ЕС, но и оценка, че тези 6 месеца са били използвани за медийна пушилка и личен пиар на премиера Бойко Борисов. Това е позицията на \"Демократична България\" след края на председателството, стана ясно на специална пресконференция по случая.  Според демократите обаче докато в центъра на дискусиите в ЕС е било бъдещето на европейската интеграция, България е останала встрани и това е заплаха страната ни да остане в периферията на ЕС. \" пише още във становището Примерите, които се дават, са за \"очевидната неохота на управляващите за присъединяване към Банковия съюз\", което премиерът Борисов е поставил в зависимост от приемането ни в \"чакалнята\" на еврото, както и за действията на властта в сферата на енергетиката.   Премиерът представя в петък кандидатурата ни за чакалнята на еврозоната Борисов поиска влизането в Механизма на обменните курсове, известен като чакалнята за еврото, и в Европейския банков съюз да станат едновременно. Брюксел настоява първостепенно да е присъединяването на България към Банковия съюз.   И припомнят, че вместо това властта реанимира проекта за АЕЦ \"Белене\" - който е икономически абсурден и сеизмично опасен - както се казва в отмененото от щабинета \"Борисов 3\" решение на кабинета \"Борисов 1\" за спиране на проекта за втора атомна централа. В позицията се казва още, че към момента страната ни няма работещ газов интерконектор, а вместо към това усилията на българското правителство са насочени към участие в \"Турски поток\" -  От \"Демократична България\" припомнят и реакцията на правителството по темата \"Скрипал\" и отказа да отзовем руски дипломати.  От \"Демократична България\" заявяват, че приоритетът Западни Балкани и приемането на Македония в ЕС и НАТО е получил тяхната подкрепа, но според тях страната ни трябва да дава пример. . По думите на съпредседателя на \"Демократична България\" Атанас Атанасов:  Председателят на \"Зелените\" Владислав Панев, които също са част от \"Демократична България\", заяви:", "date": "2018.07.04", "title": "\"Демократична България\" : Европредседателството бе пушилка и личен пиар"}
{"url": "http://clubz.bg/70068-oshte_104_mln_leva_finansova_pomosht_za_bdj", "text": "Поредна финансова инжекция за държавната компания „Холдинг БДЖ“ ЕАД - правителството днес все пак реши да отпусне на железниците близо 104 млн. лева финансова помощ за погасяване на задължения към облигационери. Парите ще дойдат от централния бюджет към Министерството на транспорта. Условието е железниците да възстановят сумата до 28 декември 2020 г. БДЖ - докога все така ще я караме? Всяка година БДЖ ни струва 200 милиона, а печели само 50 милиона На предишно заседание на Министерския съвет решението за отпуснане на нови средства на БДЖ бе отложено по искане на финансовия министър Владислав Горанов. Преди ден пък се разбра, че буквално часове преди обявена от съдия-изпълнител тръжна процедура за продажба на сграда на БДЖ в центъра на София компанията и банките кредиторки са постигнали споразумение как да се покрие остатъка от облигационния заем. Затова и търгът за продажбата на централата на железниците в идеалния център на столицата е спрян. Самата сграда е паметник на културата. Публичен търг за офиса на \"Холдинг БДЖ\" в центъра на София По искане на кредиторите FMS Wertmanadment, Dexia Credit Local S.A. и KA Finanz AG бе обявен търг за сградата с начална стойност 7.3 млн. лева. В резултат Софийският градски съд осъди \"БДЖ - Пътнически превози\" да заплати общо 20 млн. евро (плюс 1.9 млн. лв. разноски по делото). Така се стигна и до обявяването на разпродажба на активи. Във вторник е бил постигнат успех -  да се подпише споразумение за начина на заплащане на дължимите суми към заемодателите. Заемът беше изтеглен заради закупуването на дизелови мотриси за железниците през 2005 година, по време на кабинета Сакскобургготски и транспортния министър Николай Василев. Кредитът от 190 млн. евро, с който са платени, е обезпечен със залог на самите машини. Поради невъзможност да плати дълга, БДЖ пусна облигационни заеми. Всяка година БДЖ ни струва 200 милиона, а печели само 50 милиона Публичен търг за офиса на \"Холдинг БДЖ\" в центъра на София", "date": "2018.07.04", "title": "Още 104 млн. лева \"финансова помощ\" за БДЖ "}
{"url": "http://clubz.bg/70053-volq_imame_problem_s_konstituciqta", "text": "Това заяви депутатът от \"Воля\" Андон Дончев в отговор на въпрос на Клуб Z как ще се промени т.нар. закон за референдумите, както предлагат те, че да може да се подложи на народно допитване членството ни в НАТО - тоест да се отмени вече ратифициран международен договор, което противоречи и на Конституцията. Марешки променя закона, за да има референдум за излизане от НАТО На въпрос дали тогава ПП \"Воля\" (12 депутати) ще предложат промяна на Конституцията (за която се изисква 180 гласа подкрепа), Дончев отговори така: В Конституцията пише: Според Дончев не била ясна и точката в закона, която позволява референдуми по отношение на въпроси, решени в международни договори, тъй като е ясно, че може преди ратификацията им, но не е ясно дали може след. В закона пише: Според \"Воля\" това също противоречало на демокрацията, защото гласът на народа трябвало да може да бъде чут и преди, и след ратификация. Хората на Марешки внесоха предложенията миналата седмица, като другата важна промяна е намаляването на изискването за минимална избирателна активност.", "date": "2018.07.04", "title": "\"Воля\": Имаме проблем с Конституцията"}
{"url": "http://clubz.bg/70054-noviqt_politicheski_red_v_italiq_zelena_brada_i_mocarela", "text": "Салвини: Ако Орбан е зъл, Макрон е 15 пъти по-зъл Докато Матео Салвини излизаше на трибуната, за да произнесе реч на митинга на дясната си партия Лигата - основана с идеята Северна Италия да се отдели от Южна - десетки нови привърженици на политическата сила от южните райони го приветстваха с шумни и одобрителни възгласи. \n\tЕжегодният митинг, състоял се в неделя, е продължение на традиция, датираща от 1990 г. Тогава на него бе отправен призив за независимост на Севера, а сега това вече е забележителна акция на Севера и Юга, обединени зад новия образ на партията, наложен от Салвини, като политическа сила с антиимигрантска и евроскептична програма. Сорос зове Салвини да каже дали Путин му плаща Неделният митинг показа как преобразената Лига на Салвини и по-точно твърдите му мерки срещу имиграцията променят италианската политика. Противниците виждат в него опасен популист, който се заиграва с национализма и страха от чужденците, но благодарение на него рейтингът на партията се повиши, а влиянието й обхвана нови територии.  Откакто като министър на вътрешните работи Салвини реши да затвори пристанищата за по-голямата част от спасяваните в Средиземно море кандидати за убежище от Африка, подкрепата за Лигата рязко се увеличи, показват допитвания.  Салвини: Европейският съюз може да не съществува през 2019 г. Около него хора, облечени в синьо - новият цвят на Лигата, се бяха смесили с повечето от присъстващите, все още облечени в традиционния за партията зелен цвят. Един мъж дори си беше боядисал брадата в зелено, но вече не се виждаха чуждите за Италия атрибути от отцепническия период на партията, като например шлемовете с рога. Италия има кабинет, борещ се срещу правилата на ЕС На митинга имаше и щандове, на които се предлагаше традиционна южняшка храна като например моцарела. Митингът бе организиран на същото поле, на което предишните поколения от привърженици на Лигата призоваваха за отделяне на благоденстващия Север от Юга, заклеймяван, че е корумпиран и само харчи пари.  След като Салвини промени \"бренда\" на партията, за да подчертае националния й характер, подкрепата за нея в социологическите проучвания достигна до около 30 процента, което е горе-долу равнището на подкрепа на коалиционния й партньор Движение \"5 звезди\". На изборите на 4 март Лигата получи 18 процента от гласовете, а самият Салвини беше избран за сенатор от южната област Калабрия. Пред множеството на митинга министърът на държавната администрация и член на Лигата от Сицилия Джулия Бонджорно заяви, че се чувства добре приета в северните бастиони на партията. Италия пише история. Познайте този мъж какъв министър е? Някои знакови за партията личности обаче не са особено въодушевени от прегръдката на Салвини с Юга. Правеше впечатление отсъствието от митинга на бившия лидер на Лигата Умберто Боси, като официалната причина беше, че го боли гърбът.  В отговор на въпрос за телевизионните кадри с южняците на митинга в Понтида той заяви следното пред вестник \"Кориере дела сера\": От трибуната в Понтида Салвини говори за още по-големите стремежи на Лигата, надхвърлящи пределите на Италия. Какъв е популисткият план за Италия БТА. Сорос зове Салвини да каже дали Путин му плаща Салвини: Европейският съюз може да не съществува през 2019 г. Италия има кабинет, борещ се срещу правилата на ЕС Италия пише история. Познайте този мъж какъв министър е? Какъв е популисткият план за Италия", "date": "2018.07.04", "title": "Новият политически ред в Италия - зелена брада и моцарела"}
{"url": "http://clubz.bg/70075-bojko_borisov_sprq_noviq_akciz_za_bezdimnite_cigari", "text": "Премиерът Бойко Борисов - видимо вбесен от коментарите в последните дни и най-вече от обвиненията в лобизъм, дошли от коалиционните партньори от \"Обединени патриоти\", съобщи, че е разпоредил на Цветан Цветанов да се оттегли проектът за нов акциз на бездимните цигари. Той се закани на \"патриотите\", които скоро ще започнат с претенциите за бюджета за догодина, че ще удържа пари по пера, след което нарече всички намеци за защита на интереси на \"депутати, бизнесмени\" не просто фалшива и жълта новина, а огромна лъжа. ГЕРБ vs IQOS - акцизът за \"нагреваемите\" цигари да е като за обикновените Изявлението на Борисов бе от летището в Солун, където е на Балканска среща на върха - заедно с премиерите на Гърция и Румъния и президентът на Сърбия. iQOS - по-малко вредни ли са за нас и околните? Премиерът заяви, че се е наслушал на глупости по темата с промяната в Закона за акцизите, внесена от ГЕРБ и депутати от НФСБ, с която налогът върху бездимните цигари да се изравни с този на обикновените от 1 октомври тази година. Това значи цената на стиковете за устройството iQOS, което е единственото за пушене на негорящи цигари в момента на пазара, да скочи двойно. В момента цената им е сравнима с тази на конвенционалните цигари. Борисов обаче не се е ядосал толкова на коментарите от опозицията и от анализатори, а на критика, дошла от депутати от \"Обединени патриоти\". Представители на ВМРО обявиха проекта за лобистки и защитаващ определени интереси. Разнобой в \"малката коалиция\" за акциза на IQOS И продължи с повече конкретика: Премиерът обяви, че Българското председателство на Съвета на ЕС е свършило, а с това и толерантността му:  Борисов се впусна в разсъждения как у нас данъците били най-ниски в Европа - 10% върху печалбата и доходите, имали сме най-ниско ДДС от 20%  След това изчисли как растат постоянно разходите - 30 милиона лева \"загуби\" от бездимни цигари, иновативните лекарства досега стрували 60 млн. лв. и т.н.  След това дойде финансово признание от премиера:  iQOS - по-малко вредни ли са за нас и околните? Разнобой в \"малката коалиция\" за акциза на IQOS", "date": "2018.07.04", "title": "Бойко Борисов спря новия акциз за бездимните цигари"}
{"url": "http://clubz.bg/70070-polskiqt_premier_kym_evrodeputatite_sydiite_ni_sega_sa_mnogo_po_nezavisimi", "text": "Така полският премиер Матеуш Моравецки се опита да защити спорни законодателни промени на пленарно заседание на Европейския парламент в Страсбург, съобщиха ДПА и Ройтерс, предава БТА. Той говори пред евродепутатите ден след като неговото правителство обяви, че започва да прилага новия закон, който изисква съдиите от Върховния съд, навършили 65 г., да се пенсионират. Това засяга около една трета от състава на съда и стана причина за масови антиправителствени протести в страната в защита на конституцията, независимостта на съда и върховенството на закона.  Новото полско законодателство е обект на остри критики от ЕС и неговите институции. ЕК погна Полша заради нарушаване на независимостта на Върховния съд Моравецки реши да премине в контраатака като поиска ЕС да престане \"да поучава\" Полша и попита дали Еврепейската комисия е честен посредник в борбата за върховенството на закона, пише \"Политико\". Според него съдиите в страната му сега са много по-независими от преди. \"Полша е горда държава, спрете да ни поучавате за тези неща\", каза още премиерът като определи усилията на ЕК да приложи своите процедури при нарушаване на правилата на ЕС като \"разочароващи\". Непокорните върховни съдии в Полша дойдоха на работа (СНИМКИ) \"Националните парламенти са гласът на суверена и кръвоносната система на демокрацията\", посочи премиерът и отбеляза, че в Полша има \"дълбоко вкоренен парламентаризъм и върховенство на закона\".  Безпрецедентно: ЕК лишава Полша от глас Първоначалната липса на желание у Моравецки да отговаря на въпросите за неспазването на върховенството на закона и на разделението на властите раздразни силно евродепутатите. Те призоваха Полша да отмени спорното законодателство и да спре да разделя Европа. \"Има висящи въпроси. Днес изпуснахте възможността да ги изясните\", каза Манфред Вернер, лидер на групата на ЕНП. Той описа Полша като \"единствения член на Съюза, който блокира всичко\". Удо Булман, който е начело на групата на социалистите в Европарламента, призова: \"Не унищожавайте демократичната култура в страната си и не казвайте тук, че защитавате нашите ценности\". Лех Валенса зове Европа да пази Полша от управляващите  Моравецки каза още, че Полша ще се вслуша в онези, които не са ентусиазирани за европейската интеграция. \"Ако проектът ЕС иска да върви напред, трябва да бъде заздравена неговата демократична легитимност. Наречете го популизъм, ако желаете\", добави той.  Реформирайки съдебната система на своята страна, въпреки многобройните протести на ЕС, полското правителство отговори на очакванията на своето общество, добави премиерът.  Полша: \"Северен поток-2\" е хибридно оръжие Моравецки говори и за газопровода \"Северен поток-2\", като изрази мнение, че изграждането му ще даде на Русия възможност да влияе върху европейската политика. Според него този газопровод \"не е икономически, а политически проект\", който \"води към дестабилизация и дава на Русия инструмент да влияе не само върху европейската икономика, но и политика\".  Непокорните върховни съдии в Полша дойдоха на работа (СНИМКИ) Безпрецедентно: ЕК лишава Полша от глас Лех Валенса зове Европа да пази Полша от управляващите  Полша: \"Северен поток-2\" е хибридно оръжие", "date": "2018.07.04", "title": "Полският премиер към евродепутатите: Съдиите ни сега са много по-независими"}
{"url": "http://clubz.bg/70050-merkel_kym_trymp_mita_na_kolite_oznachavat_tyrgovska_vojna_sys_sasht", "text": "Германската канцлерка Ангела Меркел предупреди днес президента на САЩ Доналд Тръмп, че има опасност от истинска търговска война, ако Вашингтон приложи на практика заплахата си да обмитява вносните автомобили, предаде Франс прес. Apple ще се размине с американските мита за iPhone Съединените щати вече са в основата на търговски конфликт, след като увеличиха митата за вноса на стомана и алуминий и могат да предизвикат истинска търговска война, ако въведат мита за вноса на коли, изтъкна Меркел пред Бундестага (долната камара на парламента). Докато говореше от трибуната, Меркел бе прекъсната от фракционната лидерка на популистката \"Алтернатива за Германия\" Алис Вайдел. Тя поиска оставката й и обвини федералния вътрешен министър Хорст Зеехофер за \"агонията\" на продължаващото й управление, съобщи \"Фокус\".  Вайдел определи спора между \"сестринските\" ХДС и ХСС като \"недостоен спектакъл\" и коментира: И докато Вайдел говореше, Меркел продължаваше концентрирано с речта си. Крайнодясната \"Алтернатива за Германия\" даде на съд Меркел Европейският съюз ще положи всички усилия, за да избегне търговска война със САЩ, но Вашингтон трябва да се присъедини към тези усилия, посочи германската канцлерка, цитирана от Асошиейтед прес. По думите й \" . Меркел подчерта, че доброто функциониране на световната икономика зависи от сътрудничеството между страните като партньори. Ангела Меркел обяви още, че въпросът за справяне с миграцията към и в Европейския съюз може да предопредели оцеляването на блока. Туск обяви новината: Европейските лидери имат сделка за миграцията Пред депутатите тя посочи, че ЕС се надява да предложи на жителите си единна позиция за миграцията, която да е надеждна и реалистична в юридически план. Трябва да бъде установен режим за всеки тип миграция, така че хората да знаят, че законът и редът се спазват, каза Меркел. Тя подчерта, че Германия ще изпълни ангажиментите си за увеличаване на разходите за отбрана и ще остане надежден партньор на НАТО, предаде ТАСС. От Пекин също дойде новина за правилата в търговията. Китай ще въведе мита за американски стоки на стойност 34 милиарда долара на 6 юли в полунощ пекинско време според информиран източник, цитиран от Ройтерс. Вашингтон обяви въвеждането на мита за вноса на китайски стоки за 34 милиарда долара на 6 юли и Пекин се закани да отговори със същото на същия ден. Поради часовата разлика от 12 часа обаче в действителност Пекин първи ще приложи митата. Крайнодясната \"Алтернатива за Германия\" даде на съд Меркел Туск обяви новината: Европейските лидери имат сделка за миграцията", "date": "2018.07.04", "title": "Меркел към Тръмп: Мита на колите означават търговска война със САЩ"}
{"url": "http://clubz.bg/70048-sydbata_imashe_dylg_kym_garet_sautgejt", "text": "Съдбата имаше да се отплаща на Гарет Саутгейт. Дългът е изчистен. Това е един от водещите изводи в английската преса след снощната победа с дузпи (5:4, 1:1 в редовното време) срещу Колумбия на руския мондиал. \"Трите лъва\" са на четвъртфинал срещу Швеция в събота от 17:00 ч. в Самара - за първи път от 2006 г. Всичко тече, всичко се променя. Дори Англия спечели с дузпи (СНИМКИ) Няколко знакови неща се случиха снощи на стадион \"Откритие арена\" (\"Спартак\") в Москва. Англия спечели за първи път с дузпи на Световно. Отпадна с 11-метрови удари през 1990-а, 1998-а и 2006 г. И на три европейски първенства - 1996 г., 2004 г. и 2012 г. От 1990 г. насам, когато Гари Линекер и компания отстъпиха пред Германия на епичен полуфинал в Италия, селекцията имаше една елиминационна победа на мондиал - в Германия 2006 срещу Еквадор (1:0). Тази статистика беше основната причина англичаните да чакат със свити сърца снощния двубой с Колумбия. И когато дойдоха дузпите, пред много от тях изплуваха мрачните спомени от отпаданията от Германия, Португалия, Аржентина, Италия..., пишат медиите. През 1996 г. Гарет Саутгейт изтърва последната дузпа за Англия и Германия елиминира домакините на друг епичен полуфинал на Европейското, а по-късно вдигна купата. Онзи отбор беше много по-силен от сегашния - и като единици, и като игра. В редиците му бяха Дейвид Сиймън, Стюърт Пиърс, Пол Инс, Тони Адамс, Дейвид Плат, Пол Гаскойн, Алън Шийрър, Теди Шерингам, Стив Макманаман... И Саутгейт, който се разплака след голямата битка на \"Уембли\", разбила сърцата на сънародниците му. Снощи сълзите бяха от радост и бяха споделени със съпругата му Алисън, с дъщерята Миа (19 г.) и синът Флин (15 г.), отбелязва \"Гардиън\". Семейството е до селекционера в Русия. \"Гардиън\", \"Индипендънт\", както и булевардните \"Дейли мейл\" и \"Сън\" отбелязват, че победата е била най-важното нещо в този мач. Може и да не е постигната блестящо, тимът може и да е допуснал изравняване в 90-ата минута, но след това е проявил характер и мъжество. Дори след пропуснатата дузпа от Джордан Хендерсън, която даде предимство на Колумбия. Пред най-тиражния вестник на Острова Алън Шийрър остро критикува поведението на Колумбия и хвали характера на отбора си.  Вижте програма и схема за четвъртфиналите на Световното Централно място във всички медии заемат репортажи за празненствата на англичаните навсякъде по света, но най-вече в родината им и в Русия. Англичаните - в жълто море на Червения площад Звучи банално, но е истина - Англия не спа. А днес не се говори за почти нищо друго, освен за дузпите с Колумбия и игрите на съдбата. Вижте програма и схема за четвъртфиналите на Световното Англичаните - в жълто море на Червения площад", "date": "2018.07.04", "title": "Съдбата имаше дълг към Гарет Саутгейт"}
{"url": "http://clubz.bg/70049-izdirvani_za_iznasilvane_v_germaniq_tijnejdjyri_se_ukrili_v_bylgariq", "text": "Двама български граждани, заподозрени в изнасилване на 13-годишна девойка в Германия, са избягали в България и се издирват с помощта на Интерпол. Това съобщи ДПА, като се позова на официални източници. Шест момчета от България са арестувани за изнасилване в Германия Престъплението бе извършено на 21 април от осем младежи между 14- и 16-годишна възраст. Шестима от тях бяха арестувани. Останалите двама се издирват и според документ на Министерството на вътрешните работи на провинция Северен Рейн-Вестфалия се предполага, че са  , съобщава агенцията, цитирана от БТА. Жертвата е 13-годишна девойка. Заради възрастта й делото срещу тийнейджърите ще се гледа при закрити врата. Според германски медии момичето е пресрещнато в парка в град Велберт от извършителите, докато се прибирало от тренировка по плуване. Преди това те тормозили нея и нейни приятелки в района на плувния басейн във Велберт. Според местната прокуратура двама от младежите са изнасилили девойката, а останалите са заснели престъплението с мобилните си телефони. Минувачка помогнала на момичето и се обадила в полицията. ", "date": "2018.07.04", "title": "Издирвани за изнасилване в Германия тийнейджъри се укрили в България"}
{"url": "http://clubz.bg/70041-kitaj_uveshtava_es_za_tyrgovski_syyuz_sreshtu_sasht", "text": "Китай оказва натиск върху Европейския съюз да излязат със силно общо изявление срещу търговската политика на американския президент Доналд Тръмп на среща на върха по-късно този месец, но среща съпротива, предаде Ройтерс, цитирайки неназовани европейски търговски представители.  На срещи в Брюксел, Берлин и Пекин висши китайски представители, включително вицепремиерът Лиу Хе и външният министър Уанг И, са предлагали съюз между двете икономически сили, както и да отворят повече китайския пазар в знак на добра воля. Имало е и предложение Китай и ЕС да предприемат общи стъпки срещу САЩ в Световната търговска организация (СТО). ЕС обаче е отхвърлил идеята да се съюзява с Пекин срещу Вашингтон според петима европейски представители и дипломати, говорили пред Ройтерс преди срещата на върха ЕС - Китай в Пекин, насрочена за 16 и 17 юли т.г. Вместо това срещата се очаква да завърши със скромно комюнике, което потвърждава ангажимента на двете страни към многостранната търговска система и обещава да се създаде работна група за модернизиране на СТО, съобщава агенцията, цитирайки европейски представители. Вицепремиерът Лиу Хе е казал в личен разговор, че Китай е готов да обяви за първи път кои свои сектори може да отвори за европейски инвестиции на годишната среща на върха, в която се очаква да вземат участие президентът Си Дзинпин, министър-председателят Ли Къцян и висши европейски представители.  Китайските държавни медии разпространяват посланието, че ЕС е на китайска страна, поставяйки Европа в деликатно положение. Предишните две срещи на върха през 2016 и 2017 г. завършиха без съвместни съобщения заради несъгласия по териториалните спорове в Южнокитайско море и по търговията. Ройтерс отбелязва, че въпреки американските мита върху европейската стомана и алуминий и заплахите на Тръмп да наложи и 25% мито върху европейските автомобили ЕС споделя американските оплаквания от затворените китайски пазари и манипулации в международната търговия. \n\tАгенцията припомня, че Тръмп се готви да наложи милиарди долари мита върху китайския внос в САЩ от 6 юли т.г.", "date": "2018.07.04", "title": "Китай увещава ЕС за търговски съюз срещу САЩ"}
{"url": "http://clubz.bg/70034-siderov_brani_vlastta_ot_kritikite_na_prezidenta", "text": "В реч от парламентарната трибуна лидерът на \"Атака\" Волен Сидеров защити правителството от вчерашните критики на президента Румен Радев по повод края на председателството на Съвета на ЕС. Да се абстрахираме от фанфарите за Западните Балкани, призова държавният глава и посочи слабости, допуснати по време на председателството на Съвета на ЕС. Българското европредседателство бе употребено за вътрешнополитически пиар, проблемите на Балканите остават нерешени, а актуалният въпрос за бъдещето на ЕС и неговото единство остана встрани от вниманието, заяви Радев. Румен Радев: България затвърди положението си на най-периферна за ЕС Той попита как в едно изречение Радев заявява, че може да се стигне до закриване на ЕС и същевременно иска да \"приковем\" българите към европейската идея. Той обясни, че председателството означава организация и добро домакинство и страната председател не може да поставя свои въпроси и да ги придвижва по-бързо. Сидеров изтъкна, че България за пръв път поставя въпрос, свързан с мигрантите - затваряне на границите на ЕС, бежански лагери извън границите и т.н.  Той все пак призна, че един президент може да бъде критичен, но когато има основание. И даде на Радев съвет:", "date": "2018.07.04", "title": "Сидеров брани властта от критиките на президента"}
{"url": "http://clubz.bg/70052-dokumentite_za_koncesiqta_na_letishte_sofiq_tajna_i_za_deputati", "text": "Документите за откриване на процедура за концесия на \"Летище София\", които социалистите поискаха, се оказаха тайна и за депутати. Това стана ясно от изявление на депутата от БСП Георги Свиленски в парламента.  БСП иска от Московски анализите за концесията на летище София През миналата седмица, след като Министерският съвет даде разрешение за старт на процедурата, от левицата предупредиха, че опитът за концесия отново се прави \"на тъмно\". И поискаха спиране. Решението на министрите не беше в предварително обявения им дневен ред - за него се разбра от кратко съобщение. Социалистите изпратиха две искания до Министерството на транспорта по въпроса с настояване да им бъде предоставена документацията за обявяване на концесията - с критериите и изискванията, заложени в нея, както и с докладите на Световната банка и на Европейската банка за развитие, с които бяха сключени консултантски договори.  БСП поиска спиране на концесията на \"Летище София\" Още през миналата седмица министър Московски заяви, че параметрите на концесията ще бъдат обявени в Официалния вестник на Европейския съюз, но на народните представители ще бъдат предоставени, ако си ги поискат. Из подновената концесия: трети терминал на летище \"София\" В отговор на запитванията на социалистите обаче министърът на транспорта заявява в писмо, че депутатите ще могат да се запознаят с концесията, когато тя бъде публикувана в специалния сайт на ЕС. Тоест препоръката е, който иска - да си ги чете оттам, обясни днес Свиленски. Докладите на Световната банка и на Европейската банка за развитие обаче са още \"по-секретни\", стана ясно от краткия преразказ на отговора, пратен от транспортния министър до депутата от БСП.  Още милиони на данъкоплатците в кацата без дъно БДЖ Свиленски припомни, че тези доклади са платени от данъкоплатците и според него трябва да бъдат достъпни. Министърът обаче ги отказва и на Народното събрание (всички народни представители имат допуск до класифицирана информация по съответния ред по закон -  б.р.). Московски обаче не само отказва да ги предостави в парламента, но е предупредил Свиленски, че писмото, което му е пратил, е само за негово ползване и не бива да го разгласява.  Имагинерна концесия на Летище \"София\" събуди депутатите По думите на депутата сега транспортното министерство пита Световната банка и Европейската банка за възстановяване и развитие за писмено съгласие дали докладите им за концесия на \"Летище София\" да бъдат предоставени на парламента или не.  БСП поиска спиране на концесията на \"Летище София\" Из подновената концесия: трети терминал на летище \"София\" Още милиони на данъкоплатците в кацата без дъно БДЖ Имагинерна концесия на Летище \"София\" събуди депутатите", "date": "2018.07.04", "title": "Документите за концесията на \"Летище София\" - тайна и за депутати"}
{"url": "http://clubz.bg/70056-pravqt_roman_vasilev_shef_na_zatvorite", "text": "Бившият зам. градски прокурор на София, известен с видеофиаското си и фразата \"абсолютен престъпник\", Роман Василев ще стане шеф на Главна дирекция \"Изпълнение на наказанията\". Това твърдят единодушно различни източници от системата на местата за лишаването от свобода.     Личен инициатор на бъдещия на Василев от частния бизнес обратно в системата бил главният прокурор Сотир Цацаров, казаха нашите източници. Така, макар Главна дирекция \"Изпълнение на наказанията\" да няма нищо общо с него, защото е към Министерството на правосъдието, там - на шега казано -  Роман Василев е оптимист за борбата с корупцията В момента ГДИН се управлява от и.д. шеф Васил Миладинов, който идва от ГД \"Охрана\", а преди бе шеф на охраната в Съдебната палата. Постът се оваканти след оставката на Свилен Цветанов, принуден да подаде оставка след бягството на Владимир Пелов и Радослав Колев от Софийския затвор на 3 април. В Министертвото на правосъдието очакват до месец да се случи преместването. Чудесата продължават! Роман Василев се оттегли Роман Василев бе \"любимо\" острие на куп ювелирни акции - завършили по правило с осъдителни решения срещу България в Страсбург и нито един вкаран в затвора с осъдителна присъда от т. нар. Високи етажи. Рекорд: 300 000 лв. обезщетение за акция на дуото Пепи Еврото-Роман Василев Той изненадващо се оттегли един ден на 12 юни 2014 г. едновременно от всички постове и от прокуратурата изобщо. Това съвпадна с дните, когато войната между банкера Цветан Василев и депутата от ДПС Делян Пеевски избухна и КТБ бе срината. Оттогава Роман Василев предпочита да дава интервюта, в които подкрепя политиката на Сотир Цацаров и критикува мониторинга на ЕК върху правосъдието, а във фейсбука си се е обявил като служител по сигурността в \"Газпром\".   Чудесата продължават! Роман Василев се оттегли Рекорд: 300 000 лв. обезщетение за акция на дуото Пепи Еврото-Роман Василев", "date": "2018.07.04", "title": "Правят Роман Василев шеф на затворите?"}
{"url": "http://clubz.bg/70037-pushilka_i_parlama", "text": "Ако парламентът беше търговско дружество, със сигурност щеше не само да се самоиздържа, но и да внася дивиденти в държавния бюджет. Вместо да ни тежи ненужно с разходи за 62.150 милиона лева за 2018 г. Това би станало, ако първият парламентарен шеф на ГЕРБ - Цецка Цачева, беше спазила обещанието си за закон за лобизма. Тогава депутатите може би щяха да се пререгистрират като лобисти, вместо да се чудят в коя офшорна зона да складират парите, припечелени с подписи под внесен законопроект (за изменения и допълнения). И сега не е късно да го направи - все пак е правосъден министър. Грандиозен скандал на Острова. Депутат прибира по 6800 евро на ден за скрит лобизъм Ако трябва да се изброят законите, обслужващи нечий частен интерес, трябва да се издаде алманах. Най-честите ЗИД-ове са свързани с четири теми: тютюн, алкохол, превози и земи. “Гръбнакът” на българската икономика - както правилно забелязвате, сектори, които не са с висока добавена стойност. И ако парламентът на Тройната коалиция ще се запомни със Закона за възобновяемите и алтернативните енергийни източници, \"най-лобисткия\", както отбеляза Бойко Борисов 5 години по-късно, то парламентите с принципали ГЕРБ/Борисов имат много по-сериозен принос в лобизма. Който у нас се практикува като проституцията - извън закона. (Нали знаете, не е престъпление, че проституираш, наказанието е за този, който склонява към проституция.) Пеевски нае US лобисти да бранят него и Цацаров от закона „Магнитски“ При това интересите, които обслужват различни кръгове от управляващите, са толкова различни, че понякога ЗИД се внася в същия ден, в който се приемат други подготвени за приемане законови промени. Пример - по Закона за рибарството и аквакултурите. Или пък управляващите не могат да решат кое лоби да подкрепят - и като Буридановото магаре предпочитат да не вземат нито една, нито друга позиция. Пример - приетият на първо четене закон за храните, който така си и стои на трупчета от миналия ноември заради спора на две компании, бутилиращи изворна и минерална вода и подкрепящите ги. Или пък - решават да подкрепят едно лоби, но работата се размирисва, както стана преди години с поправката “Лим”. Тя беше наложена заради ужасната катастрофа, при която загинаха 12 дечица при ученическа екскурзия, а транспортното лоби в ГЕРБ се опита да върне отново старите автобуси в бизнеса. Но Синята коалиция попречи. Както попречи и на поправката, облагодетелстваща арендаторите. Ами поправката, която удари по селските казани - в интерес на родни производители на твърд алкохол. Или онази с рекламата на марихуана - без прецедент в парламентарната история, депутати на ГЕРБ подмениха текст в закон, който после беше публикуван в \"Държавен вестник\" без указ на президента. Един от замесените е още в ПГ на ГЕРБ, а друг пъпкува в други партии.  Брюксел предлага задължителен регистър на лобистите Особено често в парламента се вдига пушилка. В буквален и преносен смисъл. За забраната за пушене на обществени места, за забраната на търговия с цигарени гилзи или за акциза на цигарите, който парламентаристите не смееха да пипнат, докато “Булгартабак” беше собственост на Делян Пеевски. Справка - четири поредни години акцизът върху цигарите се отлагаше. И през 2014 г. 43-тият парламент реши да започне с бавни стъпки от 2016 г. - защото България трябва да догони средните акцизни нива в ЕС. А в края на 2015-а, когато се приемат традиционно данъчните закони и бюджетът за следващата година, Министерството на финансите начело с Владислав Горанов наложи календар на акцизите, в който цигарите, произведени от пеевския “Булгартабак” и пещерните “Кингс”, сиреч българските, поскъпваха с най-малко за разлика от вносните. Без значение, че този календар беше различен от приетия преди година. iQOS - по-малко вредни ли са за нас и околните? Тютюневият лобизъм има дълга парламентарна история. Особено през последните 5-6 години. И ако ГЕРБ не бяха решили да одимят средата с предложението си за нов по-висок акциз на бездимните цигари, и то в средата на годината - което е прецедент, а го бяха направили, когато му е времето - при подготовката и приемането на данъчните закони наесен, нямаше да бие толкова на очи. Бездимните цигари станаха законни в България от 1 януари т.г., а през миналата година за тях беше договорена по-ниска акцизна ставка от тази за обикновените цигари. От Института за пазарна икономика (ИПИ) дори настояваха за нулева ставка с аргумента, че били по-малко вредни. Тютюневите компании вече бяха направили свои проучвания и срещи - и макар председателят на бюджетната комисия Менда Стоянова да настоя за стандартна акцизна ставка, в крайна сметка накрая беше прието ставката за бездимните цигари да е като за рязания тютюн - 152 лева за килограм, което прави под левче за кутия стикове. \"Булгартабак\" продава водещите си марки на \"Бритиш американ табако\" От миналата пролет собственик на 23 марки на “Булгартабак”, на дистрибуцията и износа е “Бритиш Американ табако” (БАТ). А производител и единствен засега вносител на бездимните цигари (технологията IQОS) в България е американската “Филип Морис”. БАТ също имат такава технология - и завод в Румъния, който произвежда бездимни цигари, но още не са пуснати в България. Като цяло това е част от стратегията на големите в бранша да се насочват към нови технологии като бездимните изделия. Бездимните цигари на \"Филип Морис\" обаче бяха   през януари тази година от всемогъщия регулатор в САЩ - Американската агенция за храни и лекарства (FDA), която не ги допусна до американския пазар. Наред с това десетина американски сенатори от Демократическата партия  FDA да го направи и да не допусне концернът да предлага устройствата с рекламата, че са по-малко безопасни от традиционните цигари. На българския цигарен пазар, вече изцяло доминиран от международни компании, именно марките на БАТ и на “Филип Морис” се конкурират и са най-предпочитани. Единственият български производител - пловдивската \"КТ интернешънъл\", не успява да увеличи и бездруго малкия си пазарен дял, който е под 10%. Пазарът на цигари и тютюн е благодатен в България поради високия процент пушачи и корупционната среда, където контролът е силно занижен. Тези условия осигуряват бизнес на много производители и търговци - и български, и чуждестранни. Пушачите на цигари на \"Булгартабак\" вече ще купуват Rothmans По данни на \"Евробарометър\" България е втора в ЕС по дял пушачи - 36%, първа е Гърция с 37% при средно за ЕС 26%. Но пък страната ни е на първо място по “дневни” пушачи - 36 процента срещу 35 на сто в Гърция и 33% в Хърватия. Но докато средно за ЕС броят на изпушените цигари спада от 14.7 през 2014-та на 14.1, то в България се увеличава на 15.9 цигари средно на ден. В битката за пазарен дял в обращение са пуснати всякакви аргументи, в това число и опазването на здравето, върху което акцентират защитниците на ниския акциз за IQOS. Цитират се проучвания. Но в свят, в който научните изследвания, също както и социологическите, често се финансират от заинтересовани от резултатите страни, трудно може да се вярва безусловно. В писмото на сенаторите демократи са изявени съмнения относно изследванията, представени от \"Филип Морис\" пред FDA например. Преди две години The Guardian публикува статия, в която съобщи, че Фондацията за захарни изследвания, известна днес като Захарната асоциация, е платила на учени да изготвят проучване през 1967 г., което игнорира ролята на захарта в сърдечните заболявания. Газовите лобисти похарчили €100 млн. в Брюксел през 2016 г. Лобизмът не е присъщ само на българския парламент. През 2010 г. евродепутатите отхвърлиха маркирането на junk food - храните, в които има твърде много мазнини, захар и сол, с подобна на светофар система с червени, жълти и зелени етикети. И цялата кампания, която да предотврати маркирането, струваше 1 милиард евро, разкри EU Observer - една от най-скъпите лобистки кампании. Така че извод първи. Лобизмът да се легализира. (И проституцията.) Извод втори. Цигарите вредят на здравето. И тези, които ги продават, трябва да правят големи и силни кампании за това. * * Пеевски нае US лобисти да бранят него и Цацаров от закона „Магнитски“ Брюксел предлага задължителен регистър на лобистите iQOS - по-малко вредни ли са за нас и околните? \"Булгартабак\" продава водещите си марки на \"Бритиш американ табако\" Пушачите на цигари на \"Булгартабак\" вече ще купуват Rothmans Газовите лобисти похарчили €100 млн. в Брюксел през 2016 г.", "date": "2018.07.04", "title": "Пушилка и парлама*"}
{"url": "http://clubz.bg/70051-shefyt_na_bnt_e_v_bolnica_ne_moje_da_go_sydqt_che_e_karal_pil", "text": "\"Внезапно настъпили тежки здравословни проблеми\" - това е диагнозата, заради която днес и прокуратура, и защита, и съд се съгласиха, че делото срещу Константин Каменаров не може да тръгне в СГС. \"Евровизия\" и Световното пречат на Каменаров да се яви в съда Както е известно, генералният директор на БНТ обжалва на втора инстанция условната присъда от 1 г. и 3 месеца, която получи от СРС за шофиране с 1,6 промила алкохол в кръвта. Макар и да изглежда \"дребно\", прегрешението би довело до разместване на върха на обществената телевизия, тъй като Каменаров най-вероятно би изпаднал в несъвместимост с поста - според Закона за радио и телевизия (ЗРТ). \"Евровизия\" и Световното пречат на Каменаров да се яви в съда Делото пред СГС веднъж вече бе отлагано през май, тъй като от Каменаров постъпи молба, че държи да присъства на процеса   Но през пролетта и лятото бил много зает поради рекламни договори за Световното по футбол и \"Евровизия\", затова депозира молба процесът да отиде за след 20 юли, т.е... в съдебната ваканция. Това видимо поизнерви още тогава съдия Атанас Атанасов, който чете определение да се уведоми подсъдимият, че \" Вчера следобед пък е постъпила служебна бележка от болница \"Лозeнец\" (бившата Правителствена, б.а.), че Каменаров е там в клиника по кардиология. Днес, след като и от прокуратурата се съгласиха безусловно, че няма как да бъде даден ход на делото, съдията разпореди да бъде изискана цялата възможна информация от управителя на болница „Лозенец“: какво лечение е предприето след приема на пациента на 2 юли, каква окончателна диагноза е поставена и каква е прогнозата за срока на лечение. Делото се отложи за 5 октомври, за когато директорът на БНТ ще бъде призован по месторабота. \"Евровизия\" и Световното пречат на Каменаров да се яви в съда", "date": "2018.07.04", "title": "Шефът на БНТ е в болница - не може да го съдят, че е карал пил"}
{"url": "http://clubz.bg/70046-golemite_v_energetikata_zashtitiha_kevr_ot_bsp", "text": "Най-големите играчи в българската енергетика разпространиха обща позиция в подкрепа на Комисията за енергийно и водно регулиране (КЕВР) и нейната независимост. Повод за реакцията им е внесеното от БСП миналата седмица проекторешение за предсрочно освобождаване на Иван Иванов като председател на регулатора.  Документът е подписан от AES България, Асоциация „Хидроенергия“, Българска фотоволтаична асоциация, EVN България, ЕНЕРГО-ПРО, КонтурГлобал Марица Изток 3 и ЧЕЗ Груп България.  Шефът на КЕВР не поддава на натиска на БСП, Борисов го защити Преди седмица БСП атакува Иван Иванов и КЕВР с искане да се произнесе по внесената от социалистите подписка с искане за разваляне на продажбата на българските активи на ЧЕЗ на \"Инерком България\" на Гинка Върбакова.  \"КЕВР\" няма правомощия да спре сделката за ЧЕЗ, заяви тогава Иванов. Корнелия Нинова обаче се закани, да даде Иванов на прокурор \"заради отказ да си изпълнява задълженията по закон\". Премиерът Бойко Борисов защити Иванов. В изпратената до медиите позиция има и кратко представяне на компаниите, които са я подписали: \"Долуподписаните компании и браншови организации обединяваме работодателите - частни инвеститори в енергетиката и представляваме над 50% от инсталираните мощности и над 70% от заетите в частния сектор енергетика. Реализираните от нас инвестиции надхвърлят 11 млрд. лв. и се равняват на 60% от всички преки чуждестранни инвестиции за периода 2010 – 2016 г. Работим във всички сегменти на електроенергийния сектор – производство, търговия, разпределение и снабдяване, като произвеждаме енергия чрез конвенционални и възобновяеми източници. Проблемите на енергийния сектор са ни добре известни, като нееднократно сме заявявали позиции и сме правили конкретни предложения за подобряване на инвестиционната среда, прозрачността, либерализацията на пазара, както и в подкрепа на регулаторната и финансовата стабилност на отрасъла\".", "date": "2018.07.04", "title": "Големите в енергетиката защитиха КЕВР от БСП"}
{"url": "http://clubz.bg/70039-zaplahi_kym_izpusnalite_duzpi_uribe_i_baka_ne_se_pribirajte_u_doma", "text": "Такива заплахи могат да се прочетат в туитър профилите на колумбийските национали Матеус Урибе и Карлос Бака в първите часове след осминафинала срещу Англия, загубен от латиноамериканците с 4:5 (1:1 в редовното време) след дузпи на Световното, пише в. \"Дейли мейл\". Всичко тече, всичко се променя. Дори Англия спечели с дузпи (СНИМКИ) Полицията вече разследва акаунтите, от които идват заканите. А те звучат зловещо и не просто като гневни реакции на темпераментни фенове. Ден по-рано се навършиха 24 години от смъртта на бившия национал Андрес Ескобар. В мача срещу САЩ на мондиала през 1994 г. защитникът си вкара автогол и Колумбия отпадна. Десет дни след като тимът се прибра в страната си, 27-годишният Ескобар беше застрелян. Неговият брат Сачи изрази опасения пред пресата в родината си, че при загуба от Англия може да се стигне до нови смъртни заплахи. Той даде интервюта, в които призовава футболът да не се приема толкова насериозно и да обединява хората, не да ги разделя. \"Лос кафетерос\" изравниха в добавеното време на двубоя в Москва. При дузпите Матеус Урибе уцели напречната греда, веднага след това вратарят на британците Джордан Пикфорд парира удара на Карлос Бака. Между пропуските на двамата Киърън Трипиър и Ерик Дайър реализираха и пратиха Англия на четвъртфинал. Селекционерът на \"Трите лъва\" Гарет Саутгейт прегърна както Урибе, така и Бака след края. Това бе един от малкото стойностни моменти в мач, изобилстващ от грозни сцени. Саутгейт добре знае какво е чувството. След негов пропуск от 11-те метра Англия загуби полуфинал на \"Уембли\" от Германия на Европейското през 1996 г. Преди дни заплахи получи и Карлос Санчес, съотборник на Бака и Урибе, заради червения си картон в началото на срещата с Япония в групата. Десетки други послания звучат по същия начин. Бака и Урибе са призовавани сами да сложат край на живота си. Вече били изиграли последния си мач за Колумбия. Разбира се, има и такива, които изразяват подкрепа за двамата футболисти. Те припомнят участта на Ескобар. Англичаните - в жълто море на Червения площад Колумбийците са сред най-колоритните фенове в Русия. И най-многобройните от една страна. Твърди се, че е имало към 50 000 колумбийци на мондиала, над 30 хиляди от които бяха снощи на трибуните на ст. \"Откритие арена\". Някои от тях пътуваха от родината си, а други от Европа и САЩ, където живеят и работят. Англичаните - в жълто море на Червения площад", "date": "2018.07.04", "title": "Заплахи към изпусналите дузпи Урибе и Бака: Не се прибирайте у дома"}
{"url": "http://clubz.bg/70045-orban_e_gotov_na_pregovori_s_merkel_i_kurc_za_migrantite", "text": "Унгарският министър-председател Виктор Орбан е готов да преговаря с австрийския канцлер Себастиан Курц и с германската канцлерка Ангела Меркел за двустранни сделки, които да ограничат нелегалната миграция и да улеснят връщанията на нямащите право на убежище според негово интервю за германския всекидневник „Билд“, цитирано от Ройтерс. Стига с идеологията \"Орбан е добър, а Макрон - лош\" Консервативният блок на Меркел реши в понеделник да създаде „транзитни центрове“ по границата с Австрия за влизащите нелегални мигранти, чието първо влизане в ЕС е било регистрирано в други негови държави. Те ще бъдат връщани там.  От Кайро до Варшава: съпротивата срещу идеите на Меркел расте Решението спаси от разрив консервативния блок между християндемократите на Меркел (ХДС) и баварските им съюзници от Християнсоциалния съюз (ХСС), които искаха по-строги мерки за отраничаване на имиграцията. Сега Меркел се нуждае от подкрепата на коалиционния партньор в правителството си, социалдемократите, за сделката. Австрия й реагира, като предупреди, че може да наложи същите мерки по южните си граници – Италия и Словения. Европейски лидери се опасяват, че подобна верижна реакция може да доведе до разпад на системата за движение без граничен контрол в ЕС. Ankerzentren - новите закрити центрове за мигранти в Германия Междувременно германското вътрешно министерство съобщи, че вече работи по подготовката на споразумения с други страни от ЕС за връщане на бежанци в страните, където те първо са подали молбите си за убежище. Вътрешният министър Хорст Зеехофер отива във Виена в сряда за разговори с Курц и Орбан има насрочен среща с Меркел в Берлин. Говорителка на министерството каза, че още няма дати за подписване на споразуменията. От Кайро до Варшава: съпротивата срещу идеите на Меркел расте Ankerzentren - новите закрити центрове за мигранти в Германия", "date": "2018.07.04", "title": "Орбан е готов на преговори с Меркел и Курц за мигрантите"}
{"url": "http://clubz.bg/70038-jordanski_plan_asad_ostava_ako_irancite_se_izteglqt_ot_siriq", "text": "Йордания подготвя почвата за предстоящата среща на върха в Хелзинки - първият дипломат на кралството ще обсъди в Москва сирийския въпрос, пише руското издание \"Комерсант\", цитирано от БТА. Днес в руската столица ще разговарят външните министри на Русия и на Йордания - Сергей Лавров и Айман Сафади. Йорданският гост пристигна в Русия седмица след разговорите на краля Абдула Втори във Вашингтон и по-малко от две седмици преди срещата между Владимир Путин и Доналд Тръмп в Хелзинки, където руският и американският лидер ще обсъдят ситуацията в Сирия и може би перспективите за уреждане в Близкия изток.  Същите теми се дискутираха и на йорданско-американската среща на върха. Затова може да се каже, че визитата на йорданския външен министър в Москва е част от подготовката за срещата в Хелзинки, разсъждава вестникът. Предполага се, че президентът Тръмп ще предложи на руския си колега Путин сделка, която ще позволи на Башар Асад да остане на власт в Сирия срещу изтегляне на иранците от тази страна, добавя \"Комерсант\". В неделя съветникът на Тръмп по националната сигурност Джон Болтън съобщи пред Си Би Ес, че в Хелзинки ще бъде засегната темата за \"изтегляне на иранските войски от Сирия\", каквито официално там няма, пише \"Комерсант\".  Дипломатически източници на Си Ен Ен междувременно заявиха, че САЩ са готови да склонят Асад отново да поеме контрола над Южна Сирия при условие сирийските власти да не преследват опозицията в този регион и оттам да се изтеглят проиранските сили, включително бойците на ливанското движение \"Хизбула\". Има данни, че Вашингтон е готов да обсъди и възможността режимът на Башар Асад да остане на власт по време на преходния период в Сирия срещу пълно изтегляне на иранците от Сирия. Същата позиция споделя и Израел. Москва е готова да обсъди изтеглянето на всички несирийски сили от районите, граничещи с Израел и Йордания. Готова е също, ако всички страни се съгласят, да разположи там руска военна полиция. Въпросът е доколко е готов за компромиси Техеран, пише всекидневникът.", "date": "2018.07.04", "title": "Йордански план: Асад остава, ако иранците се изтеглят от Сирия"}
{"url": "http://clubz.bg/70016-toaletna_za_17_miliona_da_kosmicheska", "text": "Американската космическа агенция (НАСА) e поръчала на руската Ракетно-космическа корпорация \"Енергия\" техническо обслужване и смяна на елементи от тоалетната на американския отсек на Международната космическа станция (МКС), става ясно от годишния отчет на корпорацията, цитиран от ТАСС. Нямате тоалетна вкъщи? Същото важи за 27% от руснаците и... 2,6% от европейците Поръчката е направена още през 2007 година и е на обща стойност $19 милиона. Тя е била предшествана от неуспешни опити на американски инженери да създадат санитарен възел. Разработката им постоянно излизала от строя, след което било решено да се поръча адаптирана към американския сегмент на станцията руска техника. Тоалетната седалка - сувенир от Япония През май т.г. в интервю за Business Insider американската астронавтка Пеги Уитсън разказа някои... миризливи подробности относно належащите нужди на Международната космическа станция. Тоалетната не изглежда като нещо, на което вероятно бихте искали да седнете, но това е високотехнологично оборудване. Металната конструкция осигурява всмукване на екскременти, които след това се затварят в херметически торби и се разтоварват заедно с другите отпадъци, които екипажът неизбежно създава по време на престоя им.   За съжаление в среда на нулева гравитация \"голямата нужда\" създава по-големи затруднения, отколкото си представяте. Но това по всяка вероятност е най-малката цена, която трябва да платите, за да видите Земята от Космоса. Тоалетната седалка - сувенир от Япония", "date": "2018.07.04", "title": "Тоалетна за $17 милиона? Да, космическа"}
{"url": "http://clubz.bg/70035-prokuraturata_poiska_da_pipa_v_danychnite_tajni_na_domuschiev", "text": "Софийската градска прокуратура (СГП) проверява информация, свързана с председателя на Конфедерацията на работодателите и индустриалците в България (КРИБ) Кирил Домусчиев, съобщи \"Капитал\", позовавайки се на информация от два независими източника. В края на миналата седмица от СГП са поискали от съда да даде разрешение за разкриване на  на бизнесмена, твърди източник на \"Капитал\". Всъщност първо бе написано и \"банкова\" тайна, но това не е съвсем така. По информация на Клуб Z, въпреки че идва от градската прокуратура, искането е входирано до Административен съд-София-град, а не до Районния, който по принцип може да разкрива банкова тайна.  От \"Капитал\" отбелязват, че техните източници не са дали информация за това какъв е предметът и характерът на проверката, както и дали е предварително или досъдебно производство. А официална информация от държавното обвинение резонно няма. Самият Домусчиев коментирал по принцип, че работа на институциите е да извършват проверки и да защитават обществения интерес. Валери Симеонов vs Кирил Домусчиев, иска да му вземе морския флот През октомври 2017 г. вицепремиерът Валери Симеонов внесе срещу Домусчиев сигнал, касаещ приватизацията и управлението на \"Български морски флот\" от него и брат му Георги. Лидерът на НФСБ през юли дори заплаши, че ще започне процедура за прекратяване на концесионния договор на братя Домусчиеви за БМФ. Валери Симеонов ликува за съдебно решение срещу БМФ На свой ред през октомври крупният бизнесмен заплаши политика, че ще го съди, защото води по медиите \"с голяма арогантност поредната си клеветническа кампания\" срещу него.  Валери Симеонов ликува за съдебно решение срещу БМФ", "date": "2018.07.04", "title": "Прокуратурата поиска да \"пипа\" в данъчните тайни на Домусчиев"}
{"url": "http://clubz.bg/70031-oshte_trima_obvinqvat_kevin_spejsi_v_gej_sekstormoz", "text": "Още трима мъже обвиниха известния холивудски актьор Кевин Спейси в сексуални посегателства, съобщи американското онлайн издание TMZ, цитирано от Нова тв. Според източници на изданието случаите са станали във Великобритания. Единият от обвинителите твърди, че Спейси му е посягал в Лондон през 1996 година. Другият случай е станал също в английската столица, но през 2008 г. Още един мъж твърди, че Спейси го е атакувал сексуално в британския град Глостър през 2013 г. Ново обвинение срещу Кевин Спейси от 1992 година  Никой от предполагаемите жертви не разкрива своето име. Властите обаче са започнали разследвания на инцидентите. Така във Великобритания вече  по подозрения в сексуално посегателство и насилие. Фондация „Кевин Спейси“ затваря врати В САЩ аналогични разследвания срещу актьора се водят в щатите Калифорния и Масачузетс. 58-годишният Спейси е два пъти носител на наградите \"Оскар\". Фондация „Кевин Спейси“ затваря врати", "date": "2018.07.04", "title": "Още трима обвиняват Кевин Спейси в гей секстормоз"}
{"url": "http://clubz.bg/70036-drujno_prieha_zakona_na_iznasilvacha_na_obshtestveno_mnenie_peevski", "text": "Промените в закона за медиите, внесени от ДПС, включително с подписа на Делян Певски, бяха приети на първо четене в парламента. Те бяха подкрепени от ГЕРБ и \"Обединени патриоти\". 92-ма гласуваха \"за\", 12 \"против\" и 28 \"въздържали се\". Според вносителите идеята на промените е да се изсветли медийната среда. Пеевски с нов закон - за \"прозрачност\" на медиите Приемането на закона обаче бе предшествано от дълги дебати, открити от Антон Кутев (БСП), който стана автор на първото и засега единствено остро изказване срещу Пеевски в този парламент: Кутев определи законопроекта като \"следващата крачка към разграждането на държавността\". Той определи законопроекта като опит за изсветляване на имиджа на Пеевски. И поясни, че вероятно би подкрепил закона, ако не е бил подписан и от Пеевски, защото така \"става изнасилване на общественото мнение\". Това според Кутев е посланието, което медийният магнат чрез този закон праща до обществото. Соцдепутатът изтъкна, че у нас има огромен проблем - събирането на бизнес и политика. Като цяло обаче текстовете на законопроекта са във вярната посока, смята Антон Кутев. Изказването му веднага бе репликирано от Йордан Цонев (ДПС), който поясни, че е много сериозно предизвикан. Според него Пеевски е обвиняван от \"т.нар. демократична преса, която за нас е чиста фабрика за фалшиви новини\". Според него законопроектите на Пеевски винаги са били в полза на българското общество. Кутев отговори на Цонев, че не би искал този разговор да се превърне в лична атака срещу Пеевски. Той изтъкна, че Бил Гейтс никога няма да бъде сенатор, защото подобни отношения в Америка и Западна Европа е имало преди Втората световна война. Веднага след това Цонев направи изказване. Той припомни, че много бизнесмени на Запад са на високи политически постове и даде пример с Доналд Тръмп и Силвио Берлускони. Вежди Рашидов (ГЕРБ) изтъкна, че медийният закон не е само на Делян Пеевски. Той допълни, че премиерът Бойко Борисов е разпоредеил на три министерства да работят по този закон, а има предложения и от граждански организации.  От изказването му стана ясно, че ГЕРБ подкрепя законопроекта. И допълни: Цонев взе реплика и по отношение на Рашидов, като го призова да не се притеснява от \"демократичната преса\". Рашидов го подкрепи. И припомни, че по времето на правителството на Иван Костов той и Волен Сидеров са били обявени за врагове на българската демокрация. И думата взе споменатият от него Сидеров. Лидерът на \"Атака\" припомни, че \"Обединени патриоти\" имат предложение собствениците на медии, журналисти, социолози също да декларират доходи пред публичния регистър на Сметната палата, въпреки че той е създаден за хора на висши постове в държавата, които получават доходи от бюджета. С тези думи Сидеров се обърна към Кутев. Той определи законопроекта като добър и \"патриотите\" го подкрепят. Точката попадна в дневния ред в т.нар. ден на опозицията, когато тя има право да реши какво ще работи парламентът. Самият законопроект бе внесен преди 5 месеца и за това време водещата комисия по културата и медиите така и не го разгледа. Според правилника на 44-тото НС, сроковете на комисиите да разгледат внесени текстове е не повече от 2 месеца. След това проектът може да бъде внесен направо в пленарната зала и без съответното становище. До момента има само становище на Министерството на културата – единствено този документ е наличен в сайта на парламента, а председател на комисията е Вежди Рашидов. Малко след като депутатите от ДПС внесоха своя законопроект в парламента, по инициатива лично на премиера Бойко Борисов Министерският съвет създаде работна група от трима министри – на културата, на финансите и на икономиката, които да изготвят също законопроект за уреждане на казусите с медиите и медийния пазар. Поръчано бе и изследване на този пазар на Комисията за защита на конкуренцията, което излезе преди дни. До момента предложения на ГЕРБ или на Министерския съвет за законодателни промени не са внесени.", "date": "2018.07.04", "title": "Дружно приеха закона на \"изнасилвача на обществено мнение\" Пеевски"}
{"url": "http://clubz.bg/70047-izpratiha_bojidar_dimitrov_snimki", "text": "Политици, творци, колеги дойдоха на поклонението пред историка проф. Божидар Димитров в Националния исторически музей днес. Божидар Димитров почина на 72 години. \n\tУтре семейството ще направи църковно опело в тесен кръг. Близките са отказали предложението на Министерството на културата проф. Димитров да бъде погребан в Алеята на творците в Централните софийски гробища. Волята му била да бъде кремиран, а прахът му - разпръснат над Созополския залив.", "date": "2018.07.04", "title": "Изпратиха Божидар Димитров (СНИМКИ)"}
{"url": "http://clubz.bg/70033-plovdivskiqt_docent_izvikal_studentka_na_bezlyudno_mqsto_posle_go_ubili", "text": "До 20 години затвор заплашват мъжа, задържан за убийството на доцента от Пловдив. Това обясни пред Нова тв тази сутрин зам. окръжният прокурор на града Галин Гаврилов. Както Клуб Z писа, 70-годишният   от Аграрния институт беше намерен късно в понеделник вечерта в безпомощно състояние до колата си, паркирана до Военна болница в града. Според разследването мъжът е пребит до смърт с бухалка на безлюдно място извън Пловдив. После е докаран до болницата. Доцент от Пловдив убит от вбесен мъж на \"вечна\" студентка Интересно е, че задържаният твърди, че е искал да го сплаши, но не и да го убива. Според прокуратурата Нейков е нападнат в момент, когато   в замяна на което обещал да уреди изпитите и завършването й. Макар и пенсиониран, той все още имал добри контакти и затова бил помолен да \"упражни\" влиянието си, за да си възстанови дамата студентските права и да се дипломира след неколкогодишно прекъсване. Арестуван за престъплението е именно 42-годишният мъж на студентката. Прокуратурата му е повдигнала обвинение за умишлено убийство. Обвинителят потвърди, че в много тежко състояние берящият душа преподавател е бил откаран и \"захвърлен\" до колата си, извършителят се е отдалечил, а съпругата му е опитала да скрие бейзболната бухалка.", "date": "2018.07.04", "title": "Пловдивският доцент извикал студентка на безлюдно място... После го убили"}
{"url": "http://clubz.bg/70032-bashtata_na_nigerijskiq_kapitan_bil_otvlechen_predi_macha_s_arjentina", "text": "Бащата на капитана на нигерийския национален отбор Джон Оби Микел е бил отвлечен часове преди неговият син да изведе \"суперорлите\" в мача срещу Аржинтина (1:2) на Световното, признава самият футболист пред Би Би Си. Това е станало на 26 юни в град Енугу в Нигерия, а на 2 юли Оби Микел е бил освободен. Преди това похитителите са имали престрелка с местната полиция, но са се измъкнали. Бившият играч на \"Челси\" е платил 10 милиона найри откуп (около 21 хиляди паунда). Бащата на халфа става жертва на отвличане за втори път през последните 7 години. Джон Оби Микел е научил четири часа преди мача, когато той и съотборниците му пътували към стадиона в Санкт Петербург с автобус. Капитанът е получил обаждане по телефона от човек от семейството си, който му казал, че трябва да се чуе с извършителите. Микел не е съобщил на никого от съотборниците си и на шефовете от футболната асоциация на Нигерия - не е искал да внася смут преди решителния двубой. \"Суперорлите\" загубиха с 1:2 и отпаднаха. Аржентина се добра до елиминациите (СНИМКИ) Оби Микел беше похитен за първи път през 2011 г., когато наследникът му обличаше екипа на \"Челси\". Сега той е играч на китайския \"Тянжин Теда\". Този път бащата е станал жертва на престъпление, докато е возен с кола. Той и спътникът му са заплашени с оръжие. Полицията в Енугу разпространи съобщение, в което се казва, че бащата на Джон Оби Микел и други хора са били оставени на свобода, след като полицията е открила похитителите и е започнала престрелка. Те побегнали в гората и оставили жертвите си. През 2008 г. беше отвлечен братът на бившия нигерийски национал Джоузеф Йобо и освободен след две седмици.", "date": "2018.07.04", "title": "Бащата на нигерийския капитан бил отвлечен преди мача с Аржентина"}
{"url": "http://clubz.bg/70018-kak_mogat_da_bydat_spaseni_decata_ot_peshterata_v_tajland", "text": "Целият свят се развълнува от новината за откриването на изчезналите преди десет дни 12 деца футболисти и треньора им в Тайланд. Те бяха открити в наводнената пещера \"Там Луанг Нанг Нон\" край границата с Мианмар. Сега вниманието на всички е приковано към тежката задача, пред която са изправени \"тюлените\" от тайландския флот и международният спасителен екип, пише в. \"Гардиън\". Те трябва да измъкнат групата. \"Колко от вас са там? Тринадесет? Прекрасно\" (ВИДЕО+СНИМКИ) Наистина няма нито един добър вариант и много неща зависят от дъждовете през следващите седмици, изтъква Анмар Мирза - координатор на американската Национална комисия по пещерно спасяване. Най-опасно, но и най-бързо ще бъде изваждането на децата чрез гмуркане. Ако децата са на сигурно място, най-добрият начин би бил те да бъдат снабдявани с храна и вода, докато не бъдат разработени други варианти. Ветеранът водолаз Бъч Хендрикс от САЩ смята за най-важен факта, че нито едно от момчетата не умее да плува. Ако те не се страхуват от водата, могат да бъдат облечени в екипи, в които да дишат, и маска, покриваща изцяло лицето. Може да им потрябват водолазни костюми, за да не измръзнат. Тъй като проходът е много тесен, през него може да бъде прекарвано само по едно дете. Според него най-безопасно за децата е спасителите да се подредят и да си предават всяко от тях като щафета. Питър Улф - директор на австралийската Асоциация на пещерните гмуркачи, е убеден, че най-добре е младите спортисти да бъдат оставени там, където са сега, и да им бъде осигурено всичко, от което имат нужда. Там е влажно, така че те трябва да бъдат сухи и да им е топло, да им се даде чиста питейна вода, храна и да им се осигури свеж въздух. Последното е нещо особено важно и зависи от размера на \"камерата\", в която се намират пленниците. Зависи от избрания начин. Може да трае няколко дни, няколко седмици или дори 2-3 месеца, каза Анмар Мирза. Според Бъч Хендрикс могат да минат от 5 до 7 дни, докато първото дете излезе навън. Ако всичко върви по план, спасяването мое да продължи от две седмици до месец или малко повече. Питър Улф не вярва, че изваждането им през придошлата вода е осъществимо. Ключовият фактор е дали нивото на водата може да се понижи - било по естествен, било по механичен път. Ако бъде избран вариантът с гмуркането, то може да се окаже смъртоносно и за водолаза, и за необученото на гмуркане дете, изтъква Анмар Мирза. Самите водолази могат да имат проблеми с докарването на костюмите. Бъч Хендрикс предупреждава, че изключително тесните проходи означават, че на места на водолазите може да се наложи да свалят костюмите си, да ги тласкат напред, след което пак да ги облекат. За Питър Улф най-големият риск е видимостта. Много вероятно е тя да бъде почти нулева. Водолазите ще трябва да се движат пипнешком. Ще им се наложи да поставят жалони, по които да се ориентират по пътя си назад. 33-ма миньори прекараха 69 дни затрупани на дълбочина 622 метра в мината \"Сан Хосе\" в Чили. Инцидентът стана на 5 август 2010 г. и завърши на 13 октомври. Не бе дадена нито една жертва. Миньорите се бяха укрили в едно от специално предназначените ца целта убежище, където имаше запаси от храна и вода. Те бяха открити на 17-ия ден. Спасителите пробиха тесен тунел, по който спускаха на затрупаните хидратиращ гел, супи и лекарства. По-късно им бе спусната техника, чрез която те общуваха с близките си на повърхността. В продължение на 33 дни (каква ирония на съдбата!) спасителите пробиваха тунел. Специално произведена капсула, наречена \"Феникс-1\",  измъкна 33-мата миньори един по един. Операцията продължи 22 часа и 38 минути. Спасените поставиха рекорд по продължителен престой на такава дълбочина.", "date": "2018.07.04", "title": "Как могат да бъдат спасени децата от пещерата в Тайланд"}
{"url": "http://clubz.bg/70042-smeshki_ot_%E2%80%9Etoplofikaciq%E2%80%9C_shte_vlezna_s_kyrpa_krotko_shte_prisedna", "text": "Всяко лято в София най-актуалните вицове са свързани със спирането на топлата вода и породените от това миризми в градския транспорт. И тази година е така, а някои части на столицата вече минаха по реда си. В момента части от центъра на София са без топла вода заради ремонта на \"Граф Игнатиев\". За да повдигне настроението на своите гневни потребители, \"Топлофикация София\" ЕАД разпространи от официалния си профил във фейсбук пародия на любимото на много българи стихотворение на Никола Вапцаров \"Прощално\". Ето и актуалния вариант на стихотворението: Красивото лице на МВР Ето и оригинала на Вапцаров: Гавра с Вапцаров в чалгата (без ВИДЕО) А ето и местата в София, където в момента няма или предстои да няма топла вода: Адреси без топлоподаване: бул. „Патриарх Евтимий“ № 2А, вх. А и Б, № 4, № 8, № 10, № 12, № 14, №16, №16А, №18, №20, №22, №24, № 26, № 28 ул. „Граф Игнатиев“ № 15, № 17, № 19, № 21, № 22, № 23, № 36, № 38 вх. А и вх. Б, № 40 вх. А, вх. Б и вх. В, № 44 вх. А и вх. Б, № 50, № 52 ул. „Г. С. Раковски“ № 147, № 149 вх. А и вх. Б, № 151 вх. А и вх. Б, № 153 вх. А и вх. Б, № 157, № 169, № 173 ул. „6-ти Септември“ № 20 А, № 23 - 1 и 3, № 24, № 32, № 33, № 37, № 39 и № 39 А и вх. Б, № 41, № 43, № 45 ул. „Хан Крум“ № 3 А, № 5, № 7, № 9 вх. А и вх. Б, № 13, № 15, № 19, № 21, № 22, № 23, № 25, № 26, № 28, № 30 ул. „Хан Аспарух“ № 48, № 50, № 52, № 54, № 58, № 60, № 61 вх. А и вх. Б, № 65 ул. „Цар Шишман“ № 38, № 47, № 49, № 51, № 53 вх. А и вх. Б ул. „Преспа“ № 1, № 2, № 4 от вх. А до вх. В, № 7 ул. „Стефан Караджа“ № 24 и № 26 ул. „Луи Леже“ № 2 вх. А и вх. Б кв. „Слатина“ и част от кв. „Дружба“ 1 (карето между бул.\"Брюксел\", бул.\"А. Йорданов\" и бул.\"Проф.Цв.Лазаров\") от 30 юли – до 14 август кв. „Младост“-1, „Дървеница“, „Студентски град“, „Витоша“ от 15 август – до 26 август кв. „Младост“- 1А, 2, 3, 4 /ще бъдат обявени допълнително сроковете/ ул. „История Славянобългарска”, бул. „Данаил Николаев”, ул. „Проф. Милко Бичев”, бул. „Евлоги и Христо Георгиеви”, бул. „Фритьоф Нансен”, бул. „Патриарх Евтимий”, бул. „Прага”, бул. „Пенчо Славейков”, бул. „Ген. Тотлебен”, ул. „Йоаким Кърчовски”, ул. „Дамян Груев”, района на „Руски паметник”, Зона Б - 5, Зона Б -17, Зона Б-18, Зона Б-19, ул. „Опълченска”, бул. „Княгиня Мария Луиза”, района на Сточна гара, ж.к „Банишора”, ж.к „Света Троица” и ж.к „Фондови жилища”. бул. „Патриарх Евтимий“ № 2А, вх. А и Б, № 4, № 8, № 10, № 12, № 14, №16, №16А, №18, №20, №22, №24, № 26, № 28 ул. „Граф Игнатиев“ № 15, № 17, № 19, № 21, № 22, № 23, № 36, № 38 вх. А и вх. Б, № 40 вх. А, вх. Б и вх. В, № 44 вх. А и вх. Б, № 50, № 52 ул. „Г. С. Раковски“ № 147, № 149 вх. А и вх. Б, № 151 вх. А и вх. Б, № 153 вх. А и вх. Б, № 157, № 169, № 173 ул. „6-ти Септември“ № 20 А, № 23 - 1 и 3, № 24, № 32, № 33, № 37, № 39 и № 39 А и вх. Б, № 41, № 43, № 45 ул. „Хан Крум“ № 3 А, № 5, № 7, № 9 вх. А и вх. Б, № 13, № 15, № 19, № 21, № 22, № 23, № 25, № 26, № 28, № 30 ул. „Хан Аспарух“ № 48, № 50, № 52, № 54, № 58, № 60, № 61 вх. А и вх. Б, № 65 ул. „Цар Шишман“ № 38, № 47, № 49, № 51, № 53 вх. А и вх. Б ул. „Преспа“ № 1, № 2, № 4 от вх. А до вх. В, № 7 ул. „Стефан Караджа“ № 24 и № 26 ул. „Луи Леже“ № 2 вх. А и вх. Б Гавра с Вапцаров в чалгата (без ВИДЕО)", "date": "2018.07.04", "title": "Смешки от „Топлофикация“: Ще влезна с КЪРПА. Кротко ще приседна..."}
{"url": "http://clubz.bg/70030-raznoboj_v_malkata_koaliciq_za_akciza_na_iqos", "text": "В \"Обединени патриоти\", коалиционен партньор на ГЕРБ, има разнобой относно подкрепата за законопроекта, който налага по-висок акциз в средата на годината на т.нар. бездимни цигари. Това стана ясно от анкета на bTV сред народни представители тази сутрин в парламента. \"Те всички са комунисти\" Бездимните цигари са признати в България от 1 януари т.г., имат акциз като рязания тютюн - 152 лв./кг, което прави под левче за кутия стикове, и техен производител е най-голямата компания в света за цигари и тютюневи изделия - американската \"Филип Морис\". Нейният конкурент - \"Бритиш Американ табако\", купи през м.г. марките на \"Булгартабак\", дистрибуцията и износа, и също произвежда бездимни изделия, но засега те не са на българския пазар. iQOS - по-малко вредни ли са за нас и околните? На практика с предложението на Менда Стоянова (ГЕРБ) и група депутати акцизът на бездимните цигари става като на традиционните, както се искаше през м.г. при обсъждането им в бюджетната комисия. Нейните мотиви бяха, че бюджетът губи 15 милиона лева, тъй като делът на бездимните цигари, пуснати от началото на годината, вече е 1.6%. Затова предложението й е акцизът да стане като за стандартните цигари - 109 лева на 1000 къса и 25% от продажната цена. Общият размер на акциза не трябва да е по-малко от 177 лева за 1000 къса. Пушилка и парлама* Александър Сабанов (ВМРО) смята, че законопроектът, дело на ГЕРБ, е внесен \"на крак\", не е коментиран в групата и обслужва интересите на ДПС. \"Всички знаят КОЙ защитава този проект и чия идея е\", каза Сабанов, натъртвайки на КОЙ. Колегата му Борис Ячев (НФСБ) коментира, че приходите в бюджета трябва да са приоритет на всеки депутат, групата е информирана за проекта и това няма да е първият законопроект, приет с различия между самите \"патриоти\". От коментарите на депутатите обаче стана ясно, че Американската агенция за храните и лекарствата (FDA) е отхвърлила точно този вид тютюневи изделия - IQOS на \"Филип Морис\", а продуктът е подложен на различни рестрикции в отделни държави. Това действително е така - през януари Агенцията отхвърли искането на \"Филип Морис\" бездимните изделия да се продават на американския пазар, като потребителите да бъдат уверявани, че са по-безвредни от конвенционалните цигари, а новината   на акциите на концерна. Румен Гечев (БСП) посочи, че не очаква изненади при приемането на промените в зала. \"Няма да има изненади, според мен ДПС броят гласовете на КОЙ да мине\", каза той. Кръстина Таскова (Воля) попита защо законопроектът се внася по средата на годината, а освен това в него липсва дефиниция на бездимните цигари. Нека влезе в комисия, да бъде обсъден, на мнение сме, че както за конвенционалните, така и за иновативните тютюневи изделия трябва да има адекватни мерки, каза тя. В студиото на bTV двама представители на неправителствени организации спориха по темата. Д-р Станимир Хасърджиев, председател на Националната пациентска организация, заяви, че отказал конвенционалните цигари, избрал бездимните и декларира конфликт на интереси по този повод. Нямам кашлица, дишам по-добре, защото в ареозола вредните вещества са над 95-97% по-малко, отколкото при традиционните цигари, веднага хвърли той аргументите в защита на иновациите на \"Филип Морис\". Д-р Гергана Гешанова, председател на \"Живот без тютюнев дим\", заяви, че това си е тютюнев продукт и носи вредата, която носят и тютюневите продукти. Абревиатурата IQOS означава: \"Аз отказвам традиционните цигари, но все пак продължавам да пуша\", отбеляза тя. iQOS - по-малко вредни ли са за нас и околните? Пушилка и парлама*", "date": "2018.07.04", "title": "Разнобой в \"малката коалиция\" за акциза на IQOS"}
{"url": "http://clubz.bg/70044-svetovnata_premiera_na_hishtnikyt_na_scenata_na_one_dance_week_2018", "text": "В работата си Дана и Дионисиус обединяват съвременен танц, гръцка естетика и особено актуални послания и без съмнение скоро ще се наредят сред най-ярките представители на своето поколение в родината си. Аламанос вече участва в хитовото представление Chotto Desh на суперзвездата на съвременния танц Акрам Кан, когото публиката добре познава от церемонията по откриване на Олимпийските игри в Лондон през 2012 г. и работата му със световни звезди от ранга на Жулиет Бинош и Кайли Миноуг. Димитрис Папайоану и \"Великият укротител\" за първи път в България (СНИМКИ+ВИДЕО) В \"Хищникът\" човекът и животното са обединени в непрекъснато променящ се организъм, който разказва истории за оцеляването, уязвимостта и жаждата да доминираш. Спектакълът е демонстрация на отношението на човека към природата, без да спестява варварствата, които ѝ причиняваме. Артистите пресъздават метаморфозата на бръмбара, мъдростта на свещения слон, тотемните животни, които древните шамани са почитали. Техники от китайското бойно изкуство Винг Чун вдъхват живот на снежния леопард (Panthera uncia) – първо ловец, който търси прехраната си, а впоследствие сам ловуван, но за трофей. Дана Димитриади и Дионисиус Аламанос ще ни отведат в загадъчно пространство, където превъзходството на хората над животните не съществува. Само в рамките на тази година \"Хищникът\" спечели три награди от Международното състезание за хореографски дуети в Ротердам 2018 - XL награда за продукция, награда на Conny Janssen Danst и награда на Club Guy & Roni. Омар Раджех – танц срещу примирението с войната \"Хищникът\" е част от 11-ото издание на международния фестивал за съвременен танц и пърформанс  . Билети за спектакъла на цени от 10 лв. можете да намерите онлайн в системата на  , както и на касите на  Местата са ограничени, поради което силно препоръчваме предварителното закупуване на билети. За повече подробности следете събитието във  . One Dance Week се организира от фондация „ЕДНО за култура и изкуства“ и е част от програмата на Пловдив – Европейска столица на културата 2019. Фестивалът се осъществява с подкрепата на Министерството на културата. За повече информация следете   във Facebook, Instagram и Twitter, както и  Три впечатляващи представления от Литва на One Dance Week (ВИДЕО) Дионисиус Аламанос е роден в Атина и израснал на остров Занте (Закинтос). Започва образованието си в Училището за музика и изкуства на Йонийските острови в ранна възраст. Заедно с творческите си търсения по отношение на движението на тялото той експериментира с различни стилове от уличните танци. По-късно завършва Националното танцово училище в Атина. Като артист на свободна практика Аламанос сътрудничи с Hellenic Dance Company като танцьор и асистент – хореограф в продукцията на хореографа Антон Лахки No more Fairytales. Аламанос е работил и с Cocoon Dance Company в Германия. Изпълнява откъс от Vertical Road на известния британски хореограф Акрам Кан, а впоследствие става част от компанията му. Аламанос пътува заедно с трупата на Akram Khan Company на турне с известния спектакъл Chotto Desh заедно с режисьора Сю Бъкмастър. Димитрис Папайоану със „Златен век“ от Министерството на културата Дана Димитриади е родена в Атина и завършва Националното танцово училище в гръцката столица. Като част от Hellenic Dance Company тя участва в спектакъла Open Frontiers, представен в Концертна зала – Атина, и фестивала Athens Epidaurus по хореографии на Акрам Кан, Антон Лахки и Марта Греъм. През 2014 година Дана участва в Panorama, представен в New York City Hall и Одеон на Ирод Ати - каменния театър на южния склон на Акропола, създаден в сътрудничество с Martha Graham Dance Company. В Лондон изучава репертоара на Акрам Кан, включително Kaash’ и iTMOi’. Между 2015-а и 2016-а се присъединява към малтийската компания ZfinMalta Ensemble. One Dance Week дебютира през 2008 г. и днес е най-големият форум в България, изцяло посветен на съвременния танц – един от най-бързо развиващите се жанрове в съвременните изкуства. Мисията на фондация \"ЕДНО за култура и изкуства\" е да осигури устойчиво развитие на съвременната културна сцена в България чрез представяне на богато, иновативно и висококачествено културно съдържание. Омар Раджех – танц срещу примирението с войната Три впечатляващи представления от Литва на One Dance Week (ВИДЕО) Димитрис Папайоану със „Златен век“ от Министерството на културата", "date": "2018.07.04", "title": "Световната премиера на \"Хищникът\" на сцената на One Dance Week 2018"}
{"url": "http://clubz.bg/70025-vijte_programa_i_shema_za_chetvyrtfinalite_na_svetovnoto", "text": "Само осем отбора останаха на Световното по футбол в Русия. Сряда и четвъртък са почивни дни, а мачовете от четвъртфиналите са в петък и събота. Началните часове остават 17:00 и 21:00. Всички сблъсъци ще бъдат излъчени пряко по БНТ и БНТ HD. Близо сме до развръзката - от Мондиала остават още десетина дни. Вижте програмата и схемата - съперници, дати, начални часове, стадиони и потоци. По-долу ще намерите и резултатите от осминафиналите. Франция - Уругвай, Нижни Новгород, БНТ, БНТ HD Бразилия - Белгия, Казан, БНТ, БНТ HD .  Швеция - Англия, Самара, БНТ, БНТ HD .  Русия - Хърватия, Сочи, БНТ, БНТ HD    победител от четвъртфинал 1 - победител от четвъртфинал 2, Санкт Петербург, БНТ, БНТ HD победител от четвъртфинал 3 - победител от четвъртфинал 4, Москва, \"Лужники\", БНТ, БНТ HD   Санкт Петербург, БНТ, БНТ HD   Москва, \"Лужники\", БНТ, БНТ HD Как японците оставиха съблекалнята си в Ростов Припомнете си резултатите от осминафиналите. Франция - Аржентина  Казан, БНТ, БНТ HD  Уругвай - Португалия   Сочи, БНТ, БНТ HD  Испания - Русия  Москва, \"Лужники\", БНТ, БНТ HD  Хърватия - Дания   Нижни Новгород, БНТ, БНТ HD  Бразилия - Мексико   Самара, БНТ, БНТ HD  Белгия - Япония   Ростов, БНТ, БНТ HD  Швеция - Швейцария   Санкт Петербург, БНТ, БНТ HD   Колумбия - Англия   Москва, ст. \"Спартак\", БНТ, БНТ HD Ще убие ли видеото футболната игра? Останаха 16 - кой кого, защо и как беше елиминиран? Ще убие ли видеото футболната игра? Останаха 16 - кой кого, защо и как беше елиминиран?", "date": "2018.07.04", "title": "Вижте програма и схема за четвъртфиналите на Световното"}
{"url": "http://clubz.bg/70029-bikini_rakiq_e_formulata_sreshtu_diktaturata_v_turciq", "text": "В Гюзелбахче живеят хора, които могат да си позволят да стоят настрана от тежкия делник в централните части на големите турски градове, пише авторът Михаел Мартенс и пояснява, че Гюзелбахче е квартал в покрайнините на 3-милионния Измир. В превод името на квартала означава \"красива градина\". И наистина: там ще видите вили, палми, много зеленина. И морето е наблизо, с ръка да го докоснеш. Да, Гюзелбахче не е рай. Но е чудесна земна спирка по пътя към рая. Особено за хора, които не обичат Ердоган. Ако зависеше от жителите на Гюзелбахче, на 24 юни Ердоган нямаше да спечели президентските избори. И никакви други избори нямаше да спечели, пише по-нататък авторът и припомня, че на последния вот за Ердоган гласуваха над 52 на сто от турските избиратели. В Гюзелбахче обаче за най-могъщия човек в страната не е гласувал дори всеки пети избирател. Затова пък почти 73 на сто са подкрепили кандидата на опозицията Мухарем Индже. В Гюзелбахче, както и в цял Измир, Ердоган и неговата Партия на справедливостта и развитието винаги губят. Измир е един вид обратен модел на Ердоганова Турция - поне така представят нещата жителите на града, които се самоопределят като много по-модерни и отворени към света, отколкото останалите турци. Сега вече могат да се позовават и на статистически данни: според една съвсем нова класация, публикувана във в. \"Гардиан\", Измир е на второ място след Берлин по растящ пазар на недвижимите имоти. Във въпросната класация Измир изпреварва градове като Ванкувър, Хонконг, Мюнхен и Франкфурт, а причината е следната: все повече турци решават да се преселят в Измир, защото смятат, че там се живее по-свободно. Само от Истанбул и само през последните две години в Измир са се преселили близо 35 000 души. Много от тях са заможни хора, които избират Измир именно по политически съображения, разказват пред ФАЦ местни брокери на недвижими имоти. Сред преселниците от Истанбул е и журналистката Айча Шен. Тя и съпругът ѝ се заселили в квартала Гюзелбахче преди три години и половина. Те също били привлечени от свободния и пъстър живот в Измир. Самата Айча Шен също е пример за модерна жена. Не носи забрадка, произхожда от семейството на убеден кемалист, говори чужди езици и е обиколила света. С други думи: Айча Шен се числи към т.нар.   Така наричат в Турция хората от по-високите слоеве, представителите на старите кемалистки елити. Точно обратното са т.нар.  . Те са дълбоко религиозни и по правило многодетни, залагат на патриархалните порядки, не говорят чужди езици, постят по време на Рамазана и познават алкохола само от филми, които всъщност не би трябвало да гледат. Немалко \"бели турци\" гледат отвисоко на \"черните\" си сънародници - както са го правили и преди възхода на Ердоган, когато в техни ръце са правосъдието, армията и администрацията. В Измир тази арогантност на старите елити се изразява в прекомерната гордост от прогресивността на града. Прогресивност, която някои свързват главно със свободата да можеш да се напиеш на улицата, без да те гледат накриво. Освен това немалко представители на старите кемалистки елити в Измир са заклети националисти, което обяснява и враждебното им отношение към кюрдите. И когато навремето Ердоган се застъпи веднъж за решаването на кюрдския въпрос, старите елити в Измир определено не бяха въодушевени. По-нататък авторът цитира думите на един от своите събеседници в Измир - евреина Бесим Амадо. Според него  , което по думите на Амадо се дължало на османското минало на Измир, когато в града живеели повече гърци, евреи и арменци, отколкото турци. И в заключение обобщава: \"", "date": "2018.07.04", "title": "Бикини + ракия е формулата срещу диктатурата в Турция"}
{"url": "http://clubz.bg/70027-nepokornite_vyrhovni_sydii_v_polsha_dojdoha_na_rabota_snimki", "text": "Антиправителствени демонстранти отново се събраха тази сутрин пред сградата на полския Върховен съд във Варшава, за да засвидетелстват подкрепата си за върховенството на закона и за председателката на съда Малгожата Герсдорф, съобщиха световните агенции.  Вчера полският президент Анджей Дуда обяви, че съгласно закона, приет от управляващата партия \"Право и справедливост\", от днес председателката на съда излиза в пенсия.  Съгласно влизащите в сила нови разпоредби, Малгожата Герсдорф и някои от нейните колеги трябва да бъдат пенсионирани преждевременно. Те изобщо не възнамеряват да се оттеглят в пенсия, защото смятат това за противозаконно. И имат своите аргументи. Полската конституция еднозначно посочва, че съдиите от Върховния съд се избират с мандат от 6 години и могат да работят до навършване на 70 години. Освен това не могат да бъдат отзовавани, премествани и уволнявани. Съдиите, които въпреки новите правила искат да продължат да работят, до началото на май трябваше писмено да уведомят президента. Да останат на постовете си е възможно само след одобрение на държавния глава. Малгожата Герсдорф смята, че това е абсурдна процедура е един от многото примери за това как националноконсервативното правителство просто отменя разделението между съдебната и изпълнителната власт. \"Конституцията ми гарантира този уважаван пост за шест години и аз не виждам никаква причина да подавам молба до изпълнителната власт\", са аргументите на 66-годишната председателка на Върховния съд. 3 юли теоретично беше нейният последен работен ден. Герсдорф обаче и днес дойде на работа. Преди да влезе в сградата на Върховния съд, тя благодари на събралото се множество, което скандираше: \"Съдиите не могат да бъдат уволнявани\" и \"Конституция!\". Съдийката отново припомни, че по конституция нейният мандат е от шест години и продължава до 2010 г.   Герсдорф каза, че приетото законодателство е неконституционно и не може да бъде приложено. Негови критици казват, че то е част от усилията на изпълнителната власт да поеме контрол върху съдебната система, предаде Ройтерс. Понастоящем във Върховния съд има 76 съдии. 27 от тях са на възраст над 65 години. Ако напуснат постовете си, съдийската колегия ще намалее с една трета. Тогава управляващата партия \"Право и справедливост\" може да назначи на овакантените места свои доверени съдии. Освен това Върховният съд за пръв път ще има и съдебни заседатели, които се избират от втората камара на парламента. По думите на министерството на правосъдието, те \"трябва да гарантират участието на обществото във вземането на съдебните решения\". Полското правителство възнамерява възможно най-скоро да подчини и Върховния съд. Защото именно той трябва да взема и решението за валидността на изборите. Още тази есен в Полша се провеждат местни избори, а догодина предстоят и парламентарни. Между 4000 и 5000 души се събраха още снощи пред сградата на Върховния съд в столицата в подкрепа на председателката на съда и другите съдии, които оспорват съдебната реформа, задължаваща навършилите 65 години съдии да се пенсионират. Демонстрантите скандираха:  Протести се състояха и в Гданск, Краков, Лодз, Катовице и Вроцлав. Председателката на Върховния съд Малгожата Герсдорф дойде да благодари на демонстрантите във Варшава и бе аплодирана, когато отново заяви, че ще остане на тази длъжност до 2020 г. Безпрецедентно: ЕК лишава Полша от глас", "date": "2018.07.04", "title": "Непокорните върховни съдии в Полша дойдоха на работа (СНИМКИ)"}
{"url": "http://clubz.bg/70028-dvama_v_bezsyznanie_kraj_solsbyri", "text": "Британската полиция обяви тежък инцидент, след като двама души са намерени в безсъзнание от въздействието на неизвестно вещество в английския град Еймсбъри, който е само на около 10 км северно от Солсбъри, предадоха Ройтерс и ТАСС. По данни на правоохранителните органи в събота вечерта мъж и жена на възраст между 40 и 50 години са намерени в безсъзнание в дома си в Еймсбъри. Те са приети в болница в Солсбъри в критично състояние. \"Бойна група на руското правителство е отровила Скрипал\" На 4 март Великобритания обяви, че 66-годишният бивш полковник от руското военно разузнаване Сергей Скрипал, който е осъден в Русия за шпионаж в полза на Великобритания, и 33-годишната му дъщеря Юлия са били подложени на въздействието на нервнопаралитично вещество в Солсбъри. Впоследствие Лондон заяви, че това вещество е било разработвано в Русия и обвини Москва, че е замесена в инцидента. Русия отхвърля обвинението, отбелязва БТА.", "date": "2018.07.04", "title": "Двама в безсъзнание край Солсбъри"}
{"url": "http://clubz.bg/70026-rusiq_i_lichno_putin_sa_se_namesili_v_izborite_v_sasht", "text": "Русия и лично президентът Владимир Путин са се намесили в президентските избори в САЩ от 2016 г., за да помогнат на Доналд Тръмп да ги спечели, се казва в доклад на американски сенатори от двете основни партии, предадоха ДПА и Асошиейтед прес. Докладът на сенатската комисия за разузнаването подкрепя изводите на американските разузнавателни служби и изразява становище, че оценката на разузнаването се опира на смислен анализ, който не е бил политически повлиян. Руските дейности преди изборния ден през 2016 г. са  , се казва в доклада. Този доклад е оповестен по-малко от две седмици преди срещата на върха между Тръмп и Путин във Финландия, а през ноември в САЩ ще се произведат междинни избори за Конгрес, отбелязва ДПА. Сенатори публикуваха 2 500 страници от разследването за руска намеса Тръмп редовно изразява съмнения или направо отрича Русия да се е месила в изборите в негова полза. В момента тази евентуална намеса е предмет на разследване от специален прокурор, което според Тръмп е лов на вещици. В доклада се казва, че Русия е използвала кибероперации и пропаганда в преследване на целите си, пише БТА.", "date": "2018.07.04", "title": "Русия и лично Путин са се намесили в изборите в САЩ"}
