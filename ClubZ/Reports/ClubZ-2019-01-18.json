{"url": "http://clubz.bg/78406-pet_klyuchovi_vyprosa_sled_vizitata_na_putin_v_belgrad", "text": " Държавният глава на Руската федерация Владимир Путин си тръгна от Белград след еднодневна визита. И макар еуфорията от „политическото събитие на годината“ все още да не е отминала, за Сърбия остават пет ключови въпроса, подчертават в редакцията на електронното издание на белградския Blic, цитиран от \"Фокус\". Посещението на Путин само по себе си не е непреодолим проблем за отношенията между Сърбия и Европейския съюз, но е по-трудно да се обясни грандиозността на неговото посрещане. Имайки предвид сътрудничеството между Сърбия и Русия, трудно е да си представим, че преди всичко балтийските страни и Полша, които треперят от имперската политика на Русия и „спомените от Студената война\", ще проявят разбиране за същественото сближаване на Сърбия със ЕС. Какво ни остава в този случай? Има надежда, че отношенията между Русия и ЕС в крайна сметка ще се подобрят. В един посложен вариант Сърбия може да се опита да се възползва от близостта си с Русия като вид натиск върху ЕС: ако не ни искате, други ни искат. Но това е рискован ход с непредвидими последствия. Сърбия се нуждае от помощ и сътрудничество, което може да получи. Русия е огромен и изкушаващ пазар. Вчерашните подписани споразумения и договори, особено тези в железопътния сектор, имат потенциал, поне на хартия. Въпреки това основата на развитието на Сърбия е все още икономическите връзки с ЕС, най-големият ни търговски партньор. Страна, в която средната заплата е малко под 500 евро (Русия), не може да бъде в основата на икономиката на държава, в която средната заплата е малко над 400 евро (Сърбия). Ще прояви ли Сърбия дипломатическа мъдрост и сила за установяване на икономически отношения с ЕС и в същото време да използва близостта си с Русия и потенциала на руския пазар? Руснаците го наричат хуманитарен център, а западните сили - шпионска база. Ключов дипломатически и политически въпрос в триъгълника Сърбия-Русия-НАТО, който не беше публично споменат по време на посещението на Путин. Интересно съвпадение. Сръбският президент Александър Вучич досега се съпротивляваше упорито и силно на настояването на Москва, че на работниците на руския център в Ниш трябва да се даде дипломатически статут. Колко повече може да нарасне натискът на Русия? Не е проблем, че Сърбия е разделена на проруско мнозинство и прозападно малцинство. Проблемът е, че разделението достига до черните дълбочини на отворена, сляпа омраза към съперничещия блок. Реалността е, че Сърбия ще трябва да се примири с биполярния си характер, ако иска да продължи напред. Което не означава, че трябва да се предадем. Вече взимаме най-доброто от емоционалните отношения с Русия и практическата връзка със САЩ и Европейския съюз. Компромис! И предпоставка за това е ключовите фигури на двете усукани течения да развиват поне минимално ниво на съществено разбиране за мотивацията на другата страна. Опозиционната „Двери“ и Народната партия на Вук Йеремич бяха разочаровани от посещението на Путин, но само защото не бяха на мястото на Вучич. Мълчанието на лидерите е онова, което остана от гражданската опозиция. В отсъствието на левицата и центъра, сръбската политическа сцена се премести вдясно. Сърбия се нуждае от стабилност и баланс, което означава ясно дефинирани политически течения, основани на идеята за умерена левица и граждански център. И не само дефинирани, но и силни; опции, които имат идеали и не се страхуват да ги покажат.  ", "date": "2019.01.18", "title": "Пет ключови въпроса след визитата на Путин в Белград"}
{"url": "http://clubz.bg/78433-sboguvajte_se_s_imperatorskite_pingvini", "text": "Климатичните промени създават много \"загубеняци\" и някои \"победители\" в животинското кралство, предаде CNN. Медията се позовава на изследване на организацията \"Хоризонтите на морската наука\". Промените в климата водят до бедствия Полярните морета в момента  заради продължаващата заплаха от глобалното затопляне. Много от местните животински видове са еволюирали спрямо конкретните климатични условия, които са се запазили относително постоянни през последните четири милиона години. В рамките на този период, ледниците са били факторът за промяна - сега, ролята е запазена за климатичните промени.   Емисиите на парниковите газове, химикалите, които изтъняват озоновия слой, увеличаването на въглеродния диоксид в атмосферата и повишаването на температурите значително са изменили Южния океан (Антарктическия). Учестено намалява количеството на леда във водата. Ледниците се отдръпват. Световният океан се затопля, нивото му се покачва и започва да се окислява. Здравейте, неверници! Глобалното затопляне е факт Според изследването големите загубили в Антарктическия регион ще бъдат крилът и морсите видове, които се изхранват с него - като гърбатите китове. Императорският пингвин, пингвинът на Адели и антарктическият пингвин също не ги очаква светло бъдеще.  Но морската звезда, асцидиите и някои видове червеи ще спечелят от климатичните промени. За южния гладък кит и кралските пингвини, които консумират предимно риба, намаляването на ледовете във водата и изтеглягнето на ледниците ще се отрази най-благоприятно - ще има повече храна и подходящи места за размножаване. Климатолог: Това е една от последните мразовити утрини Някои видове пингвини обаче използват леда, за да се хранят върху него или за отмора.  Според Морли данните са недостатъчни, а екосистемите твърде сложни. Затова е възможно да възникнат проблеми и за потенциалните \"победители\". Здравейте, неверници! Глобалното затопляне е факт Климатолог: Това е една от последните мразовити утрини", "date": "2019.01.18", "title": "Сбогувайте се с императорските пингвини"}
{"url": "http://clubz.bg/78436-novi_pravila_za_bylgarskite_sezonni_rabotnici_na_ostrova", "text": "След \"Брекзит\" българските сезонни работници ще се сблъскат с нови правила. Те трябва да влязат в сила от 2021 г. Британското правителство вече публикува така наречената \"Бяла книга\" за бъдещето имиграционно законодателство в страната, съобщи бТВ. Ще заменят ли британците българските берачи на ягоди? Вече четири години поред Снежанка Петрова от мизийското село Крушовица работи на ягодовите полета във Великобритания. Сега за работа на Острова е достатъчно да имаш пари за самолет и лична карта, казва Атанас Чиков, който съветва българи по имиграционните въпроси. В бъдеще може да се окаже, че роднини няма да могат да се установяват при близките си, които са на сезонна работа. Изискванията към сезонните работници могат да бъдат преосмислени след 2025 г. Сънародниците ни ще имат толеранс до края на 2020 г., преди да влязат новите правила. Очаква се сезонните ни работници на Острова  да могат да работят там за година. После няма да могат да работят във Великобритания през следващата една година. Външният министър посъветва българите да не се бавят с ваденето на международни паспорти. А в Крушовица \"Брекзит\" притеснява и Снежанка. Снежанка обаче е категорична, че пак ще кандидатства за работа на Острова, защото парите, които изкарва там, у нас засега нямало кой да й ги даде.", "date": "2019.01.18", "title": "Нови правила за българските сезонни работници на Острова"}
{"url": "http://clubz.bg/78435-tomislav_donchev_obeshta_sykrashteniq_v_administraciqta", "text": "Вицепремиерът Томислав Дончев обяви в предаването \"Лице в лице\" по бТВ, че вече са постъпили предложения за съкращения на минимум 1600 души в държавната администрация. Той добави, че това не са окончателни цифри, очаква предложенията на още две министерства. Това са само под 2% от цялата администрация, отбеляза Дончев. Томислав Дончев коментира и строежа на АМ „Хемус” - без обществени поръчки. Той обеща тази година да се дадат електронни обществени поръчки - системата е готова и се тества в момента. Валери Симеонов ще скача с релса - ВАС отмени плана за \"Пирин\" Томислав Дончев отказа да коментира решението на съда за отмяна на плана за парк “Пирин”. Какво следва? На този етап няма намериния за нов план за парк \"Пирин\", изтъкна той. И добави, че е планинар, а не скиор, така не би могло да бъде обвинен в конфликт на интереси.", "date": "2019.01.18", "title": "Томислав Дончев обеща съкращения в администрацията"}
{"url": "http://clubz.bg/78384-izumitelnata_zabrava_za_etnicheskoto_prochistvane_na_bylgarskite_turci", "text": "Тези размисли на Томаш Камузела продължават да кънтят след срещата ми с него в София. Разговаряме малко преди началото на конференцията „Възродителният процес“ в България (1984-1989). Ретроспекции“, организрана от Центъра за академични изследвания. Тази година се отбелязват три десетилетия от поредицата събития през 1989 година, когато е и кулминацията на дългогодишните репресии на комунистическите служби над турското малцинство в страната. Насилие и преименуване, достигнало своя връх, когато над триста хиляди български турци с най-свидното от своята покъщнина напуснаха домовете си, за да бъдат отпратени в съседна Турция. Днес, едва прехвърлил петдесетте години на своя живот, полякът Томаш Камузела, който никога не е живял в България, говори неочаквано подробно за събитията от най-новата ни история в дълбочина и с фактологическа точност. Той е доктор по история и преподавател в University of St Andrews в Шотландия.  За първи път посещава България със своите родители, когато е на 8 години. А след 1989 г. периодично идва в София заради своята университетска работа. Една от книгите му е посветена на събитията около т.нар. Възродителен процес, а заглавието й е: „Етническо прочистване през студената война. Забравеното етническо прочистване на турци от комунистическа България през 1989 г.“.       \n\tТомаш Камузела разказва, че интересът му към събитията около изселването на българските турци дошъл неочаквано, когато трябвало да събере лекциите си по предмета, по който чете в университета. Направило му впечатление, че в България повечето изследвания се фокусирали около датата 10 ноември. Докато правел по-задълбочено проучване, видял, че през април 1989 г. е имало мащабни демонстрации, включвайки хиляди хора, повечето от тях били етнически турци и мюсюлмани. Според него тези демонстрации и решението на Тодор Живков да изсели над 300 хиляди български турци от домовете им е една от причините за рухването на режима. Защото всичко това довело до поредица от събития – удар върху икономиката, влошаване на отношенията със съседните държави и т.н. „Аз така видях някои от причините за края на комунизма в България“, казва Камузела. С изненада обаче разбрал, че има малко англоезична литература за събитията около гоненията срещу българските турци. За сравнение например имало стотици трудове за етническите прочиствания в бившата Югославия. В курса, в който преподавал в университета, имало и няколко български студенти.  Решил да пише, защото искал и други да разберат и да научат повече за тези събития. Томаш Камузела разкрива и още един проблем, на който се натъкнал в България. Според него много от изследователите тук продължават да определят етническото прочистване на българските турци като емиграционен процес. Други, които осъждат действията на държавата и силовите й структури срещу турското малцинство, пък наричат тези събития „кулминация на Възродителния процес“.  Защото и Голямата екскурзия, и Възродителният процес са понятия на Живковата пропаганда, те са отказ да се признаят силовата асимилация и етническото прочистване на турското малцинство, смята историкът. Според него причина за това е съглашателството между бившите комунистически власти и авторите на изследвания отпреди 1898 г. да пишат и разказват в своите статии, че турското малцинство в България не съществува, а турците са искали да ислямизират страната. По думите му в момента има генерационна пропаст между младото и старото поколение историци. Това води до забрава и малцина се интересуват от темата. В Турция пък цари мълчание за събитията от 1989 г. и малкото публикувани текстове са мемоарни, спомени на участници. Но табуто там продължава да виси, за да не се засегне миналото на хилядите български турци там, а и да не се дава повод за критика от страна на българските националисти, добавя Камузела. Но припомня декларацията от 11 януари 2012 г., приета от българския парламент, в която се казва, че „прогонването на над 360 хил. български граждани от турски произход през 1989 г. са форма на етническо прочистване, извършено от тоталитарния режим“.   По думите на историка Живковата пропаганда продължава да живее и днес. И посочва, че за него най-плашещото е начинът, по който премиерът Бойко Борисов публично хвали Тодор Живков. Според Камузела това е една абсурдна ситуация, която шокира. И припомня, че всяка година през септември в бившия роден град на диктатора Живков – Правец, се празнува неговият рожден ден. В днешни дни очевидно той не присъства на тези празненства в Правец, но управлява държавата, продължава Камузела. А държавата позволява те да се случват. И добавя: Томаш Камузела е на мнение, че подобно мислене в обществото се отразява и на младото поколение. Според него младите започват да вярват, че Тодор Живков е страхотен човек, а това, което е станало с българските турци през 1989 г., е било туристическа разходка. \"Било ли е?\", завършва историкът... И остава въпрос без отговор.", "date": "2019.01.18", "title": "Изумителната забрава за етническото прочистване на българските турци "}
{"url": "http://clubz.bg/78428-zakuskata_30_godini_po_kysno", "text": "На 18 и 19 януари 1989 г. френският президент Франсоа Митеран прави официално посещение в България в опит да съживи българо-френските дипломатически отношения. Един от ключовите моменти в тази историческа визита е закуската, организирана в резиденцията на Франция в София. На срещата с Митеран са поканени 12 български интелектуалци и дисиденти, сред които Желю Желев, който година и половина по-късно става първият президент на демократична България след падането на комунистическия режим, поетесата Блага Димитрова, поетът Радой Ралин, журналистите Стефан Продев, Барух Шамлиев, Копринка Червенкова, писателите Йордан Радичков и Ивайло Петров, кинорежисьорът Анжел Вагенщайн и художникът Светлин Русев, химикът Алексей Шелудко и философът Николай Василев. Освен Митеран в срещата тогава участват министърът на външните работи на Франция, посланикът, културният аташе. В началото присъстват около 30 френски журналисти, които непосредствено преди разговора напускат залата. Френският президент и гостите му говорят за проблемите на общественото развитие в България, както и за преследванията, на които са подложени участниците в Дискусионния клуб и членовете на Независимото дружество за защита на правата на човека.  В петък в резиденцията на Франция 30-ата годишнина от това събитие беше специално отбелязана. Сред гостите на френския посланик у нас Ерик Льобедел бяха двама от участниците в закуската с Митеран през 1989 г., журналистката Копринка Червенкова и режисьорът Анжел Вагенщайн. На масата седнаха още европейският комисар по въпросите на цифровата икономика и цифровото общество Мария Габриел, ръководителят на Представителството на Европейската комисия в България г-н Огнян Златев и ректорът на Софийски Университет \"Свети Климент Охридски\" проф. Анастас Герджиков, съобщиха от френското посолство във Франция. Там бяха още дъщерята на Желю Желев - Станка Желева, политолозите Антоний Тодоров и Татяна Буруджиева, журналистът Константин Вълков, ученици от 9-а Френска езикова гимназия \"Алфонс дьо Ламартин\" и френското училище \"Виктор Юго\" в София, както и един от лауреатите на наградата на Института \"Франсоа Митеран\" Артюр Делапорт, който в 15 часа в петък изнесе лекция в Софийския университет, посветена на паметната закуска през 1989 г.", "date": "2019.01.18", "title": "Закуската: 30 години по-късно"}
{"url": "http://clubz.bg/78434-pavel_kolev_vse_pak_zapochva_rabota_v_levski", "text": "Досегашният зам.-изпълнителен директор на БФС Павел Колев все пак получава оперативната власт в \"Левски\", личи от съобщение на клуба на официалния сайт. Колев е назначен за изпълнителен директор и шеф на управителния съвет, останалите членове в който са Ели Шопова и Найден Димитров.  Произнесената диагноза за “Левски” Точно преди седмица Павел Колев заяви, че е отказал на \"Левски\" и пред \"Дарик радио\" направи следното изявление:  Явно в последните дни са настъпили промени. Твърди се, че те са свързани с новата власт, която се очаква да влезе на \"Герена\" тази година. ", "date": "2019.01.18", "title": "Павел Колев все пак започва работа в \"Левски\""}
{"url": "http://clubz.bg/78422-sofarma_trejding_kupi_izcqlo_srybskiq_farmacevtichen_distributor_lekovit", "text": "Най-голямата по приходи компания в здравния сектор \"Софарма Трейдинг\" купи сръбския фармацевтичен дистрибутор Lekovit d.o.o., съобщиха от компанията. Българският инвеститор е купил миноритарния дял на д-р Драган Петрович и така става собственик на 100% от акциите на сръбската компания.  \"Унифарм\" се влива в \"Софарма\" Lekovit doo съществува от 1992 г., като през новото хилядолетие създава дивизия за продажба на едро. Така през 2016 г. вече има 150 служители и приход от близо 50 млн. евро. Компанията се развива най-бързо на пазара на лекарствата, като отчита впечатляващ ръст всяка от последните три години. Наскоро сръбската компания е инвестирала и в увеличаване на складния си капацитет.", "date": "2019.01.18", "title": "\"Софарма Трейдинг\" купи изцяло сръбския фармацевтичен дистрибутор Lekovit"}
{"url": "http://clubz.bg/78424-evrokomisar_se_kandidatira_za_prezident_na_slovakiq", "text": "Марош Шефчович - зам.-председателят на Еврокомисията, отговарящ за енергийния съюз, излиза в неплатен отпуск, обяви днес говорителят на ЕК Маргаритис Схинас. Причината е, че той се кандидатира за президент на родната си Словакия. Неплатеният отпуск покрива целия период на предизборната кампания в тази страна - от 1 януари до 17 март. Ако се стигне до втори тур, той ще продължи до 17 март. Шефчович – дипломатът без партийна окраска Председателят на ЕК се е съгласил да пусне Шефчовичв отпуск, след като комисарятгое уведомил за намеренията си. В негово отсъствие функциите му ще поеме испанецът Мигел Ариас Канете, еврокомисар за климата и енергетиката. По време на кампанията си Шефчович няма да използва никакви човешки или материални ресурси на Еврокомисията, увери Схинас. Такава е практиката на ЕК. Марош Шефчович се бореше да стане водещ кандидат на Партията на европейските социалисти (ПЕС) за председател на Еврокомисията след европейските избори през май. По-късно обаче той се отказа в полза на холандеца Ян Тимерманс, номер 2 в сегашната Еврокомисия. Словашкият комисар бе посредник при газовите преговори между ЕК, Русия и Украйна. Той защитава продължаването на транзита на газ от Русия през Украйна за Европа. Но е заклет противник на опита на Москва да пречи на европейските страни да диверсифицират своите източници.", "date": "2019.01.18", "title": "Еврокомисар се кандидатира за президент на Словакия"}
{"url": "http://clubz.bg/78430-valeri_simeonov_ne_e_diskriminiral_romite_s_ozvereli_chovekopodobni_motivi", "text": "Бившият вицепремиер и ко-лидер на „Обединени патриоти“ Валери Симеонов не е дискриминирал ромската общност и конкретно един неин представител с изказването си, че част от ромите са се превърнали в  . Това гласи окончателното решение на тричленен състав на Върховния административен съд (ВАС), който отменя първоначално наложената на Симеонов глоба от 1000 лева. Информацията за делото е на Симеонов пак нарече ромите освирепели човекоподобни Случаят е от 2014 г. След няколко престъпни деяния, сред които нападения над екипи на Спешна помощ и малолетни, Валери Симеонов, като депутат и лидер на парламентарната група на Патриотичния фронт, емоционално описва случаите и настоява за мерки в изказване от парламентарната трибуна на 17 декември 2014 г. Асен Асенов подава жалба в Комисията за защита от дискриминация (КЗД). В нея твърди, че Валери Симеонов е осъществил дискриминация спрямо цялата ромска общност и конкретно срещу него, като неин представител. Асенов посочва, че се чувства обиден, защото не се е превърнал в  В отговора си на жалбата Валери Симеонов твърди, че  , не се грижи за децата и бъдещето им, злоупотребява с техните помощи и върши престъпления. И добавя, че разединяващата политика, която критикува, дискриминира големи части от малцинствата и ги превръща в изолирани и декласирани групи без възможности за развитие, достойнство и самочувствие. Валери Симеонов осъден за \"жени с инстинкти на улични кучки\" Комисията за защита от дискриминация приема жалбата за основателна и налага 1000 лева глоба на Симеонов за това, че е осъществил дискриминация под формата на тормоз и му предписва в бъдеще да се въздържа от изявления, които засягат честта и достойнството на личността по признак „етническо положение“. Решението е потвърдено от Административен съд-Бургас. Делото стига до ВАС, който отменя както решението на АдмС-Бургас, така и това на КЗД. Върховните съдии Йовка Дражева  , Анна Димитрова и Емил Димитров   посочват, че  с цел или резултат накърняване достойнството на лицето и създаване на враждебна, обидна или застрашителна среда  . В конкретния случай обаче целта на Валери Симеонов не е била да засегне достойнството на Асен Асенов, става ясно от решението на ВАС. Съдиите обясняват и защо това е така: Според ВАС Валери Симеонов  на ромската общност. Върховните съдии остро критикуват решението на КЗД като изтъкват, че мотивите ѝ са се превърнали в „агресивна морализаторска експресия“. Нещо повече, ВАС недоумява от извода на комисията, че  Върховните съдии посочват, че изказването на Валери Симеонов не е насочено към конкретно лице, в случая Асенов, и затова доброто име на ромския представител и неговите права не са накърнени. Мнението на Симеонов, продължава ВАС, не подкопава устоите на демократичния режим и не цели разпалване на вражда, ненавист или омраза и това е видно от цялото му изказване. А изразните средства и стила на изразяване не са мнение, а начин, по който това мнение е доведено до знание на обществото и е въпрос на свободата на личността като цяло, коментира още тричленният състав. Той разсъждава и върху правото всеки да изразява мнение и разпространението му, закрепено в Конституцията (чл. 39, ал. 1), като отбелязва, че се има предвид мнението като възглед, схващане, отношение по някакъв въпрос. Според ВАС разпоредбата в основния закон не конкретизира, не обобщава, не извежда пред скоби или раздробява мнението като родово понятие. Според тях съществуващият  не може да бъде разрешен в ущърб на последните, защото това би изкривило целите на ЗЗДискр., които са осигуряване на гражданите на правото на равенство пред закона, равенство в третирането, във възможностите за участие в обществения живот и ефективна защита срещу дискриминацията и „би превърнало антидискриминационната защита в средство за ограничаване, потискане или контрол на гражданските свободи, в частност правото на мнение“. На тези въпроси пък предстои да отговори състав на Гражданската колегия на Върховния касационен съд по повод същото изказване на Валери Симеонов от 17 декември 2014 г., пише правният сайт. Този път жалбоподатели са двама ромски журналисти –  През 2017 г. те подадоха иск срещу Симеонов пред районния съд в Бургас, в който твърдят, че с изказването си той е извършил подбуждане към дискриминация и е извършил тормоз, по смисъла на Закона за защита от дискриминация, спрямо ромите. Също така поискаха Симеонов да бъде осъден да преустанови нарушението и да се въздържа в бъдеще от извършването на други. Първата инстанция уважи частично иска – само за извършен тормоз от Валери Симеонов, а в останала част го отхвърли. Бургаският окръжен съд обаче отмени решението и отхвърли изцяло иска на Кремена Будинова и Огнян Исаев. Двамата подадоха касационна жалба, в която искат Върховният касационен съд да отговори на следните въпроси: Въпросите са провокирани от мотивите на Бургаския окръжен съд, според който двамата жалбоподатели е трябвало да представят факти, които обосновават предположение, че в резултат на изказването на Симеонов, средата, в която живеят, работят, почиват и т.н., е станала враждебна за ромския етнос и в частност – за тях. Съставът на Гражданската колегия на ВКС – Мария Иванова  , Жива Декова и Маргарита Георгиева, е решил, че трябва да отговори на тези въпроси, защото те са от значение за развитието на правото. „ “, мотивира се ВКС. За по-малко от 20 дни българското общество стана свидетел на няколко брутални престъпни акта, извършени от представители на циганския етнос над малолетни, както и над медицински служители по време на изпълнение на техните служебни задължения. Случаите изумиха и стъписаха обществото със своята бруталност, наглост и чувство на безнаказаност. На 5-ти декември в училището на село Дебелт, Бургаско, бе изнасилен 12-годишен ученик с лека форма на умствена изостаналост, а насилникът бе циганин, повтарач осмокласник от същото училище. Детето-жертва бе прието в Многопрофилната болница в Бургас с множество разкъсвания и кръвоизливи. Няколко дни по-късно озверяла тълпа цигани от незаконното гето проведе неразрешен митинг в центъра на селото и поиска оставката на кмета на селото Иванка Ангелова, колкото и странно да звучи това. \n\tНа 30 ноември в село Врачеш, Ботевградско, д-р Ирена Маринова- служител на Спешна помощ, бе бита от цигани, докато изпълняваше служебните си задължения в опит за спасяване на човешки живот. По този повод един достоен български министър- Петър Москов, се изправи срещу малодушното примирение и гаврата с честта на професията. Естествено, беше заклеймен от наглите- спестявам- от ДПС. Благодаря. Тези три случая от стотиците подобни в последните години са поредно позорно доказателство за разрушителните процеси в българското общество през последните 20-ина години. Безспорен е фактът, че голяма част от циганския етнос живее извън всякакви закони, правила и общочовешки норми на поведение. За тях законите не важат, данъците и таксите са неразбираеми понятия, сметките за електричество, вода, социалното и здравното осигуряване са заменени от убеждението, че те имат само права, но не и задължения и отговорности. За тях кражбата и грабежът са се превърнали в начин на препитание, нарушаването на закона – в норма на поведение, раждането на деца – доходоносен бизнес за сметка на държавата, грижата за поколението- във възпитаване на малолетните в просия, проституция, кражба и пласмент на наркотици. Циганските барони налагат модел на съществуване, коренно противоположен на законовите норми в българското общество. България е изправена пред пропастта на етническа криза. Два противоположни и взаимоизключващи се свята са един срещу друг в нашата измъчена родина: светът на бедните, но плащащи своите сметки пенсионери, увисващи на самоделни примки по таваните от болести и безпаричие, и светът на озверелите крадци и насилници, безпаметно пияни след получаване на месечните детски и социални помощи. Всичко казано дотук би послужило за добра хранителна среда на многобройните правозащитни организации от ромски, хелзинкски, соросоидален и неолиберален произход като основание за обвинение в расизъм, етническа дискриминация и всякакъв род престъпления, с които биха обвинили мен и Патриотичния фронт. Това обаче би било неточно, невярно и прибързано. Защото истината е, че българското общество и държава са изправени пред сериозен проблем, който трябва да бъде преодолян решително и с прилагането на цялата сила на закона. Законът, за който великият Левски казваше, че трябва да бъде еднакъв за всички, независимо от етноса. Остава въпросът какви са причините част от циганския етнос да се превърне в рушител на държавността и законите? Защо хората, които по времето на социализма преди 25 години работеха, пращаха децата си на училище, даваха своя принос в създаването на обществени блага, сега са се превърнали в нагли, самонадеяни и озверели човекоподобни, изискващи право на заплати без да полагат труд, изискващи помощи по болест без да са болни, детски за деца, които играят с прасетата на улицата, и майчински помощи за жени с инстинкти на улични кучки? Кое създаде убеждението у нашите мургави сънародници, че всичко им е позволено, че всичко им е разрешено и че всички са им длъжни да ги хранят, обличат и лекуват безплатно? Отговорът на тези въпроси би обяснил първопричините и би ни посочил начина за решаването на този тежък проблем… Валери Симеонов осъден за \"жени с инстинкти на улични кучки\"", "date": "2019.01.18", "title": "Валери Симеонов не е дискриминирал ромите с \"озверели човекоподобни\" (МОТИВИ)"}
{"url": "http://clubz.bg/78426-vyvejda_li_se_cenzura_na_mediite", "text": "На 16 януари 2019 г. водещата Комисия по вътрешна сигурност и обществен ред прие на второ четене измененията и допълненията в Закона за защита на личните данни. Промените целят регламентиране на защитата на личните данни в рамките на съдебната система, както и въвеждане на част от разпоредбите на Общия регламент за защита на данните, които нямат пряко действие. Текстовете на законопроекта бяха подобрени след обществения дебат през 2018 г., като много от критиките и бележките в дискусията бяха съобразени и взети предвид. На заседанието на парламентарната комисия в сряда се разгоря отново дебат по разпоредбата, която се отнася до баланса между свободата на изразяване за журналистически цели и правото на защита на личните данни. Въпросът бе поставен от Програма достъп до информация (ПДИ), която подложи на критика въвеждането на 10 критерия, въз основа на които ще се преценява дали журналистическото слово е законосъобразно или пък нарушава защитата на личните данни. Според ПДИ по този начин „излиза, че свободата на словото е изключение от принципа, който е защита на личните данни“. В становището на неправителствената организация се заключава, че   за всеки конкретен случай, което означава, че ще се изисква документиране на спазването на посочените по списък критерии. Намерението да се трасира по този начин пътят за проверки в медиите се потвърждава от великодушното изключение по ал.4 и на двете разпоредби (на вносителя и на Работната група), според което проверката „не може да води до разкриване на тайната на източника на информация“. Председателят на парламентарната комисия по вътрешна сигурност и обществен ред Цветан Цветанов покани членовете на работната група, работили по текстовете преди второ четене и присъстващи на заседанието, да изразят позиции по така изложените критики. След обмяна на мнения стана ясно, че надделява виждането за коригиране на текста вместо за цялостното му отпадане. Постигна се съгласие, че разписаните критерии не следва да се прилагат кумулативно, т.е. намерението не е да се възложи на всеки журналист да обоснове наличието на 10-те точки преди да започне да пише статия. Текстът трябва да гласи, че „балансът между свободата на изразяване и правото на защита на личните данни се преценява въз основа на следните критерии, доколкото са относими“. Действително 10-те критерия, предложени в законопроекта, са изведени от практиката на Европейския съд по правата на човека, но е под въпрос дали подробното им записване в закона ще доведе до точен баланс. Това ще се види в практиката по прилагането на изменения ЗЗЛД. Предстои народните представители да спазят обещанието си да внесат коригирания текст при обсъждането на законопроекта в пленарна зала. Оставянето на редакцията във вида, в който е в момента, съдържа опасност от посегателство върху свободата на словото в критичните за властта публикации. „И то при широкия дебат през последния четвърт век относно медийната свобода, довел до това, че Съветът за електронни медии е независим регулатор, който освен това няма правомощия по отношение на печатните и интернет медиите, и че спазването на основните човешки права при извършване на журналистическа дейност е предмет на саморегулация и на контрол единствено от съдилищата“.", "date": "2019.01.18", "title": "Въвежда ли се цензура на медиите?"}
{"url": "http://clubz.bg/78417-bsp_podhvana_romskata_integraciq_sys_starichki_merki", "text": "БСП се захваща с интеграцията на ромите, обявиха в парламента социалистите начело с лидерката си Корнелия Нинова. Темата за партията стана актуална след последните случаи на ескалация на напрежение заради пребития водач на автомобил във Войводиново, който впоследствие се оказа военен. Заради инцидента започнаха протести, а държавата реагира със събаряне на незаконни постройки в ромската махала посред зима. Последва и друг инцидент, в който бяха замесени роми. Както и протест на хора от ромски произход срещу \"емоционални\" по собствените му думи изказвания на вицепремиера Красимир Каракачанов.  От БСП обявиха политиката на ГЕРБ и \"Обединени патриоти\" в сферата на интеграцията за провал и обещаха идната седмица да внесат промени в три закона. Това са Наказателният кодекс, Законът за социално подпомагане и Законът за училищното и предучилищното образование.  По-строги наказания за лица, които живеят на семейни начала с малолетни или непълнолетни, е поправката в Наказателния кодекс, с която явно социалистите искат да борят раждането на деца от твърде млади майки, стана ясно от думите на Нинова. Не стана ясно какви наказания ще бъдат предложени.  Второ - ограничаване на всички видове социални помощи, ако децата не ходят на училище, предлагат още от левицата. Това трябва да важи за деца до 16-годишна възраст, обясни лидерката на социалистите. В момента също има санкции, засягащи помощта от държавата, ако децата не са записани да учат. Нинова обаче е категорична, че тази практика трябва да се разшири и родителите да не получават например дори еднократни енергийни помощи, ако имат деца, които ходят на училище. Трето - образование. БСП ще предложи старата си идея - отпадане на делегираните бюджети за училищата (според броя ученици в даденото училище - б.р.) като нова мярка за интеграцията на ромите. Принципът \"парите следват ученика\" да се прекрати е предложение на левицата отдавна и то далеч не засяга само ромските деца, а всички. Според Корнелия Нинова заради делегираните бюджети директорите на училища са принудени да водят по списък деца, които не ходят в клас, за да могат да си спасят училищата. Образователният министър Красимир Вълчев отговори на предложенията от БСП. По думите му по механизма за връщане на отпаднали деца в образователната система са работили над 11 000 души и техният труд не трябва да се омаловажава. Според Вълчев, когато институциите работят заедно, има ефект – над 30 000 деца допълнително са записани в клас, отчете той. ", "date": "2019.01.18", "title": "БСП подхвана ромската интеграция... със старички мерки"}
{"url": "http://clubz.bg/78407-ocelqvaneto_na_edna_shpionka_v_sssr", "text": "„Желязната жена“ е разказ за живота на Мария Игнатиевна Закревска-Бенкендорф-Будберг, по-известна като Мура. Тя носи нещо от Мата Хари и Лу Саломе, от знаменитата авантюристка, шпионка и киногероиня, и от руската генералска дъщеря, покорила Ницше, Рилке и Фройд. Мура е жена, сама изковала от себе си мит, който до края на дните си ще подхранва, разкрасява и поддържа – защото принадлежи към страна, епоха и от класа, всеки втори от която е бил унищожен. Мура се бори, примамва, отблъсква, прави компромиси и оцелява. Сам Горки ѝ посвещава своя последен, незавършен роман в четири тома „Животът на Клим Самгин“. Авторката на „Желязната жена“ е съжителствала известно време с Мура и е не по-малко загадъчна. Нина Берберова е руска писателка, автор на документални изследвания и мемоари, емигрантка в Америка. Родена в Санкт Петербург, тя е била част от поетически кръгове в града. Емигрира със съпруга си през 1922-а в Германия, три години по-късно се установява в Париж, сътрудничи на емигрантски издания. Живее във френската столица до 1950-а, когато заминава за Америка. Издава алманаха „Содружество“ (Общност), посветен на руската интелиенция, преподава руски език в Йейлския университет и руска литература в Принстънския университет, лектор е в редица от най-елитните американски вузове. Връща се в СССР през 1989 г. Умира четири години по-късно, през 1993-а. Последното ѝ желание е прахът ѝ да бъде пръснат на четири места, но не и в Русия: в Париж, на територията на Йейлския и Принстънския университет и над река Делауеър във Филаделфия.", "date": "2019.01.18", "title": "Оцеляването на една шпионка в СССР"}
{"url": "http://clubz.bg/78412-makarov_si_otiva", "text": "Русия ще замени легендарните съветски пистолети \"Макаров\" в армията и полицията си с ново оръжие, способно да функционира при температури до минус 70 градуса по Целзий, и да пробие бронежилетка от 100 метра разстояние, съобщи днес производителят, цитиран от Франс прес, пише БТА. Серийното производство на новия пистолет с име \"Удав\" (\"боа\" или \"питон\" на руски език) се очаква да започне през пролетта на тази година, посочи в комюнике държавната военнопромишлена корпорация \"Ростех\". \"Макаров\" е полуавтоматичен пистолет, въведен на въоръжение през 1951 година. По онова време той заменил съветския пистолет \"Токарев\". \"Макаров\" е основното лично оръжие на служителите на въоръжените сили или силите за сигурност в множество страни от бившия Варшавски договор, както и в Китай\", подчертава \"Ростех\". Неотдавна Русия достави, наред с друго оръжие, 900 пистолета \"Макаров\" на армията в Централноафриканската република, припомня АФП. Със своята разрушителна сила \"Удав\" ще бъде един от най-мощните пистолети в света, твърди \"Ростех\", уточнявайки, че използваният при него патрон калибър 9х21 мм е в състояние да пробие бронежилетка от около 100 м. Пистолетът може да функционира при екстремни температури в диапазон от минус 70 до плюс 50 градуса, в условия на пустинна суша, арктически студ и висока влажност, изтъкна индустриалният директор на клъстера \"Въоръжение\" в \"Ростех\" Сергей Абрамов. На по-късен етап пистолетите \"Удав\" ще се предлагат в цивилна и спортна версия, а също за износ.", "date": "2019.01.18", "title": "\"Макаров\" си отива"}
{"url": "http://clubz.bg/78414-naslednichkata_na_merkel_prizova_britancite_da_ostanat_v_es", "text": "Новият председател на Християндемократическия съюз в Германия Анегрет Крамп-Каренбауер призова британските граждани да не напускат ЕС, предаде Ройтерс. Тя добави, че нейните сънародници не са забравили приноса на Обединеното кралство за възприемането на ФРГ като суверенна държава след Втората световна война. Наследничката на Меркел заедно с други политици, индустриалци и художници се подписаха в писмо, което бе публикувано в \"Таймс\" само 70 дни преди датата за \"Брекзит\". Подчертани са някои от отличаващите качества на британците, които щели да им липсват при \"Брекзит\". ", "date": "2019.01.18", "title": "Наследничката на Меркел призова британците да останат в ЕС"}
{"url": "http://clubz.bg/78423-zadyrjanite_za_havala_neshto_kato_uestyrn_yuniyn_no_ne_tochno", "text": "Зам.-главният прокурор Иван Гешев уточни, че 43 лица са задържани засега само административно - по Закона за МВР до 24 часа, в рамките на обявената мащабна антитерористична операция. После прокуратурата ще преценява на кои да повдигне обвинения. След шумно обявения старт на акцията и издадените от Спецсъда над 130 разрешения за обиск (?!), днес стана ясно, че се касае за сириец, ръководел от нашата стана финансиране по любимия на ориенталците метод за безкешови преводи на пари -  Предметът на делото са именно нерегламентирани преводи на парични суми, даде още да се разбере зам.-главният прокурор, но Спецпрокуратурата се занимава с него, защото отговаря за тероризма. Акция на ДАНС и МВР, 43-ма са задържани Основният обвиняем е \"влязъл в контакти и финансирал хора, които се занимават с логистика на международни терористични организаиции и с тяхното финансиране\", допълни Гешев. Вместо да назове повече конкретика какво ще доказва обвинението, той дръпна дълга лекция за \"древната система, наричана от арабите хавала\"  После разясни за корените й - които можело да са в Индия от 8-и век, или Средновековието в Европа, но това днес няма особено значение. Гешев каза още: Зам.-главният прокурор продължи с описания, от които положението не звучеше кой знае колко престъпно: Хавала станала особено актуална през 90-те, когато световните служби започват по-сериозен контрол върху банковите преводи. Гешев, който според слухове ще е следващият главен прокурор, продължи: В конкретиня случай те имали данни, че такава дейност е осъществявана от България към други страни. Обвинителят се похвали, че последната една година във връзка с групата за парични преводи са работили \"с почти всички важни наши европейски партньорски служби\". А ударът срещу хавалджиите щял да е прецедент за ЕС. ", "date": "2019.01.18", "title": "Задържаните за \"хавала\" - нещо като \"Уестърн Юниън\", но не точно"}
{"url": "http://clubz.bg/78419-borisov_cacarov_i_mladen_marinov_s_turskiq_vytreshen_ministyr", "text": "Премиерът Бойко Борисов се срещна с министъра на вътрешните работи на Турция Сюлейман Сойлу, който е на посещение в София. Двамата са обсъдили сътрудничеството в сферата на сигурността, ограничаване на миграционния натиск, борбата с контрабандата и организираната престъпност, съобщават от правителствения персцентър. Той подчерта, че съвместната работа на двете страни в тази област ще допринесе за укрепването на доверието и ускоряването на информационния обмен. Премиерът Борисов посочи, че страната ни е готова да разшири и активизира контактите с Турция на професионално ниво между отделните структури на двете министерства със сходни функции. Турският министър на вътрешните работи Сюлейман Сойлу посочи, че в момента регионът е изправен пред много предизвикателства. Той даде висока оценка на нивото на сътрудничество в областта на сигурността, което България и Турция са изградили.", "date": "2019.01.18", "title": "Борисов, Цацаров и Младен Маринов - с турския вътрешен министър"}
{"url": "http://clubz.bg/78420-korab_shte_plava_po_%E2%80%9Eploskata%E2%80%9C_zemq_za_da_dokaje_che_tq_ne_e_sfera", "text": "Глупостта, разбира се, не е само местна традиция, тя винаги е била общочовешко достижение, макар и сдържано, в някакви рамки. През последните години обаче чупи всякакви рамки, парапети и ограничения и смело   се превръща в глобален феномен. 2019-а едва е започнала, а в. „Гардиън“ вече съобщава, че група хора, които вярват, че Земята е плоска, са обявили, че през 2020-а ще предприемат  : круиз по „плоската“ Земя. Учителка преподава на четвъртокласници, че човек НЕ е стъпвал на Луната Круизът, организиран от Международната конференция за плоска Земя (МКПЗ), обещава приятно изкарано време. Плоскоземляните - сред които са рапъра B.o.B. и риалити звездата Тила Текила, ще могат да се наслаждават на ресторанти, басейни и може би дори на изкуствена сърф вълна. Има само един проблем за онези, които искат да отпразнуват плоскостта на Земята. Навигационните системи на круизните кораби и останалите плавателни съдове разчитат на факта, че Земята не е плоска: а това е теоретичен пробив в убежденията на вярващите в Земната плоскост. Кейер, който сега работи като експерт по криминалистика за „Робсън Форенсик“, посочва, че съществуването на GPS, глобалната система за позициониране, е доказателство, че Земята е сфера, а не плосък диск. GPS разчита на 24 основни спътника, които обикалят около Земята, за да осигурят позиционна и навигационна информация. Макар сред общността на плоскоземляните да има различни теории, това, което ги обединява, е основната вяра, че Земята е плоска. МКПЗ твърди, че след   привържениците му са убедени, че Земята не е сфера. Общият модел, предложен за топографията на Земята, е, че тя е голям диск, заобиколен от   - Антарктика. От Обществото на плоската Земя (ОПЗ), което не е свързано с МКПЗ, предполагат, че „космическите агенции по света“ от години заговорничат помежду си и фалшифицират данни за „космически пътувания и изследвания“. От МКПЗ не отговорят на исканията за повече информация относно круиза. Организацията може потенциално да се опита да наеме кораб с екипаж, който не смята, че Земята е кръгла, но Кейер каза, че това ще бъде доста трудно:", "date": "2019.01.18", "title": "Кораб ще плава по „плоската“ Земя, за да докаже, че тя не е сфера"}
{"url": "http://clubz.bg/78421-es_kym_sasht_mahate_mitata_vyrhu_promishlenite_stoki_i_pregovarqme_za_kolite", "text": "ЕС е готов да преговаря със САЩ за митата върху автомобилите, ако Вашингтон се съгласи да бъдат премахнати митата върху всички промишлени стоки. Това съобщи днес в Брюксел еврокомисарката по търговията Сесилия Малмстрьом. Малмстрьом допълни, че ЕС е готов да отговори на САЩ, ако те наложат мита върху вносните автомобили. Меркел към Тръмп: Мита на колите означават търговска война със САЩ Предложението на Европа обаче не се отнася до земеделските продукти. Това става ясно от огласените от комисарката преговорни директиви, които Комисията е предала на Съвета на ЕС за одобрение. Директивите са две и са следните: Стъпката е резултат от съвместното изявление на председателя на Еврокомисията Жан-Клод Юнкер и американския президент Доналд Тръмп от юли 2018 г. Огласеното днес решение е взето и след последното посещение на Сесилия Малмстрьом в САЩ и разговорите й с американския търгоски представител Робърт Лайтайзър. ЕС вече е въвел някои части от съвместното изявление от юли, припомни Малмстрьом. Например вносът на соя от САЩ за ЕС е нараснал за една година със 112 на сто. Сга САЩ са най-големият доставчик на семена от соя за ЕС и скоро ще могат да разширят допълнително своя пазар след решението на ЕК да предприеме разрешаване на употребата на семена от соя от САЩ за биогорива. Последните данни показват нарастване на доставките на втечнен природен газ от САЩ през октомври и ноември 2018 г.", "date": "2019.01.18", "title": "ЕС към САЩ: Махате митата върху промишлените стоки и преговаряме за колите"}
{"url": "http://clubz.bg/78410-akciq_na_dans_i_mvr_43_ma_sa_zadyrjani", "text": "Прокуратурата, ДАНС и МВР провеждат мащабна операция в София и няколко областни града в страната. Освен за столицата, става въпрос за градовете Плевен, Благоевград, Разград, Хасково, Пловдив и Ловеч. Операцията е насочена срещу чужденци, съобщиха от държавното обвинение. Извършени са обиски на 50 жилища и офиси, 26 автомобила и 50 физически лица. Иззети са документи, 32 000 евро и други вещи. Задържани са 43-ма души за срок до 24 часа. Забележително е, че  \"Установено е, че основният организатор на престъпната дейност – сирийски гражданин, пребиваващ в България, задържан в София, осъществявайки нерегламентирани „хавала“- преводи, е влязъл в контакт с лица, извършващи дейност по логистично подпомагане на международни терористични организации, както и с лица, за които има информация, че са свързани с финансиране на тероризъм и други видове престъпна дейност\", съобщават още от прокуратурата.  Акцията била подготвяна от няколко месеца. По-късно днес изявление ще даде зам.главният прокурор срещу корупцията Иван Гешев.", "date": "2019.01.18", "title": "Акция на ДАНС и МВР, 43-ма са задържани"}
{"url": "http://clubz.bg/78411-kitaj_sledi_za_poqvata_na_cvetni_revolyucii", "text": "Китайската полиция трябва да противодейства на формирането на народни бунтове, т.нар. Ц , и да разглежда защитата на политическата система на Китай като централна задача в работата си. Това заяви вчера министърът на обществената сигурност Чжао Къчжъ, предаде Ройтерс, цитирана от БТА. На уебсайта на ведомството си министърът е цитиран да казва, че полицията трябва Китай легализира трудовите лагери  Обсебената от грижата за стабилността Китайска комунистическа партия отдавна възлага на националната полиция да задушава всяка форма на обществено или политическо съпротивително движение. Тези усилия обаче се увеличиха при управлението на президента Си Цзинпин, който предупреди, че Китай трябва да прави повече, за да противодейства на \"западното\" влияние, способно да подкопае партийното управление. Новият шеф на Пентагона: Китай, Китай, Китай Новият шеф на Пентагона: Китай, Китай, Китай", "date": "2019.01.18", "title": "Китай следи за появата на цветни революции"}
{"url": "http://clubz.bg/78416-kratkosrochnite_pytuvaniq_do_velikobritaniq_bez_vizi", "text": "Краткосрочните пътувания на европейските граждани до Великобритания ще са без визи, заяви вицепремиерът и министър на външните работи Екатерина Захариева. Тя бе категорична, че българските институции са подготвени за реакция и при трите възможни сценария на \"Беркзит\", включително и за най-лошия - напускане от Европейския съюз без сделка. Тя поясни, че по отношение на пътуванията Европейската комисия е приела общ подход - гражданите на Великобритания ще пътуват краткосрочно в държавите от ЕС без визи. Същото важи и за тези от континента към Острова. Захариева припомни още, че правителството в Лондон пое ангажимент, независимо от изхода на \"Брекзит\", българите там да запазят правата си. А те били редовно информирани за случващото се по казуса в рамките на активно провеждана информационна кампания.", "date": "2019.01.18", "title": "Краткосрочните пътувания до Великобритания - без визи"}
{"url": "http://clubz.bg/78413-dali_tova_ne_boli_pone_kolkoto_shamarite", "text": "Признавам, не разбрах как точно ще се осъществят многобройните хубави неща, заложени в националната стратегия за детето - жанрът прилича малко на „визия за България“. Ако питате мен, основното, което трябва да преосмислим, е сакрализираната роля на биологическия родител, който следва да бъде подложен на много по-сериозен обществен натиск. Да се поучим например от Норвегия, където деца лесно могат да бъдат отнемани от родителите им, за да бъдат дадени за отглеждане на по-отговорни хора. Да започнем да подкрепяме не само медицинските средства за справяне с безплодието, но и осиновяването, което в цялата човешка история е било наравно с биологическото раждане на човешки същества. Да търсим сметка на родителите, които сякаш не забелязват, че децата им се връщат вечер след вечер пияни или дрогирани. Може да ви звучи твърде нелиберално, но не разбирам как деца могат да пушат на два метра от училището и никой да не реагира. В България дебатите се завъртяха основно около шамарите - може би защото този аспект предлага на медиите търсената образност. Доколкото знам, в България насилието над деца е криминализирано още през 2000 година в Закона за закрила на детето. Би трябвало да съществува телефон, на който жертвите да се оплакват от родители насилници, но не знам дали се ползва. Вероятно ключът е думичката „пълна“ - сега забраната щяла да е пълна. Тоест забранява се дори попляскването. Социолозите твърдят, че макар да са ги практикували, повечето родители били против тази възпитателна мярка. Сиреч биеш, но се чувстваш виновен. Което все пак не е зле като начало. Въпросът е дали не се изхвърляме малко по тази тема. Агресия срещаме навсякъде в нашето общество. Претърпяхме поражение по темата за насилието над жени заради мошеничествата на националисти социалисти относно Истанбулската конвенция. Опитваме се да забравим какво става в ромските гета, а ЮНЕСКО май скоро ще обяви саморазправата между автомобилисти за наше нематериално културно наследство. Първото законодателство срещу родителското насилие беше прието през 1966 г. в Швеция. И навремето дълбоко шокира света - гледай сега, забраняват да удряш собственото си дете, ами как ще го възпитаваш? Оказа се обаче, че шведите възпитават децата си не по-зле, даже напротив. Постепенно примерът се разпространи из голяма част от развития свят - първо забраниха насилието в училище, после и вкъщи. През миналата година след колоритни дебати подобно законодателство приеха и французите. В много страни важи уговорката, че наказанията трябва да са в разумни граници. В САЩ и в Англия случаите се решават единично и в контекст - въпрос на здрав разум е да правиш разлика между родител, плеснал веднъж детето си, и такъв, който всяка вечер сваля колана и го пребива. Впрочем, тенденцията към пацифициране на нравите не спира до хората: все повече стават законодателствата, които изискват хуманно третиране на животните - карате добитъка към кланицата, но сте задължени да му дадете почивка и вода. В научната фантастика пък вече се появи темата за хуманното третиране на роботи. Психолозите отдавна са доказали, че възпитание без бой и наказания е много по-ефикасно. Работата е там, че то отнема много време и търпение. И в този смисъл е възможно само във високоразвити общества. Докато шамарът, знаем, действа мигновено - пращаш разплаканото дете в другата стая и сядаш да си гледаш мача. Да не забравяме и това: самите ние, родителите, сме отглеждани във време, когато физическото наказание се смяташе за естествен атрибут на родителската (учителската, казармената) власт. В най-общия случай детето попива насилието до такава степен, че по-късно самото то става агресивен родител и гражданин, който решава проблемите си с бой. Разбира се, че е най-добре наказанията да имат символична форма: наместо удар - каране, сърдене, лишаване от нещо. Проблемът е, че понякога символичното наказание боли поне колкото физическото (тук не говоря за истинските насилници, които повреждат здравето на децата си, това е друга тема). Забраняваме значи шамарите, но веднага идва следващото ниво - какво правим със символичните наказания? Може би някой ден ще трябва да търсим отговорност защо някой е викнал на детето си „не те е срам“. В дебатите за забраната на шамарите цивилизационната посока със сигурност е правилна. Нека родителите се чувстват виновни, нека ги възпитаваме да се въздържат. Но твърде радикалните мерки рискуват да си останат на хартия. Нека първо започнем да изкореняваме сериозното насилие, което се шири из нашето общество, а срещу битовите всекидневни форми на патриархално възпитание да работим със средствата на примера и обществения натиск. Родителите трябва да се научат да заменят физическите форми на възпитание с думи, с време, с внимание. А това със сигурност няма да е много лесно. Едно твърде радикално законодателство рискува да лиши не особено образованите сред нас от ресурс за общуване с децата - ще им стане сложно и просто ще ги зарежат. А кажи-речи всеки, който работи с деца, ще ви каже, че най-сериозният проблем на днешното дете е самотата. Бутаме му в ръцете един таблет и се затваряме в другата стая. Заминаваме на гурбет и го оставяме на баба. Нямаме пари за извънкласни занимания, не ни се занимава да му търсим компания за игра, а самò на улицата вече ни е страх да го пускаме. Ако това не е насилие, не знам…", "date": "2019.01.18", "title": "Дали това не боли поне колкото шамарите"}
{"url": "http://clubz.bg/78415-v_bylgariq_nedostig_na_djipita_edva_64_na_100_hil_dushi", "text": "България е сред страните с най-нисък дял на общопрактикуващи лекари на 100 000 жители сред страните в ЕС, показват данни от анализ на Евростат за броя на  първичните изпълнители на медицинска помощ в страните на ЕС през 2017 г., цитирани от БТА.  Общият брой на общопрактикуващите лекари у нас е около 4500, като те съставляват 15 на сто от броя на всички лекари в страната, който е около 30 000, според данни на НСИ. За столицата броят на общопрактикуващите лекари е 60 на 100 хиляди. Според здравни експерти общопрактикуващият лекар изпълнява изключително важни функции в първичното здравеопазване. Той осъществява профилактична дейност, диагностицира, лекува и проследява повечето от най-разпространените хронични заболявания, диагностицира и лекува повечето от масовите остри заболявания и взима решения за нуждите от допълнителни изследвания. Като цяло броят на практикуващите лекари в ЕС през 2017 г. е бил близо 1,8 милиона, като от тях 50 на сто са били мъже, а другите 50%- жени, сочат данните на Евростат. Отчита се и значително нарастване на възрастта на здравния персонал в ЕС за 10-годишен период: през 2007 лекарите на възраст над 55 години са били 27 на сто, докато през 2017 г. този процент е нараснал до 38 от общия им брой. Броят на общопрактикуващите лекари обаче се различава значително в различните държави членки на Европейския съюз. Най-голям е техният дял в Португалия - 253 ОПЛ на 100 хиляди души население, отчита Евростат. При останалите ни съседи в Македония - се падат 100 джихита на 100 хил. души, в Сърбия - 85, в Румъния - 77 и в Турция - 59.", "date": "2019.01.18", "title": "В България недостиг на джипита - едва 64 на 100 хил. души"}
{"url": "http://clubz.bg/78409-kak_%E2%80%9Eoficializirah%E2%80%9C_edna_lyja", "text": "При участието ми в „ШОУТО НА СЛАВИ” във вторник дадох като пример как един „надарен млад човек, умен, образован, независимо от ромския си произход си върши достойно работата”. Бях прочел това твърдение за произхода на Светльо Иванов във вестник „Уикенд” и непростимо за човек с опит като мен го повярвах. Затова, с най-добри намерения го посочих като светъл пример. Как Светослав Иванов научи от ефира на бТВ, че е ром На другия ден разбрах, че съм направил грешка. Светльо не е от ромски произход и написаното е било лъжа. Отгоре на всичко, тази сутрин същият вестник мултиплицира лъжата, като я помести на първа страница с твърдението, че аз съм разкрил „голямата тайна” на колегата си. Няма да коментирам поведението на авторите на лъжата, но дължа едно огромно извинение на Светльо, когото искрено уважавам, на семейството му и на колегите му, както и на зрителите и читателите. Чувствам се безсилен да изчистя тази мръсотия. Още веднъж моля за извинение.", "date": "2019.01.18", "title": "Как „официализирах“ една лъжа"}
{"url": "http://clubz.bg/78403-emiliqn_gebrev_v_sms_do_premiera_da_se_sreshtnem_polojenieto_eskalira", "text": "Собственикът на оръжейния завод \"Емко\" Емилиян Гербев е изпратил на премиера Бойко Борисов sms, в който настоява за среща. Това обяви самият Гебрев, цитиран от бТВ, който се яви днес на разпит в Националната следствена служба. Не каза за какво е бил разпитът, а поканата дошла по телефона. В съобщението пише: Има нов \"рубеж\" срещу \"Дунарит\", оплака се собственикът Емилиян Гебрев Срещу него тече разследване от времето, когато се опита да придобие предприятието \"Дунарит\" след фалита на КТБ. За малко по същото време бе отнет и лиценза на \"Емко\", стигна се до протести, последва среща с премиера, а заводът заработи. \"Дунарит\" пък не бе придобит. Гебрев сам припомни, че през 2017 г. се срещна с Борисов и по думите му тогава министър-председателят е признал, че държавата е допуснала грешка  и това няма да се повтори. (Поне) седем въпроса към държавата за \"Дунарит\" На въпрос на бТВ дали случващото се може да се тълкува като атака на Делян Пеевски, Гербев отговори: Емилиян Гебрев определи състоянието на „Емко“ като „перфектно“, заводът си работи, има поръчки, хората си получават заплатите и това, че \"винаги сме били добре, може би това ядосва всички“, допълни бизнесменът.  След странни обиски в кантора: обвинение за адвокат на Цветан Василев  В крайна сметка собственикът на \"Емко\" излезе от следствието с прецизирано обвинение - през 2017 г. той бе обвинен в източване на предприятието, а сега вече - за пране на пари. За промяната се разбра преди дни, след като се разчу за странни обиски и проверки в адвокатската кантора на защитника на Гербев - Лазар Карадалиев, проведени в края на 2018 г. Последният също е обвиняем, а оттам вече не може да бъде и защитник. След обиските и разпити като свидетели и други адвокати от същата кантора вече не могат да поемат делото. (Поне) седем въпроса към държавата за \"Дунарит\" След странни обиски в кантора: обвинение за адвокат на Цветан Василев ", "date": "2019.01.18", "title": "Емилиян Гебрев в SMS до премиера: Да се срещнем, положението ескалира"}
{"url": "http://clubz.bg/78395-iskat_zoni_s_ogranichenie_do_30_kmch_v_grada_i_80_kmch_na_mejdugradsko", "text": "Намаляване на максимално разрешената скорост в обособени зони на градовете и по първокласните пътища, предвиждат идеи към Закона за движение по пътищата, предаде Нова тв. Всъщност става въпрос за група от мерки, озаглавена  и приета от държавно-обществената консултативна комисия по пътна безопасност. Онзи ден правителството гласува \"одобряване на мерки\", т.е. - дава зелена светлина по принцип за ограничаване на травматизма. Сред идеите на вносителите, скоростта, като сигурен причинител на много катастрофи, е поставена под контрол в намеренията на държавата. Затова обществената комисия предлага по първокласните пътища при липса на други ограничения и условия  Аргументът: всеки километър по-бавно движение намалявал жертвите с 4-5%, изчислили експертите. В населено място сега е разрешено да се движим с до 50 км/ч. Ако промените бъдат одобрени, по-нататък във времето общините ще могат да обособяват зони с ограничение до 30 км/ч. За да се подсигури и по-добрата подготовка на шофьорите държавата планира да увеличи часовете им кормуване в шофьорския курс. Сега книжка може да получат шофьорите след 31 часа на пътя. Ако предложенията бъдат приети, вече ще се учат поне 50 часа. Ако водач причини катастрофа в \"хоризонтална крива\", т.е. - в завой, държавата иска да го прати на проверовъчен изпит. Книжката му веднага ще се отнема, докато положи успешно изпита. Авторите предлагат и драстично да се завишат санкциите при превишаване на допустимата скорост с над 40 км/ч, като се изравнят с тези, които сега важат при 50 км:    Мерките на Комисията са още от ноември м.г. и дори не са оформени като проектозакон, който да се подложи на обсъждане.", "date": "2019.01.18", "title": "Искат зони с ограничение до 30 км/ч в града и 80 км/ч - на междуградско"}
{"url": "http://clubz.bg/78405-97_godishniqt_princ_filip_katastrofira", "text": "Деветдесет и седем годишният принц Филип, съпруг на кралица Елизабет Втора, остана невредим след автомобилна катастрофа в близост до двореца Сандрингам хаус в източната част на Великобритания, предаде Ройтерс. Инцидентът станал около 3 часа следобед местно време в четвъртък на път близо до Сандригам хаус, който се намира в Норфолк, съобщи полицията, цитирана от Си Ен Ен. Катастрофата ставала в момент, когато принцът излизал от страничен път, за да се качи на главния, съобщава Би Би Си. Според очевидец Филип бил видимо шокиран от случилото се.Снимки от местопроизшествието показват колата на съпруга на Елизабет Втора - \"Ленд Роувър\" - да лежи на едната си страна. От друга снимка се вижда, че автомобилът е претърпял сериозни повреди при лявата предна врата - до мястото на шофьора. Другият шофьор, участвал в катастрофата, е имал порезни рани, докато жената, която е била с него в колата, е имала нараняване на ръката. И двамата са получили помощ в болница, след това са били изписани, събощиха от полицията. И двамата шофьори са били тествани с дрегер. Принц Филип също е бил прегледан от лекар в Сандрингам хаус, където в момента той и кралицата пребивават. След инцидента в медиите беше повдигнат въпросът дали принцът, който след пет месеца ще отбележи 98-годишния си рожден ден - трябва все още да шофира. Във Великобритания водачите над 70 г. са задължени да подновяват шофьорските си книжки на всеки три години. Според източник близък до британската корона, на който се позовава Си Ен Ен, принц Филип има шофьорска книжка и е минал всички необходими процедури, окито се изискват от закона, за да я поднови и тя е съвсем редовна. Периодично се появява обсъждане на въпроса дали не трябва да се въведат ограничения за шофьорите над определена възраст. ", "date": "2019.01.18", "title": "97-годишният принц Филип катастрофира"}
{"url": "http://clubz.bg/78399-na_82_g_berluskoni_se_vpuska_v_bitkata_za_evroparlamenta", "text": "Бившият италиански премиер Силвио Берлускони обяви намерението си да се кандидатира за предстоящите избори за Европарламента, предаде Ройтерс. Той се кандидатира за първи път, откакто през 2013 г. бе признат за виновен в данъчни измами. Тогава Берлускони бе принуден да напусне Сената в Рим и му беше забранено да заема държавни постове. Забраната обаче бе вдигната през май 2018 г. Той обяви намерението си на средиземноморския остров Сардиния, докато агитираше за своята десноцентристка партия „Форца Италия“, която се явява там на частични избори в неделя. Кандидатирането на Берлускони от името на „Форца Италия“ почти гарантира избирането му, отбелязва Ройтерс. Но няма гаранция, че той ще прекара дълго време в Европарламента, нито дори че ще стъпи там. Агенцията припомня, че много италиански лидери често оглавяват листи на евроизборите с единствената цел да се фокусират върху вътрешните проблеми след вота. Пак съдят Берлускони През 2003 г. Берлускони - тогава премиер на Италия, предизвика скандал, след като от трибуната на Европарламента сравни германски депутат с надзирател в нацистки концлагер. Сега ветеранът твърди, че иска да се пребори срещу движението „5 звезди“. В момента популистката формация е в коалиция в Италия с крайно дясната „Лига“ - бивш съюзник на „Форца Италия“. Той неведнъж призовава бившия си съюзник Матео Салвини да излезе от управляващата в Италия коалиция и да се върне при него. Популистите от \"5 звезди\" ликуват в Италия Същевременно движението „5 звезди“ също не дреме и дори обяви намерението си да създаде нова група в Европарламента след изборите през май. Това на практика ще фрагментира лагера на антисистемните партии там, прогнозира организацията VoteWatch Europe. Вероятността от това никак не е малка, тъй като според VoteWatch Europe движението вероятно ще вкара най-малко 25 депутати в новия Европарламент. „5 звезди“ може да се съюзи с популистките „Кукиз ’15“ от Полша, „Жив щит“ от Хърватия и движение „Сега“ от Финландия. От „5 звезди“ ще се опитат да търсят партньори и другаде, за да могат да си осигурят минимума от 7 държави, необходим за създаването на европейска група. Популистите от \"5 звезди\" ликуват в Италия", "date": "2019.01.18", "title": "На 82 г. Берлускони се впуска в битката за Европарламента"}
{"url": "http://clubz.bg/78400-baba_na_67_godini_ubi_dqdoto_na_73", "text": "Окръжната прокуратура в Пловдив повдигна обвинение на 67-годишна жена от село Труд за извършеното от нея убийство на 73-годишния й съпруг, съобщават от държавното обвинение. Трагичният инцидент е станал на 13 януари в известното със своето земеделие село. Васил убил приятелката си, защото не му показала SMS По първоначални данни двамата живеели заедно в селото, но в много обтегнати отношения. В неделя след поредния възникнал между тях скандал жената убила съпруга си. На другия ден отишла на работа и изобщо взела всички възможни мерки да прикрие извършеното. Убитият дядо бил намерен в дома си от свой приятел, който не могъл да се свърже с него по телефона. Започнало е разследване, били са извършени огледи, разпитани са били свидетели и са били приобщени веществени доказателства. Назначени са съдебномедицински и биологични експертизи. След множеството действия и разпити са събрани достатъчно веществени доказателства, които уличават жената като извършител на престъплението, уточняват от прокуратурата. Тя е задържана с мярка за 72 часа, предстои да бъде внесено искане в съда за налагане на постоянен арест. Предвиденото от закона наказание по чл. 115 от НК е ", "date": "2019.01.18", "title": "Баба на 67 години уби дядото - на 73"}
{"url": "http://clubz.bg/78404-trympfest_v_davos_bez_trymp", "text": "Очакванията бяха тази година Давос да бъде Тръмпфест. Макар че той отмени участието си на форума, лидерите ще продължат да се занимават с различни проблеми, свързани с неговата политика, коментира ДПА, цитирана от БТА. Организаторите предупреждават вниманието да не се съсредоточава изцяло върху Вашингтон. Президентът на САЩ Доналд Тръмп имаше последната дума с речта си в края на миналогодишния Световен икономически форум и беше планирано той да открие тазгодишната среща на световните лидери в швейцарския планински курорт Давос. Опитите му обаче да притисне Конгреса да финансира пограничната стена с Мексико го лишиха от възможността да се срещне с колегите си в Швейцария, тъй като той трябва да се справи с блокирането на работата на някои правителствени служби в САЩ. Високопоставени политици от 100 страни и директори на най-големите компании в света, пристигащи в Давос, ще трябва да се задоволят с анализ на туитовете на Тръмп и с изявленията на високопоставени американски членове на кабинета, които ще присъстват на събитието. Политиката на Тръмп обаче играе съществена роля в икономическите събития и създаващата се геополитическа ситуация, което може да оформи 2019 г. Институцията посочва сред големите рискове за икономиката тази година наказателните мита на САЩ и ответните мерки на страни като Китай. Руската икономика расте два пъти по-бавно от световната. Защо? В САЩ Световната банка очаква растежът да се забави, тъй като лихвите растат, а последиците от програмите за данъчни стимули отслабват. Преди четиридневната среща в Давос от вторник до петък идната седмица Международният валутен фонд ще представи годишните си прогнози в понеделник. Тази седмица официалните данни показаха, че растежът в най-голямата икономика в ЕС миналата година се е забавил, отчасти защото износът е намалял на фона на търговския конфликт между ЕС и САЩ. Планирано е германският канцлер Ангела Меркел да посети Давос на 23 януари, за да произнесе важна реч и да присъства на дебат за европейската лидерска позиция и ценности в света. Френският президент Еманюел Макрон отмени участието си в срещата в Давос, за да се занимае с протестното движение на \"жълтите жилетки\" в страната. \n\tОснователят на Световния икономически форум Клаус Шваб отправи критики тази седмица, че лидерите се съсредоточават главно върху краткосрочни вътрешни проблеми, а не върху световните проблеми, които трябва да бъдат обсъдени в Давос, а сред тях той открои климатичните промени и дигиталната революция. Шваб иска 3200-те участници да се занимаят с дългосрочни проблеми като концепцията му за \"Глобализация 4.0\". Това е условно название за нова форма на взаимосвързаност, която да противодейства на национализма и популизма, като се ангажира с икономическото неравенство, което върви ръка за ръка с глобализираната търговия и производство. За Шваб Давос е и платформа за създаване на инициативи за защита на климата, които да включват бизнеса и правителствата, след като експерти предупредиха миналата година, че са необходими спешни и радикални мерки за ограничаване на световното затопляне. \"Опасна за глобалната икономика игра на нерви\" Накъдето и да обърне поглед Давос обаче, Тръмп винаги ще е в дневния ред на срещата - било то заради решението му да напускане на Парижкото споразумение за климатичните промени или пък сегашните кризи. Стотиците сесии за дебати и безбройните неформални срещи се очаква да включват и темите като севернокорейската ядрена програма, която засега Тръмп не успя да ограничи чрез преговори, засегнатата от криза Венецуела, която получи предупреждения от американския лидер, както и миграцията, където САЩ са сред страните, бойкотиращи плана на ООН в тази област. При отсъствието на Тръмп вниманието в Давос ще бъде пренасочено към други лидери като Меркел, японския премиер Шиндзо Абе, будещия противоречия нов бразилски президент Жаир Болсонаро или пък към ръководителя на антиимигрантското правителство в Австрия Себастиан Курц. В неотдавнашно интервю за германското списание \"Шпигел\" Шваб отхвърли критиките, че дава платформа на популистите, изтъквайки, че всички правителства си имат своите недостатъци. \"Опасна за глобалната икономика игра на нерви\"", "date": "2019.01.18", "title": "Тръмпфест в Давос без Тръмп"}
{"url": "http://clubz.bg/78385-vyzhodyt_na_krajnata_desnica_v_ispaniq", "text": "Крайнодясната партия \"Вокс\", която помогна на десницата да отнеме властта от социалистите в областта Андалусия, вече разтресе политическото статукво в Испания, като вкара шепа депутати в регионалния парламент. Испания: Европейският съвет за Брекзит може да не се състои Представител на консервативната Народна партия беше утвърден вчера като премиер на Андалусия - областта с най-многобройно население и крепост на социалистите от 36 години. Той ще се коалира с с либералите от \"Сиудаданос\" и с \"Вокс\". След смъртта на генерал Франко през 1975 г. крайната десница бе много слабо представена. \"Вокс\" предизвика през декември политическо сътресение, като получи 11 процента от гласовете и 12 от общо 109-те места в парламента на южната област. Докато преговаряше с Народната партия за подкрепата си, предложенията на формацията се появяваха на първа страница в печата: край на автономията на областите, премахване на закона за сексисткото насилие, масово експулсиране на незаконни имигранти. В постигнатото споразумение не фигурират най-спорните предложения, но то включва подкрепата на партията за традиции като коридата и за насърчаването на  . Политическите стратези вече разсъждават как да се редактира това споразумение между десните сили, за да се установи контрол над новите области и кметства след регионалните и общинските избори на 26 май, а дори и на национално равнище след следващите парламентарни избори. Той мечтае . В публикувано от началото на януари допитване за \"Вокс\" на евентуалните парламентарни избори са обявили намерение да гласуват 12,9 процента от запитаните. С повече от 40 места формацията би държала ключа към едно дясно мнозинство. Какъвто и да е резултатът им, според Казалс  . Влизането в новините вероятно също ще им е от полза. През идните седмици се очаква да започне силно отразявано от медиите дело срещу каталунските сепаратисти, а вторият човек във \"Вокс\" е страна на обвинението, подчертава директорът на института за проучване на общественото мнение \"Метроскопия\", Хосе Пабло Ферандис. \n\tВъзходът има защо да безпокои политическите централи на двете големи партии - народната и социалистическата, които дълго време си поделяха основната част от гласовете. От 2015 г. насам те са принудени да преговарят с радикалната лява формация \"Подемос\" и партията \"Сиудаданос\", която се представя като центристка.  Народната партия е особено застрашена след една ужасна година, в която беше осъдена в мегапроцес за корупция, изхвърлена от властта от социалиста Педро Санчес, а партия \"Сиудаданос\" постепенно отнемаше от подкрепата за нея в допитванията. Пабло Касадо се изказа за завой надясно, втвърдявайки риториката си. Според Арес това е рискована стратегия,  . Но водачът на \"Сиудаданос\" Алберт Ривера се чувства некомфортно от идеята да се сдружи с крайна десница и оставя вратата открехната за съюзи със социалистите в други области в страната. Истината обаче е, че Педро Санчес може да е главният печеливш от призрака на коалиция, включваща крайната десница. Педро Санчес - триумфът на упоритостта Неговото слабо правителство на малцинството би могло да получи подкрепата на каталунските сепаратисти, за да гласува бюджета за 2019 г. и така да избегне задължението да свика избори преди изтичане на мандата на парламента през юни 2020 г. Педро Санчес - триумфът на упоритостта", "date": "2019.01.18", "title": "Възходът на крайната десница в Испания"}
{"url": "http://clubz.bg/78394-mrysniqt_vyzduh_v_pyti_nad_normata", "text": "Отново е мръсен въздухът в София и още няколко града. Шест пъти над нормата е нивото на фините прахови частици в отделни райони на столицата тази сутрин, съобщава бТВ. Най-мръсен въздухът е в квартал „Младост” - при норма от 50 микрограма измереното ниво на фини прахови частици е близо 300, сочат данните на „Еър Куолити” индекс. Какво става с мерките за мръсния въздух, питат от Демократична България Замърсяване има още в „Надежда”, „Павлово”, „Хиподрума” и „Дружба”. Гражданските станции на „Еър.бг” също показват лошо качество на въздуха, като на места картата им е оцветена в лилаво. Завишени нива на фините прахови частици има още в Перник, Плевен, Велико Търново, Русе и Благоевград.", "date": "2019.01.18", "title": "Мръсният въздух - в пъти над нормата"}
{"url": "http://clubz.bg/78396-gripnata_vylna_vse_poveche_se_razrastva", "text": "Грипът продължава да настъпва. От петък епидемия се обявява и в област Ямбол. Учениците излизат в грипна ваканция до 23 януари. Останалите области с епидемия са Стара Загора, Силистра, Бургас, Шумен, Пловдив и Перник. По данни на МОН занятията са преустановени в повече от 420 училища и детски градини. Здравните власти препоръчват да се избягва събирането на много хора на закрито. А съветът към тези, които имат симптоми на грип, е да потърсят лекарска помощ и да не се лекуват в домашни условия, информира Нова тв.", "date": "2019.01.18", "title": "Грипната вълна все повече се разраства"}
{"url": "http://clubz.bg/78402-sofiqnski_pishe_konstituciq_majoritaren_vot_mvr_i_voennite_pri_prezidenta", "text": "Мажоритарен избор и за Народното събрание, но и за министрите, и за областните управители - това предвижда проект за нова конституция на България с автори бившият кмет на София и бивш служебен премиер Стефан Софиянски и съмишленици. Самият Софиянски разказа за инициативата си пред бТВ.  Като пример за функциониране на мажоритарно начало в България Софиянски даде правила, действали у нас преди комунизма, когато е имало мажоритарни избори. Освен поименен избор на депутатите, Софиянски и съмишлениците (които не бяха назовани, но били и хора от научните среди, и бивши политици предлагат и министрите да се избирят \"пряко\" - тоест отново от Народното събрание, но поименно. В момента депутатите избират министър-председател, а след това гласуван ан блок предложенията на избрания за състав на Министерския съвет.  Друго предложение е изборът и на областните управители да е пряк - тоест да се избират на избори. Тази идея се търкаля от десетилетия. В момента областните управители се назначават със заповед на министър-председателя.  Освен пряк избор, Софиянски предлага и броят на областите с избираеми управителит да се намали драстично - от 28, колкото са сега, на 6 - колкото са икономическите региони на страната.  Областният управител ще бъде директно избиран и функциите се разделят:  , каза Софиянски. Според него в момента областният управител е „пъдаринът” на кмета, а структурата с 28 области е тромава. Чисто нога глава в новата конституция - \"Публични финанси”, предлагат още Софиянски и компания- Целта е на конституционно ниво да се регламентира разпределението на средствата. В проекта се дават повече правомощия и на президента - в областите навътрешната и външната сигурност. Тоест военният и външният министър и структурите са при президента. След като е директно избиран, обществото трябва да натовари президента с очаквания, по този начин ще се търси и профилът на президента, който е подходящ, отбеляза той. За приемане на нова конституция трябва да бъде свикано Велико народно събрание - според действащата конституция. От години периодично различни политически сили предлагат това, както и с новия основен закон да се закрие институцията Велико народно събрание.", "date": "2019.01.18", "title": "Софиянски пише конституция: мажоритарен вот, МВР и военните - при президента"}
{"url": "http://clubz.bg/78377-zashto_e_pravilno_da_kupim_amerikanski_iztrebiteli", "text": "Българският парламент взе правилното решение, но конфронтацията около избора на F-16 премина границите на приличието. При всяка голяма сделка е нормално опозиция и управляващи да са на различно мнение. Но отпорът на БСП и присъдружните ѝ русофилски формации срещу американския самолет е симптом за нещо повече от обикновени политически различия. Очевидно става дума за сблъсък на геополитически визии, които просто бяха облечени в “технически” и “ценови” възражения. Целта на левицата изглежда е тази: да попречи на България да се интегрира по-плътно в НАТО. Както и да осуети сближаване на нашите военновъздушни сили и на отбранителния ни комплекс със САЩ. Накратко: ако може, да си останем с руската военна техника. А ако това вече е абсурдно 30 години след началото на прехода, поне новата техника да не е американска. Да, Грипен е много добър самолет, но F-16, като цялостен пакет, е по-функционален от него. Съответно е и по-скъп. От тази (ценово-технологична) гледна точка двете оферти са сравними: плащаш повече, за да получиш повече. Американската обаче има един ключов допълнителен бонус: САЩ са много по-големи производители на оръжие, а освен това са основната страна в НАТО, от която зависи нашата отбрана. Затова е много по-смислено да се обърнем към САЩ - по този начин укрепваме НАТО, интегрираме се военно по-плътно в него, а и установяваме отношения с най-големия производител на оръжие, което при бъдещи покупки може да доведе до по-изгодни цени. Социалистите на Нинова пропуснаха да видят тези аргументи и мобилизираха цялата русофилска периферия да носи от десет кладенеца вода, за да торпилира сделката. Самата управленска коалиция също изпадна в трудна ситуация, след като 2/3 от самонареклите се \"Патриоти” изразиха резерви към покупката и в крайна сметка не подкрепиха правителствената политика. В резултат от което правителството използва скрития си коалиционен партньор ДПС, за да получи мандат от парламента за започване на преговори с американската страна. Ако се върнем към геополитиката: вярно е, че България има интерес от укрепване на военния капацитет на ЕС. От тази гледна точка Швеция наистина е важна. Но към настоящия момент отбраната на ЕС зависи основно от НАТО и САЩ, а промяна в това отношение не може да дойде от днес за утре. Ние трябва да работим с партньорите ни от ЕС за съвместно военно бюджетиране - тогава всяка година европейските държави ще могат да имат общи поръчки за техника, което ще спестява пари на всички и ще води до закупуване на най-доброто. Интересното е обаче, че тези, които сега са против закупуването на F-16, не са и сред привържениците на засилено военно сътрудничество в рамките на ЕС. Дебатът за новия самолет съвпадна с искането за оставка на министър Каракачанов заради скандалните му изказвания за ромите. Сами по себе си тези искания са напълно основателни, защото е недопустимо държавно лице да обижда цяла една общост и да ѝ вменява колективна отговорност. Веднага обаче тези справедливи искания бяха представени едва ли не като опит да се спре сделката за самолетите, зер без Каракачанов тя не може да стане. Но тази спекулация е доста безумна. Изцепките на министъра нямат нищо общо със сделката - те просто целят трупане на популярност преди задаващите се избори. А и самото гласуване показа, че “Патриотите” са силно компрометиран параван на истинската управляваща коалиция между ГЕРБ и ДПС. Като цяло казусът със самолетите е много важен, защото ясно показа необяснимата лоялност на определени партии към субекти извън ЕС и НАТО. Тоест, показа необяснимата лоялност към Русия. Културата и славянското писмо не могат да обяснят тази лоялност - в крайна сметка едно е да четеш Достоевски, друго е да летиш на МиГ. Но част от българските партии продължават да се държат така, сякаш културата и военната индустрия са неразделим пакет. И независимо дали става дума за самолет или за казачок, за естетически стойности или политически принципи, те винаги застават на страната на Русия. Смешното е, че всичко това се прави уж в името на нашия суверенитет, който в техните очи страда от ЕС и НАТО и разцъфтява под опеката на Русия. Но историята учи друго. Точно обратното всъщност. За разлика от Варшавския договор, ЕС е съюз, в който се влиза и излиза свободно. Тази разлика трябва да се има предвид и при обсъждането на различните самолетни оферти. Макар че закупуването на F-16 е политически по-доброто решение, то все пак е свързано и с един потенциален риск. Администрацията на Тръмп се интересува много повече от това дали партньорите ѝ си плащат сметката за НАТО, отколкото от това дали спазват демократичните ценности и върховенството на правото. И все пак купуването на самолети от САЩ не бива да се мисли като купуване на индулгенция за минали и бъдещи политико-икономически безобразия. Това би трябвало да се заяви ясно, защото мнозина сигурно си мислят, че като купим самолетите, ще е нормално да обиждат ромите от държавната трибуна, а аферата КТБ ще се забрави.", "date": "2019.01.18", "title": "Защо е правилно да купим американски изтребители"}
{"url": "http://clubz.bg/78397-pochina_ivan_vucov", "text": "На 79-годишна възраст почина Иван Вуцов, голямо име на българския футбол, бивш национал, треньор и ръководител. Роден е на 14 декември 1939 г. в Габрово и започва да играе в родния \"Янтра\", а професионалната си кариера стартира в пловдивския Ботев. През 1960 г. защитникът преминава в \"Левски\", с който има 213 мача за първенство, 41 за купата и 60 международни срещи. В последните си две години като футболист играе за \"Академик\" (София). С националния отбор Иван Вуцов записва 24 двубоя и участва на Световното първенство в Англия през 1966 г. Треньорската му кариера започва в \"Левски\", където се задържа между 1975-а и 1980-а, с едногодишно прекъсване (1976/1977 г.). Печели една титла и две купи на страната със \"сините\".  През сезон 1981/1982 е начело на \"Спартак\" (Варна), след което е назначен за селекционер на националния отбор. С Вуцов начело \"трикольорите\" се класират на Мондиала в Мексико през 1986-а и за пръв път в историята на българския футбол преминават груповата фаза. След Световното наставникът поема \"Спартак\" (Плевен), а през 1987 г. води югославския гранд \"Хайдук\" (Сплит). По-късно работи в \"Славия\", \"Арис\" (Солун), отново \"Левски\" и \"Локомотив\" (Пловдив), а в периода 1989-1991 г. за втори път е старши треньор на националния тим. След края на треньорската си кариера Вуцов дълги години заема високи административни позиции в Българския футболен съюз. Беше изпълнителен директор. Поклонението пред починалия е в понеделник, 21 януари, от 10 часа във фоайето на националния стадион \"Васил Левски\". Опелото ще бъде от 12:30 часа в храма \"Света София\".  Клуб Z изказва съболезнования на близките на Иван Вуцов. Поклон пред паметта му.", "date": "2019.01.18", "title": "Почина Иван Вуцов"}
{"url": "http://clubz.bg/78393-chista_pobeda_i_osminafinal_za_grigor_dimitrov_snimki", "text": "Италианецът Томас Фабиано, № 102 в света, не се оказа голямо препятствие за Григор Димитров, който спечели със 7:6 (5), 6:4, 6:4 и е на осминафинал на Откритото първенство на Австралия. Първата ни ракета за пети път от общо девет участия ще играе във втората седмица на турнира. Така той изравни рекорд на Катерина Малеева и отново показа, че в Мелбърн се представя най-силно в Гранд слам. Малко по-късно Григор научи съперника си в следващата фаза - 20-годишният Франсис Тиафо (САЩ), който спечели трудно с 6:7(3), 6:3, 4:6, 6:4, 6:3 срещу Андреас Сепи (Италия) в един от най-хубавите мачове на турнира. Двамата са се противопоставяли само веднъж - през есента на миналата година на \"Роджърс къп\" в Канада, когато Димитров спечели със 7:6(1), 3:6, 7:6(4) и помогна на Европа да победи Света в демонстративния турнир. А за първи път от началото на надпреварата Гришо не даде сет на своя опонент - добър знак. Първият сет вървеше със солидна игра от страна на сервиращите, които дадоха много малко точки от другата страна на мрежата. В шестия гейм Григор получи три възможности за пробив и се възползва още от първата - на нула. Още в следващия гейм обаче 102-рият в света отвърна на предизвикателството. На свой ред той стигна до цели три възможности, българинът отрази първите две, но след това прати топката в мрежата. Малко след това Фабиано изравни. До края на сета ситуацията на корта не се промени - сервиращите бяха стабилни. Така се стигна до тайбрек, в който Димитров започна с минипробив, загуби го бързо, но в крайна сметка запази нервите си и при 6:5 успя да се възползва на свой начален удар и поведе с 1:0. Първият сет не беше перфектен за българина. Той редуваше чудесни изпълнения с непредизвикани грешки, направи две двойни. Вторият стартира отлично за него - с брейк на 15 след отличен форхенд по диагонала. Григор затвърди с лекота. В шестия гейм - при 3:2 за нашия тенисист, се случи нещо неочаквано предвид събитията на корта - той допусна спад и пробив. В следващия гейм италианецът изпитваше нервност, нашият състезател получи две точки за пробив и при втората грабна шанса след изумително разиграване. Двамата си деляха инициативата, Димитров няколко пъти демонстрира отлична защита и приключи точката с великолепен прехвърлящ удар - 4:3. Не закъсня и 5:3 с гейм на нула. След размяна българинът поведе с 2:0 след 6:4. Въпреки колебанията добър сет за първата ни ракета. След края му и преди третия хасковлията поиска да се прибере в съблекалнята, за да се преоблече, но съдийката на стола не му позволи. В третия сет, който до момента вървеше равностойно, Димитров дочака момента си при 3:3, реализира брейк още от първата възможност и след това довърши срещата без проблеми с ново 6:4. По-рано днес Роджър Федерер продължи перфектното си представяне, без даден сет дотук - 6:2, 7:5, 6:2 срещу американеца Тайлър Фриц. Томас Бердих (Чехия) обърна Диего Шварцман (Аржентина) - 5:7, 6:3, 7:5, 6:4. Донякъде изненадващо Роберто Баутиста Агут (Испания), който в предишните два кръга мина през две петсетови битки, не остави никакъв шанс на първата ракета на Русия Карен Хачанов за малко повече от 2 ч. - 6:4, 7:5, 6:4. За разлика от Хачанов, неговият връстник Стефанос Циципас (Гърция) продължава напред - 6:3, 3:6, 7:6(7), 6:4 с Николос Басилашвили (Грузия).", "date": "2019.01.18", "title": "Чиста победа и осминафинал за Григор Димитров (СНИМКИ)"}
{"url": "http://clubz.bg/78398-shefovete_na_smetnata_palata_na_kraka_pri_patriarha", "text": "Негово Светейшество българският патриарх и Софийски митрополит Неофит прие председателя на Сметната палата Цветан Цветков и заместниците му Горица Грънчарова и Тошко Тодоров. Желанието на ръководството на Сметната палата било тава ясно още от прессъобщението. От създаването си преди повече от век Сметната палата е подкрепяна от Българската православна църква в усилията си да контролира законосъобразното разходване на бюджетните средства. Тогавашните контрольори до 1948 г. дори полагали клетва пред енорийски свещеник и подписвали клетвен лист, че ще пазят законите на страната, ще изпълняват честно и добросъвестно задълженията си по службата, която им се поверява, и нейните правила, и за всичко ще дават отчет пред закона и пред Бога. Патриарх Неофит: Навлизаме с нова надежда в 2019 г. На срещата е обсъдено сътрудничеството във връзка с изискванията на изменения Закон за вероизповеданията, съгласно който вероизповеданията ще се финансират с целеви субсидии от държавния бюджет. БПЦ и палатата ще организират съвместни обучения на служители за изразходването на средства. Всички с консенсус за Закон за вероизповеданията. Без \"патриотите\" Председателят на одиторската институция е връчил на Светия синод на Българската православна църква – Българската патриаршия, почетния плакет на Сметната палата, става ясно още. Самият патриарх Неофит е получил юбилейния медал на институцията. Всички с консенсус за Закон за вероизповеданията. Без \"патриотите\"", "date": "2019.01.18", "title": "Шефовете на Сметната палата на крака при патриарха"}
{"url": "http://clubz.bg/78372-ot_brekzit_naj_postradala_shte_byde_iztochna_evropa", "text": "Провалът на вота по споразумението за \"Брекзит\" в британския парламент, наричан вече исторически и най-голямо поражение за правителството от 1924 г. насам, породи още повече въпроси за съдбата на ЕС,  Независимо как се развие сценарият - крачка назад от страна на депутатите и приемане на сделката, излизане на Великобритания от ЕС без споразумение или нов референдум - тези процеси се следят с най-голямо внимание в балтийските страни и източната и централната част от ЕС. Сиреч в държавите, десетилетие наред подхранвали икономиката на кралството с евтина работна сила. Най-много гастарбайтери на глава от населението са пристигнали във Великобритания от страните в Балтика, Полша, Унгария и някои други от \"по-малките братя\" от ЕС. На 16 януари РЕГНУМ обобщи основните последици от \"Брекзит\" както за икономиките на тези държави, така и за гражданите им, живеещи в Обединеното кралство. Заради \"Брекзит\" приходите в бюджета на ЕС ще намалеят по различни оценки с 12 до 13,5 милиарда евро годишно. Според латвийското външно министерство, ако разводът на ЕС с Обединеното кралство протече без споразумение, Латвия ще понесе допълнителни разходи, възлизащи на 10,1 милиона евро, а вноските й в ЕС ще нараснат с 8,9 на сто годишно. Сходни пропорции се очертават и за останалите страни. \"Великобритания се е запътила към пропаст. Време е да намали скоростта\" Ако пък британският парламент в крайна сметка повтори опита и гласува \"за\" споразумението, за бюджета на Латвия например ще са необходими през 2019 г. от 2,3 до 4,6 милиона евро допълнително, през 2020 г. - от 1,8 до 2,3 милиона евро, а през 2021 г. - от 2,4 до 2,9 милиона евро. Представеният през май 2018 г. проектобюджет за 2021-2027 г. показва, че данъците ще нараснат, а разходната част от бюджета ще се свие. Два са ключовите проекти, за чието осъществяване цяла Балтика трябва да бъде финансирана от европейските фондове. На първо място ще споменем \"Рейл Балтика\" - проект за жп линия със стандартно европейско междурелсово разстояние, която да съедини балтийските страни с Централна Европа. Въпреки изявлението на Европейската комисия, че този проект остава сред най-важните за ЕС, през юли 2018 г. бе съобщено, че финансовото участие на общността може да намалее и вместо 85 процента да покрие 55 на сто. А нито Латвия, нито Естония и Литва могат да приключат проекта самостоятелно, тъй че работата може да бъде замразена или да се проточи. Другият проект, предвиждащ Балтика да излезе от енергийния пръстен БРЕЛЛ ( ) и електромрежите на трите балтийски републики да бъдат синхронизирани с континентална Европа, също може да бъде застрашен от провал, защото се финансира пряко от фондовете на ЕС. \"Таймс\": Или Мей сменя подхода, или парламентът сменя нея Освен това се планира да бъдат намалени с 5 на сто субсидиите за фермерите, което не буди ентусиазъм сред ръководствата на балтийските страни, настояващи дотациите за местните фермери да се вдигнат до нивата на Франция и Германия. Еврокомисията предложи също субсидиите от Кохезионния фонд на ЕС да бъдат намалени с 13 на сто - близо 584 милиона евро, а това директно ще се отрази на жизненото равнище. По официални данни във Великобритания живеят към 250 хил. литовци, 150 хил. латвийци, няколко десетки хиляди естонци, над един милион поляци. Само през 2015 г. в Обединеното кралство са се изселили за постоянно 270 хил. граждани на други страни от общността. Многобройните дискусии не успяха да разсеят неяснотата около бъдещия им статут след \"Брекзит\". ЕС отстоява 4 позиции за „Брекзит“ Ако разводът между ЕС и кралството се разиграе по твърдия сценарий, тези хора като граждани на ЕС ще станат граждани на трети страни, непритежаващи някакви специални права. Това значи, че латвийците например автоматично може да изгубят всичките си преференции - и високите пенсии, и помощите за безработни при връщане в родината, и процедурните облекчения при търсене на работа. При позитивно развитие на сценария жителите на ЕС, установили се в кралството преди повече от 5 години, ще може да получават постоянни и временни разрешителни за пребиваване. При всяко положение, след \"Брекзит\" ще е по-трудно човек да емигрира във Великобритания. Промените може да засегнат и студентите, които вече обмислят прехвърляне в други учебни заведения. Първо, \"Брекзит\" ще им попречи занапред да кандидатстват за студентски заеми. С оглед спадналия курс на британската лира след \"Брекзит\" може да се промени размерът на сумите, които пращат в родината си латвийските имигранти във Великобритания. След гласуването за \"Брекзит\" зачестиха случаите на агресия от страна на кореняци британци срещу граждани на Източна Европа. Независимо по какъв сценарий ще протече \"Брекзит\", балтийските бизнесмени са предупредени за неизбежни многобройни рискове, свързани с колебания на валутните курсове, опашки по границите, митнически тарифи, нови изисквания за сертифициране на вноса и дори с фалити на предприятия, действащи например в споменатата вече Латвия. Различни оценки сочат, че \"Брекзит\" ще се отрази особено пагубно на фармацевтичния отрасъл и автомобилната индустрия. Излизането на Великобритания от Европейския съюз ще предизвика промени в състава на Европейския парламент и други структури. През юни 2018 г. примерно бе одобрено решение броят на депутатите да се намали от 751 на 705, а 24 от 73-те мандата, с които разполага все още Великобритания, да бъдат преразпределени между 14 страни от ЕС. Деградация в Разединеното кралство. От Маргарет Тачър до Тереза Мей Латвия и Литва обаче не са сред държавите, които ще получат допълнителни места. Сред балтийските страни единствено Естония ще може да разчита на допълнително място в парламента. Новото разпределение на местата ще влезе в сила едва след напускането на Великобритания. Независимо какви ще са условията за излизане на кралството от общността, останалите страни членки ще трябва да внесат в законодателството доста поправки. На първо място, ще се наложат промени в закона за имиграцията, в законите, засягащи бизнеса и данъчната политика, също и в законите за висшите учебни заведения и за легализиране на документите. \"Таймс\": Или Мей сменя подхода, или парламентът сменя нея ЕС отстоява 4 позиции за „Брекзит“ Деградация в Разединеното кралство. От Маргарет Тачър до Тереза Мей", "date": "2019.01.18", "title": "От \"Брекзит\" най-пострадала ще бъде Източна Европа"}
{"url": "http://clubz.bg/78391-ucheni_qjte_samo_po_43_grama_meso_na_den", "text": "Човечеството е изправено пред огромен проблем. Начинът ни на хранене вреди не само на Земята, а и на здравето. Около три милиарда души се хранят погрешно, което представлява 40 на сто от населението. А ножицата е голяма. Докато 820 милиона не си дояждат, далеч повече – 2,2 милиарда са с наднормено тегло, пише “Шпигел” в своя публикация, посветена на проблемите при храненето. Като следствие от свръхтеглото нарства рискът от сърдечно-съдови заболявания, диабет и рак. Според научно изследване свърхтеглото е  причина за 4 милиона смъртни случаи през 2015 г. Към това трябва да се прибави и факта, че в световен мащаб производството на хранителни продукти обхваща 40 на сто от обработваемата земя и поглъща 70 на сто от питейната вода. Наред с това на производството на хранителни продукти се падат 30 на сто от парниковия ефект, е мнението на международен екип от учени, изразено в публикация в специализираното издание “The Lancet”. Екипът се състои от 37 експерти в областта на храненето и икономиката от 16 държави, работили върху научния проект в продължение на три години. Тяхното послание е: Добрата новина е, че би било възможно населението, което през 2050 година се очаква да достигне 10 милиарда души, да се храни здравословно и то без да нанася щети на природата. Човечеството обаче трябва да напрегне сили и то преди всичко, когато става въпрос за хранене. През изминалите 50 години е имало голям напредък при борбата срещу глада и бедността. Започнало е обаче приемане на прекалено много калории, захар и други нездравословни хранителни продукти. Производството на месо е по-вредно за климата от добива на петрол Според учените трябва да се намали наполовина консумацията на говеждо месо и захар. Обратното – трябва двойно да се увеличи приемът на здравословна храна, като плодове и зеленчуци. Учените са разработили дневен план за хранене, който щади едновременно здравето и природата: Естествено, че никой не може да яде точно по 7 грама говеждо месо. Де факто целта е да се каже, че шницел на обед и филийка хляб с парче салам за вечеря са прекалено много. Според Германското сдружение по хранене прием на двойно количество месо е здравословно. Препорчват се между 300 и 600 грама седмично. Понастоящем всеки германец консумира седмично повече  – 1,15 кг. Но как да наложиш вижданията си в световен мащаб? Изследователите представят пет стратегии: Драстично да се намали рекламата на нездравословни хранителни продукти, а цените на храните да съответстват на възникналите разходи за природни ресурси. «Животновъд от ЕС трябва да отглежда толкова животни, колкото може да изхрани от собствена земя», казва Симоне Велте от фондацията «Помощ срещу глада», която не е участвала в научното изследване. Само така можело да се намали производството на прекалено много и евтино месо. Да се намали наполовина количеството на хранителни стоки, които се изхвърлят. Според германското Министерство на земеделието и прехраната всеки гражданин на Германия изхвърля средно по 55 кг хранителни стоки годишно. Ако към това се добави промишлеността и крупните предприятия, то това прави 11 милиона тона хранителни отпадъци годишно. Ако се избегне, в Германия биха се спестили 30 милиарда евро на година. Увеличаване на реколтата, примерно чрез устойчиви на суша растения или напояване. Природата да не се превръща в обработваема земя. Наред с това при 10 на сто от крайморските региони да се забрани риболова, за да може животинският морски свят да се регенерира. По-голяма подкрепа за средни земеделски фирми. За това природозащитници отдавна настояват. Близката до Зелената партия фондация «Хайнрих Бьол» и природозащитната организация «Съюз» в наскоро издадения от тях «Аграрен атлас» подлагат на остра критика факта, че близо 80 на сто от европейските субсидии за земеделска дейност отиват само до 20 на сто от земеделските фирми, ерго до крупните производители. Института по световна икономика в Кил, която не е участвала в научното изследване. Според нея научният екип не предлагал кой знае какви новости, но е обобщил редица аспекти по темата, като ги е представил разбираемо. Шюнеман обаче се съмнява, че хората ще допуснат да ги превъзпитават и да променят начина си на хранене: Същевременно Шюнеман е убедена в правотата на предложението на учените драстично да се намали рекламата на нездравословни хранителни продукти, както и предлагането им на пазара. Най-вероятно това щяло да доведе до масирана съпротива от страна на хранителната индустрия. Така например идеята в германските закусвални да се въведе един ден от седмицата като вегетариански, била наречена «опекунство».", "date": "2019.01.18", "title": "Учени: Яжте само по 43 грама месо на ден"}
{"url": "http://clubz.bg/78392-trymp_mojem_da_unishtojim_vsqka_raketa_po_vsqko_vreme_i_navsqkyde", "text": "Американският президент Доналд Тръмп обеща, че САЩ ще създадат \"ненадмината и несравнима\" система за противоракетна отбрана, предадоха Асошиейтед прес и ДПА. Той заяви в реч в Пентагона, че Вашингтон ще направи всичко необходимо да гарантира, че  Тази система, по думите му, ще помогне на САЩ да се защитят от модерните свръхзвукови и крилати ракети на съперници и противници. Той не спомена Русия, Китай или Северна Корея в близо 20-минутното си слово. Но новата стратегия показва ясно, че планът на Пентагона за базирана в Космоса система за противоракетна отбрана цели защита от съществуващите заплахи от Северна Корея и Иран и противодействие на високотехнологичните оръжейни системи, които развиват Русия и Китай, отбеляза АП.  Това е първото преразглеждане на доктрината в сферата на противоракетната отбрана от 2010 година. Според плана Пентагонът трябва да разположи отбранителни технологии в Космоса и да използва тези системи, за да засича, проследява и поразява по-бързо насочени срещу САЩ ракети.  САЩ излизат от Договора за ракетите със среден обсег Доналд Тръмп увери, че подкрепя НАТО \"на 100 процента\", но отново призова другите страни членки да увеличат военните си разходи, предаде Франс прес. И добави: Според в. \"Ню Йорк таймс\" миналата година Тръмп многократно е казвал през високопоставени американски представители, че не вижда смисъл от НАТО и че САЩ трябва да се изтеглят от алианса. На срещата на върха на НАТО през юли 2018 г. Тръмп обвини съюзниците, че не участват достатъчно в разходите на военния съюз, пише БТА.", "date": "2019.01.18", "title": "Тръмп: Можем да унищожим всяка ракета по всяко време и навсякъде"}
{"url": "http://clubz.bg/78390-polovinata_rusnaci_se_sramuvat_ot_razpada_na_sssr", "text": "Почти половината руснаци (45 %) изпитват срам от разпада на Съветския съюз или с 12 на сто повече в сравнение с периода преди година. Това съобщава руската редакция на Би Би Си, позовавайки се на проучване на социологическия институт “Левада”. Изследването е извършено през ноември и декември 2018 г. Запитаните е трябвало да отговорят на въпроса  Отговорът “разрухата на СССР” е втори по популярност. В болшинството  си (61 %) руснаците се срамуват от  И още статистика: Наред с това от “Левада” съобщават, че запитаните изпитват чувство на срам и огорчение от проявата на грубост и неуважение един спрямо друг сред населението (37 %), от изоставането на Русия спрямо Запада (24 %), от резултатите от перестройката на Горбачов (24 %), от репресиите и терора в периода 1920 – 1950 г. (21 %). „Време е за отмяна на незаконното разпускане на СССР“ За 9 на сто от руснаците чувство на срам предизвиква идването на Владимир Путин на власт. Преди една година на това мнение са били 3 на сто от руснаците. Също така от 4 на сто до 9 на сто се е увеличил броят  на огорчените от стремежа на Русия да наложи със сила своя строй на други държави и народи. Според резултатите от допитването чувство на гордост предизвиква победата във Великата Отечествена война (87 %), лидерската роля на Русия при овладяването на Космоса (50 %), присъединяването на Крим към Русия (45 %), руската литература (40 %) и достиженията на родната наука (37 %). Повечето от запитаните (73 %) са на мнение, че Русия е велика държава, а 88 % са убедени, че страната трябва да запази тази си роля. 62 на сто пък са на мнение, че руснаците са велик народ от изключително историческо значение. Ако чувството за срам при руснаците се концентрира предимно върху настоящето, то чувството на гордост  се отнася до събития от миналато, се отбелязва в социологическото изследване. От началото на 2000 г. основният копнеж на президента е възвръщането на статута на Русия като велика и уважавана държава, отбелязват социолозите от “Левада”. Данните от проучването на “Левада”, извършено през ноември и декември миналата година, сочат, че за последните десет години броят на съжаляващите за разпада на СССР руснаци е най-висок. 60 на сто са на мнение, че разпадът е могъл да бъде избегнат, което е най-висок процент за последните 13 години. Путин връща Русия към СССР Основните причини, поради които руснаците биха искали СССР да бъде възкресен, са разрухата на централизираната икономическа система (54 %), загубата на чувството на гражданите за принадлежност към велика държава (36 %), също така нарастването на недоверието и ожесточеността  (34 %). Други 26 на сто от запитаните са убедени, че разпадът на СССР е довел до скъсване на връзките между роднини и приятели. Навремето президентът на Русия Владимир Путин нарече разпада на СССР “безусловна и очевидна трагедия”, а през 2005 г. в изказване пред Федералното събрание характеризира това събитие като “най-голямата геополитическа катастрофа на века”. През март 2018 г., две седмици преди провеждането на президентските избори, на въпрос кое събитие в Русия би искал да промени, Путин заяви: “Разтурването на Съветския съюз”. Путин връща Русия към СССР", "date": "2019.01.18", "title": "Половината руснаци се срамуват от разпада на СССР"}
