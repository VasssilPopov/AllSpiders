{"url": "https://clubz.bg/86807-kolko_strashen_e_strahyt", "text": "Всеки, който се интересува от съвременно танцово и театрално изкуство, най-вероятно вече знае, че в началото на септември в Пловдив за първи път ще бъде поставен спектакъла Caged - дебютната продукция на GAYA Dance Company. Трепетно надникваме по време на една от репетициите и макар без осветление и с незавършени декори, ви въвеждаме в творческия процес на дългоочакваната продукцията с великолепните фотографии на Стефан Н. Щерев. Oсновател на пловдивската GAYA Dance Company e корейският хореограф Пансън Ким, а в дебютния спектакъл на компанията му ще видим танцьорите от Корея Йонгджун Шин и Джийон Янг, както и зашеметяващото изпълнение на награждавания корейски танцьор Бонг Су Ким. Кoмпозицията и музикалното изпълнение са дело на Емилиян Гацов - Елби и джаз вокалиста Павел Терзийски. Страховете ще оживеят на сцената под формата на майсторски изработени маски от Мариета Големехова и кукли, които оживяват в ръцете на Полина Христова и Стефан Димитров. Сценографията е осъществена от Никола Тороманов, а в края на август от Франция в Пловдив пристига и Каролин Вандам, която ще реализира идеята си за светлинния дизайн на спектакъла, по която работи вече повече от месец. Страхът е неотменна част от нашето съществуване. Той сякаш винаги е настоящ. Непрестанно се опитваме да го прескочим, смекчим, укторим или отречем. В търсене на противодействащите му сили често попадаме в неговата коварна прегръдка - клетка, изтъкана от собствените ни несигурности. Caged няма да търси или предлага начини за преодоляване на страха, властващ на умовете ни. Напротив. Спектакълът ще извади наяве многобройните му лица и измерения. Без страх. Не пропускайте световната премиера на Caged от GAYA Dance Company. Първата международна копродукция в областта на съвременния танц, създадена изцяло в Пловдив. Датата е 7 септември, началният час - 19:30. Мястото - голямата зала на Дом на културата “Борис Христов”. Билетите са в продажба в мрежата на  . За допълнителна информация следете събитието във  . Проектът е продукция на Фондация “ЕДНО за Култура и Изкуства” и се случва в партньорство с община Пловдив, Министерството на културата на Република България, Media Networks и  Европейски Пътища. За повече информация следете Фондация   и   във Facebook.", "date": "2019.08.19", "title": "Колко страшен е страхът?"}
{"url": "https://clubz.bg/86790-aec_belene_izqjda_6000_dka_ot_priroden_park_persina", "text": "Над 6000 дка от природния парк \"Персина\" да бъдат \"изядени\" - тоест изключени от границите на парка - защото там се намира площадката за изграждане на АЕЦ \"Белене\". Такава промяна в границите на природния парк е предложена за обществено обсъждане от Министерството на околната среда и водите (МОСВ) по искане на Министерството на енергетиката (МЕ).  Това става ясно от документи, публикувани в интернет страниците на  , община Белене и на РИОСВ-Плевен. Процедурата е обявена на 7 август, а предложения и коментари могат да се правят до 7 септември - писмено до министерството и екоинспекцията. За 12 септември в 10,30 ч в община Белене ще е общественото обсъждане.  Мотивът за намаляване на площта на ПП „Персина“ по предложение на Министерство на енергетиката (МЕ) е, че поземленият имот  . Рискове за националната сигурност: зависимост от Русия, \"Турски поток\", \"Белене\"... Изваждането на площадката на АЕЦ \"Белене\" от рамките на парк \"Персина\" е инициирано преди крайния срок за заявяване на инвеститорски интерес за строеж на втората атомна централа, който изтича днес - 19 август. Проектът бе размразен отново от кабинета \"Борисов 3\", въпреки че последно бе спрян от кабинета \"Борисов 1\" по времето на министър Трайчо Трайков.  Георги Касчиев: Управляващите нямат хал-хабер от ядрен риск Природен парк \"Персина\" е обявен за такъв в края на 2000 г. със заповед на тогавашната министърка на екологията Евдокия Манева (по време на правителството на ОДС - б.р.). На територията му има защитени местообитания и територии за птиците, част от мрежата Натура 2000 (както се вижда и от картата, на която е отбелязан и теренът, който трябва да бъде изключен според идеята на институциите - б.р.). В Природен парк \"Персина\" живеят десетки видове пернати, част от които са световно защитени видове като къдроглавия пеликан, например.  Според историята на проекта за АЕЦ \"Белене\" в годините, през 2000 г., когато паркът е обявен за такъв, проектът е замразен - още от 1990 г. На площадката се извършват само консервационни дейности. Опит за възобновяване на \"Белене\" е от 2002 г .- в началото на управлението на кабинета \"Сакскобургготски\". Решението за ОВОС, одобряващо рестарта на проекта за втората атомна централа е от 2004 г. - тоест от времето, когато площадката вече е била част от Природен парк \"Персина\". В 43-ото Народно събрание и от енергийното ведомство, и от екоминистерството потвърждаваха, че въпросната оценка за въздействието върху околната среда е актуална.  На новината за изваждането на площадката от парк \"Персина\" реагира католическият свещеник в Белене отец Паоло Кортези.  В документ от 2005 г, озаглавен \"Отчети от проучвания и изследвания, извършени в процеса на разработване на План за управление на Природен Парк “Персина”, публикуван в интернет страницата на парка, се казва, че един от основните специфични проблеми на парка, както и един от рисковете за територията е: Руската държавна компания \"Росатом\" потвърди днес, че е подала заявка за участие в конкурса за строителство на АЕЦ \"Белене\" в България, предаде БТА. Теменужка Петкова: \"Росатом\" иска да участва в АЕЦ \"Белене\" В рамките на процедурата за избор на стратегически инвеститор по проекта АЕЦ „Белене“, обявена на 22 май 2019 година, държавната корпорация „Росатом“ подаде заявление за участие в процедурата в установените срокове. Заявлението бе прието от Националната електрическа компания на България, съобщиха от „Росатом”. Предстои да се разбере има ли други кандидати за строежа на втората атомна централа у нас. Очакваше се, според министър Темегужка Петкова, интерес за инвестцията да бъде заявен и от Китай.  Георги Касчиев: Управляващите нямат хал-хабер от ядрен риск Теменужка Петкова: \"Росатом\" иска да участва в АЕЦ \"Белене\"", "date": "2019.08.19", "title": "АЕЦ \"Белене\" изяжда 6000 дка от природен парк \"Персина\""}
{"url": "https://clubz.bg/86810-merkel_i_orban_otbelqzaha_30_g_ot_panevropejskiq_piknik", "text": "Германският канцлер Ангела Меркел и унгарският премиер Виктор Орбан отбелязаха 30 години от т. нар Паневропейски пикник, довел в крайна сметка до края на разделението между Източна и Западна Европа, предадоха ДПА и Франс прес, цитирани от БТА. На 19 август 1989 г. австрийски и унгарски организации на гражданското общество организиратт \"Паневропейски пикник\" на границата между Западна Европа и комунистическия Изток. Когато границата е временно отворена по повод пикника, около 600 източногерманци използват възможността да избягат в Австрия. Ключова роля за безкръвното преминаване изиграва унгарският офицер Арпад Бела. Помним ли Арпад Бела, който предотврати кръвопролитие в Европа през 1989 г.? Десетки хиляди техни сънародници, събрали се в Унгария, последват примера им няколко седмици по-късно, когато Унгария отваря западната си граница. Всичко това в крайна сметка води до рухването на Желязната завеса, отбелязва ДПА. Орбан, който е пламенен противник на имиграцията (особено на тази от мюсюлмански страни), се превърна тогава в лидер на крилото в Европейския съюз, което се противопостави на либералната имиграционна политика на Меркел, припомня ДПА. Орбан: Няма да играем по свирката на Меркел Виктор Орбан похвали дейността на Меркел като обединител на Европа и подчерта, че унгарският народ има много високо мнение за нея. Въпреки политическите си разногласия Германия и Унгария имат силно преплетени икономически интереси. Германия е основният икономически партньор на Унгария, което се дължи до голяма степен на силното присъствие на германските компании за автомобилостроене в Унгария, отбелязва Франс прес. Орбан: Няма да играем по свирката на Меркел", "date": "2019.08.19", "title": "Меркел и Орбан отбелязаха 30 г. от \"Паневропейския пикник\""}
{"url": "https://clubz.bg/86808-svobodna_evropa_ima_li_vryzka_borisov_s_vojnata_za_trupove_na_babh", "text": "Има ли връзка премиерът Бойко Борисов с една от фирмите, на които Българската агенция за безопасност на храните (БАБХ) възлага поръчки за милиони левове за изгаряне на животински трупове. Отговорът на този въпрос търси  . Повод за публикацията е фотография в дома на премиера от 13 юни, когато е неговият рожден ден, с две момичета.  Проверка на „Свободна Европа“ показа, че момичета са дъщери на Янка Николова-Лазарова и Борислав Лазаров. А двамата съпрузи притежават фирма \"Син кръст 2016\" - една от двете фирми, собственици на мобилни инсинератори, които работят по договор за обезвреждане на животински отпадъци с Българската агенция за безопасност на храните (БАБХ). Както разкри и репортажът на Генка Шикерова - \"Война за трупове\", от 2018 г. досега само \"Син кръст 2016\" има сключени договори с БАБХ за над 40 милиона лева. \"Война за трупове\". 30 млн. лв. за обезвреждане на животински отпадъци Снимката, на която Борисов е прегърнал двете момичета, е била споделена на профила на Габриела Лазарова с текст:  Фотографията обаче изчезва след като “Свободна Европа” отправя официални въпроси чрез правителствената информационна служба до Бойко Борисов дали познава бащата на двете момичета, както и семейството му. След като премиерът отговори отрицателно – снимката бе изтрита от личния профил на Габриела Лазарова. БАБХ е възложила на фирмата да гори животински трупове с два мобилни инсинератора. Общият капацитет на техниката е изгаряне на 16 тона трупни отпадъци на денонощие. По договор \"Син кръст 2016\" има ангажимент да обезврежда отпадъци в случай на епидемия, но досега БАБХ нито веднъж не е изпратила инсинераторите в огнищата на заразите.  Заради \"Война на трупове\" прокуратурата влиза в БАБХ Агенцията обаче използва като аргумент чумата по дребните преживни животни и навлизането на африканската чума, за да сключи с фирмата допълнителни анекси за отпускане на още пари. От БАБХ не казват колко пари и за какво количество са плащали, защото според тях това не е информация от обществен интерес. Но от публично достъпните документи излиза, че само за 34 дни в края на 2018 г. \"Син кръст 2016\" са обезвреждали по документи три пъти повече трупове, отколкото позволява капацитетът на мобилната техника. Само за тези дни фирмата е получила над 2,5 млн. лв. Според Търговския регистър Лазаров е бил управител още на \"ВОЛФ-96\", представител на ДИТЦ и \"Чистота София\". Името на Лазаров стана известно покрай кризата с боклука на столицата, когато той е управител на фирмата-концесионер \"Новера\", се казва още в публикацията на „Свободна Европа“. Заради \"Война на трупове\" прокуратурата влиза в БАБХ", "date": "2019.08.19", "title": "Свободна Европа: Има ли връзка Борисов с \"войната за трупове\" на БАБХ?"}
{"url": "https://clubz.bg/86811-tajsyn_fyuri_shte_ritam_pulev_do_bylgariq", "text": "Тайсън Фюри отправи закана към Кубрат Пулев в типичния си стил в интервю за американската спортна телевизия ESPN, в което разкри, че е отправил оферта към Кобрата за мач на 14 септември. Тя, както изглежда, е била отказана от щаба на българина. Двамата имат общ промоутър в САЩ - прочутата агенция \"Топ ранк\", начело на която е Боб Аръм. Циганския крал ще се бие с неособено популярния швед Ото Валин на 14 септември в Лас Вегас, като преди това е получил няколко отказа от големи имена. В същото време Кубрат Пулев чака мач с победителя от реванша между Анди Руис и Антъни Джошуа - най-вероятно догодина, тъй като двамата ще се срещнат отново на 6 декември. Преди дни IBF, на която Кобрата е официален претендент, обяви, че следващият световен шампион задължително трябва да има защита срещу Пулев. Реваншът Джошуа - Руис ще се играе на 7 декември Федерацията направи изключение за втори сблъсък Руис - Джошуа преди това, след като мексиканецът сензационно детронира британеца на 1 юни с технически нокаут в Ню Йорк. Позицията на IBF обаче не фиксира дата за двубой, тъй като шампионът може да реши да направи друга защита преди това. В същото време Фюри е пред реванш срещу Дионте Уайлдър, първият двубой между тях беше повече от зрелищен и завърши наравно. Преди дни българският мениджър на Кобрата - Ивайло Коцев, заяви пред американски медии, че Пулев ", "date": "2019.08.19", "title": "Тайсън Фюри: Ще ритам Пулев до България"}
{"url": "https://clubz.bg/86816-makron_dajte_svoboda_na_protestite_putin_ne_iskame_kato_tezi_na_jyltite_jiletki", "text": "Френският президент Еманюел Макрон каза на руския президент Владимир Путин, че Русия трябва да спазва основните демократични принципи и че е правилно да се поддържа диалог между държавите за уреждане на международни кризи, предаде Ройтерс. Протестите в Москва са заплашени от руската \"глубинка\" Макрон, който посрещна Путин в лятната си резиденция Форт Брегансон в Южна Франция, заяви, че се надява двамата да постигнат напредък за мирно уреждане на кризата в Украйна, след като новият украински президент Володимир Зеленски е отправил предложение за мир към руския лидер. Русия не иска протести като тези на жълтите жилетки, които разтърсиха Франция, но няма нищо против мирните демонстрации, казал още руският президент на френския си колега. Това беше първият му коментар за шестседмичните протести в Москва заради изключването на опозиционни кандидати от участие в местните избори следващия месец.  Путин каза, че протестиращите трябва да спазват закона. По думите му виновните за нарушаване на руските закони за провеждане на демонстрации трябва да бъдат държани отговорни и никой няма право да подстрекава към сблъсъци по време на протести. Двамата лидери заявиха, че също така ще обсъдят как да бъде намалено напрежението във връзка с Иран, сирийския конфликт и контрола върху въоръженията. 107 от 199 мажоритарни мандата печели партията на Зеленски Путин каза на Макрон, че подкрепя лидерските преговори в \"нормандски\" формат за кризата в Украйна и смята, че те нямат алтернатива, но не се ангажира с нова среща на върха по въпроса. Той заяви, че телефонните разговори със Зеленски са му дали основание за предпазлив оптимизъм, но подчерта, че евентуална среща за уреждане на украинската криза би трябвало да доведе до конкретни резултати. 107 от 199 мажоритарни мандата печели партията на Зеленски", "date": "2019.08.19", "title": "Макрон: Дайте свобода на протестите. Путин: Не искаме като тези на жълтите жилетки"}
{"url": "https://clubz.bg/86815-boris_djonsyn_prizova_germaniq_i_franciq_da_napravqt%C2%A0kompromis_za_brekzit", "text": "Британският министър-председател Борис Джонсън призова днес Германия и Франция да направят компромис за Брекзит, като предупреди, че Великобритания ще е готова да напусне Европейския съюз без сделка на 31 октомври, ако е необходимо, предаде Ройтерс. \"Брекзит\" в стил \"Джонсън\" може да доведе до разпад на Кралството Попитан какво може да постигне неговото посещение по-късно тази седмица в Берлин и Париж, Джонсън отговори: Спряха отпуските на съветниците на Джонсън - знак за избори Спряха отпуските на съветниците на Джонсън - знак за избори", "date": "2019.08.19", "title": "Борис Джонсън призова Германия и Франция да направят компромис за Брекзит"}
{"url": "https://clubz.bg/86802-pekarna_podkrepi_protestite_v_honkong_s_lunni_sladkishi", "text": "Пекарна в Хонконг застана на страната на продемократичното движение на територията, като започна да приготвя лунни сладкиши с протестни слогани, в които се осъждат репресиите на Пекин и се подчертава уникалната идентичност на острова. Замисля ли Пекин \"Тянанмън\" в Хонконг Те са предназначени за традиционния есенен фестивал в Китай, който се провежда на 15-ия ден на 8-ия месец от лунния календар (през 2019 г. 13 септември), съобщи Асошиейтед прес.  Лунните сладкиши се сервират през нощта, когато луната е най-кръгла и бляскава, а семействата се събират и се молят за обилна реколта. Според легендата революционерите от династията на Мин са ги използвали, за да пренасят тайни съобщения, докато са се борили срещу монголските владетели по времето на династията Юен. Протестите в Хонконг вкарват Китай в конфронтация със Запада Собственичката на пекарната Наоми Суен се надява, че сладкишите ще повдигнат настроението във времена на високо политическо недоволство. На изделията ще бъдат изобразени надписи като \"Без оттегляне, без разпръскване\", \"Народът на Хонконг\" и \"Бъди вода\" (вдъхновена от философията на Брус Лий). \"Хонконг не е Китай\" (СНИМКИ) Традиционно лунните сладкиши се пълнят със семена от лотос или с паста от червен боб и жълтък, които символизират луната. Суен се надява, че нейните може да  . Клиентката Санди Лам сподели, че сладките  и отразяват   за протестиращите. Демонстрантите излязоха по улиците в първата половина на юни в протест срещу предложения от местната власт закон за екстрадиция, който щеше да позволи на Китай да прибира политически дисиденти и да ги съди според континенталните закони. Впоследствие те се раздразнаха и вече продемократичните сили настояват за оставката на лидерката на Хонконг - Кери Лам, и разследване на извършеното насилие на органите на реда върху протестиращите. Протестите в Хонконг вкарват Китай в конфронтация със Запада \"Хонконг не е Китай\" (СНИМКИ)", "date": "2019.08.19", "title": "Пекарна подкрепи протестите в Хонконг с лунни сладкиши"}
{"url": "https://clubz.bg/86796-proverqvat_speshniq_centyr_v_sliven_za_lekarsko_nehajstvo_zaradi_ubitoto_7_godishno_dete", "text": "Семейството на 7-годишната Кристин, която почина след изнасилване и побой, смята, че в поведението на екипа на спешната медицинска помощ, който е дошъл от Сливен, има недопустими пропуски. В Центъра за спешна медицинска помощ в града започва вътрешна проверка дали екипът на линейката е действал адекватно при транспортирането на 7-годишното дете до болницата. По думите на близките на момиченцето, лекарят е седнал на предната седалка в линейката, не се е качил заедно с детето и не му е обърнал внимание. Лекарят тепърва ще обяснява действията си, но ако се докаже, че детето е оставено само, това е прецедент – твърдят от ръководството на Спешния център. Според семейството бездействието на спешния екип се оказало фатално. Не е ясно и къде е била медицинската сестра, която по стандарт е част от реанимационния екип. Говорителят на главния прокурор Румяна Арнаудова каза, че няма данни за неадекватна медицинска първа помощ при детето. По думите ѝ травмата на Кристин е била несъвместима с живота. Още в неделя стана ясно, че обвиненият за убийството на детето Мартин Трифонов е направил самопризнания. ДНК пробата също доказа съпричастието му. Мартин Трифонов признал всичко за убийството на 7-годишното дете Според версията му той е извършил престъплението под въздействието на алкохол. Негови съученици разказват, че като дете самият той бил обект на насилие, съобщава още бТВ. Мярката за неоклонение на Трифонов трябва да се гледа днес, а прокуратурата ще поиска най-тежката - задържане под стража. Трифонов се намира в Сливенската болница, след като при опит за бягство при залавянето си беше прострелян в крака. Той е с белезници и под засилена полицейска охрана. В Сливен днес е ден за траур в памет на убитото дете.", "date": "2019.08.19", "title": "Проверяват Спешния център в Сливен за лекарско нехайство заради убитото 7-годишно дете"}
{"url": "https://clubz.bg/86799-shte_povtori_li_valeri_simeonov_kazusa_s_reformatorskiq_blok", "text": "Възможно е Валери Симеонов да повтори казусът с Реформаторския блок. Това стана ясно от думите на политолога Румяна Коларова пред БНР. Така тя коментира вчерашните критики на Симеонов към ГЕРБ. Валери Симеонов: Ще има сериозни промени в отношенията ни с ГЕРБ Според Коларова резултатите от местните избори са много важни за Симеонов и партията му. Според нея заемането на критична позиция спрямо управляващите е изключително важно и от е \"от ключово значение за Валери Симеонов\". Коларова коментира, че трябва да се проследи дали няма да се повтори казусът с Реформаторския блок при кабинета \"Борисов 2\". Според Борис Попиванов кризата, за която говори лидерът на НФСБ е по скоро социална, не толкова политическа. И прогнозира, че \"НФСБ ще продължават да клатят лодката на управлението, за да разберат избирателите, че във властта има и други, а не само ГЕРБ\". Според него Симеонов прави опит за пряко въздействие върху Бойко Борисов.", "date": "2019.08.19", "title": "Ще повтори ли Валери Симеонов казуса с Реформаторския блок?"}
{"url": "https://clubz.bg/86809-lyubov_sobol_liderkata_na_protestite_v_moskva", "text": "Любов Собол полага усилия да постави ръцете си на бюрото за снимка. Всяко движение е трудно за изтощената и крехка 31-годишна политическа активистка, която наскоро сложи край на продължилата един месец гладна стачка. Вълната от демонстрации срещу правителството в Москва това лято я нареди сред лидерите на руското опозиционно движение. Името й бе скандирано по улиците на столицата, изпълнени с демонстранти, недоволни от отказа на изборните власти да разрешат на независими кандидати като Собол да участват на изборите за Московската градска дума. Властите  в Москва разрешиха митинг за 100 000 души Собол бе основната мишена за прокремълските медии и служителите от изборната администрация. В Москва седмичните протести продължават вече повече от месец заради близо двете дузини кандидати от всички части на политическия спектър, на които не бе позволено да участват на изборите на 8 септември. Протестите в Москва ще продължат до деня на изборите Броят на демонстрантите продължава да расте: демонстрацията на 10 август бе най-голямата в Русия от осем години и тактиката на твърдата ръка, която полицията използва срещу мирните демонстранти, илюстрира колко нервен е Кремъл. Над 2000 души бяха задържани, като широка популярност добиха видеоклиповете как полицията бие демонстранти. Говорителят на Кремъл Дмитрий Песков мълчанието миналия понеделник, като похвали полицията и заяви, че президентът Владимир Путин не е коментирал темата, тъй като според него демонстрациите са твърде маловажни, за да се тревожи заради тях. Путин омаловажи протестите в Москва Собол, която носи очила и е вързала на опашка платиненорусата си коса, изпъкна на фона на относителната липса на лидери на движението, което бе провокирано от пренебрежението на властите по отношение на правата на избирателите. Демонстрантите скандират името й по време на протестните прояви, а също така и игрословици със значението му. Собол е възпитаник на най-престижния юридически факултет в Русия и стои зад едни от най-забележителните антикорупционни разследвания, провеждани от безспорния лидер на руската опозиция - Алексей Навални. Тя разкри връзките между руското правителство и олигарха от Санкт Петербург Евгений Пригожин, години преди американският специален прокурор Робърт Мълър да повдигне обвинения срещу него заради това, че предполагаемо е финансирал интернет троловете, намесили се в американските президентски избори през 2016 г . Тя поведе кампания тази година срещу компаниите за кетъринг на Пригожин, свързани с бума на дезинтерия в московските училища. Бизнесменът отрече да стои зад фермата за тролове, а компаниите му отричат да са отговорни за бума на дезинтерия. Собол също така е един от основателите на изключително популярния канал на Навални в \"Ютюб\", който сега се хвали с аудитория, съперничеща си с тази на контролираните от Кремъл телевизии. \n\tЛеонид Волков, топ стратегът на Навални, който познава Собол от близо десетилетие, я описва като непоколебима,  , която Отново и отново: обиск в студиото на Навални и арести Собол е един от първите последователи на Навални и е работила с него по различни политически и антикорупционни проекти от 2011 г. насетне. В публикация в блога си от петък от затвора, където излежава присъда за организиране на неразрешена демонстрация, Навални каза, че е Тя отхвърля предложенията за индивидуална кариера и казва, че е фокусирана повече върху общите цели на протестното движение, а не върху личните си амбиции. При скорошните демонстрации Собол засенчи останалите опозиционни фигури, като обяви гладна стачка, участва в седяща стачка пред сградата на руската избирателна комисия и влезе в разгорещен дебат с ръководителя на комисията. Протестиращ в Москва: Дори в СССР е имало повече свобода Собол, която е майка на пет деца, привлече и негативни критики. Контролираните от Пригожин медии я описват като лош родител. Един служител на изборната администрация я сравни с дървеница. Към настоящия момент Кремъл не е изразил намерение да постигне компромис за независимите кандидати и решителният, ако не и радикален, подход на Собол е естествен отговор на това. Това е мнението на Татяна Становая, нещатен учен на московския център \"Карнеги\" и ръководител на компанията за политически анализ \"Р.Политик\". Волков изразява несъгласието си с това твърдение и отбелязва, че реториката на Собол е в съзвучие с протестното настроение: Демонстрациите в Москва последваха големите протестни прояви в четвъртия най-голям руски град Екатеринбург, които принудиха правителството да се откаже от строителството на катедрален храм в популярен парк. Хиляди хора в градовете и селата на Северозападна Русия излязоха на демонстрации от зимата срещу план на правителството да извозва отпадъци от Москва в чистите им гори. Жителите на Сибир протестираха срещу начина, по който правителството се справя с бушуващите в региона горски пожари.  Площта на пожарите в Сибир надхвърли 1,5 милиона хектара Московските демонстрации изглеждат доста по-необуздани от тези срещу изборните измами през 2011-12 г., които заглъхнаха след преизбирането на Путин и завеждането на наказателни дела срещу група демонстранти. След скорошните демонстрации по-сериозни обвинения за нарушаване на обществения ред са повдигнати на 13 души, въпреки че те самите не са прибегнали до насилие и не са били нанесени почти никакви материални щети. Демонстранти съобщиха, че са влезли в полезрението на армията във връзка с това дали са служили в казармата, а също така и на службите по приходите, след като са били задържани. Тя се разграничи от сравненията с демонстрациите в Хонконг, които са белязани от нарастващ брой случаи на насилие на демонстранти. Демонстранти блокираха летището на Хонконг Собол прогнозира, че е възможна дори още по-сурова реакция на Кремъл, която може да включва спиране на достъпа до социалните мрежи, които помагат за организирането на протестните прояви. Тя не изключва повече насилие на досега мирните демонстрации, тъй като все по-безкомпромисните действия на полицията разколебават доверието към властта. Протестите в Москва ще продължат до деня на изборите Путин омаловажи протестите в Москва Отново и отново: обиск в студиото на Навални и арести Протестиращ в Москва: Дори в СССР е имало повече свобода Площта на пожарите в Сибир надхвърли 1,5 милиона хектара Демонстранти блокираха летището на Хонконг", "date": "2019.08.19", "title": "Любов Собол - лидерката на протестите в Москва"}
{"url": "https://clubz.bg/86804-koutino_e_v_bajern_za_85_miliona_evro_za_sezon", "text": "\"Байерн\" (Мюнхен) представи привлечения под наем до края на сезона от \"Барселона\" Филипе Коутиньо. В края на миналата седмица стана ясно, че двата клуба са се договорили за преотстъпване на бразилеца, който не успя да се наложи на \"Камп Ноу\", след като бе купен от \"Ливърпул\" през зимата на 2018-а. Баварците ще платят на Барса 8,5 млн. евро. В договора е записано, че ако искат да откупят правата му, трябва да платят 120 милиона. Ако това не стане, той ще се завърне в Каталуния. \"Байерн\" изцяло поема заплатата на халфа до май 2020 г. Изпълнителният директор на \"Байерн\" Карл-Хайнц Румениге приветства Коутиньо и благодари на \"Барселона\" за успешната реализация на сделката. Филипе Коутиньо изигра 76 мача за Барса, в които вкара 21 гола, но въпреки това не се вписа в играта на \"блаугранас\". Смяташе се, че той може да бъде разменен с Неймар между \"Барселона\" и \"Пари Сен Жермен\" - плюс доплащане от страна на каталунците. Това обаче пропадна като вариант. \"Барселона\" започна със загуба в Ла Лига \"Арсенал\" също искаше да върне аса на Острова, а имаше и вариант той да се озове обратно в \"Ливърпул\". Коутиньо е втората звезда, която \"Байерн\" взе под наем - преди дни в Мюнхен от \"Интер\" (Милано) пристигна хърватинът Иван Перишич. \"Байерн\" взе под наем световен вицешампион \"Байерн\" взе под наем световен вицешампион", "date": "2019.08.19", "title": "Коутиньо е в \"Байерн\" за 8,5 милиона евро за сезон"}
{"url": "https://clubz.bg/86803-babh_udarno_otpuska_milioni_levove_v_haotichna_borba_s_afrikanskata_chuma", "text": "Българската агенция по безопасност на храните (БАБХ) е раздала милиони левове за загробване на избити животни като мярка срещу африканската чума по свинете. Поръчките са проведени по \"бързата писта\" – възложени са директно на поразените от епидемията големи свинекомплекси заради форсмажорните обстоятелства и нуждата от спешни мерки,  , като се позовава на официална информация от агенцията. Парадоксалното е, че БАБХ е обявила \"експресните\" процедури, след като загробването вече е започнало - т.е. всичко е съвсем формално, за да се оправдаят разходите, пише изданието.  Чумата по свинете стигна до София Първата обществена поръчка е за Русенска област, където още през юли пламнаха първите три големи индустриални свинеферми - в Николово, Бръшлен и Голямо Враново. Тя е за изкопни работи, товаро-разтоварване, превоз, загробване на труповете и първична дезинфекция на заразените предприятия. Прогнозната стойност е близо 2 млн. Лева. БАБХ отново обявява \"експресна\" обществена поръчка за загробване - на 9 август, и само за две ферми в Силистренско. И в този случай дейностите са възложени пряко на предприятията, засегнати от чумната епидемия. Сумата е 1.3 милиона лева.  На 9 август следва поредна процедура - отново за Русенска област. Този път става дума за фермите в шест общини - Бяла, Ценово, Ветово, Иваваново, Борово и Сливо поле, където е един от големите свинекомплекси - \"Юделник\". Поръчката е за почти 1 милион лева. Както вече стана дума, в Бяла епидемията влезе още в края на юли. Отделно във всички процедури са предвидени и допълнителни дейности - дезинфекция на всички огнища на заразата около големите поразени от чумата свинеферми. Обезпаразитяването на стопанствата извън свинекомплексите е възложено на една и \n\tсъща компания -  \"Биоконтрол Корпорация\". По четирите поръчки за областите Русе, Велико Търново и Силистра за тези дейности са предвидени общо над 1.3 млн. лв. без ДДС, или над една пета от цялата сума, отделена за поръчките. Заради африканската чума ловците поискаха да ловуват до април От в. „Сега“ добавят още, че в последната поръчка на БАБХ е включена и една допълнителна позиция - за направа на огради около местата на загробване на територията на Русенска област. Сумата е скромна - 1500 лева.  Пак със закъснение БАБХ е установила, че не разполага с достатъчно апаратура за анализ на пробите, взети от различни ферми заради съмнения за зараза. Затова на 7 август е пуснала и обществена поръчка за доставка и монтаж на техника на стойност 450 хил. лв. Изпълнителят ще трябва да обучава персонала на агенцията как да използва новата апаратура - в пика на епидемията. ЕС ще отпусне 13.9 млн. евро на България за справяне с африканската чума Заради африканската чума ловците поискаха да ловуват до април ЕС ще отпусне 13.9 млн. евро на България за справяне с африканската чума", "date": "2019.08.19", "title": "БАБХ ударно отпуска милиони левове в хаотична борба с африканската чума"}
{"url": "https://clubz.bg/86805-bylgarite_vqrvat_che_svetyt_shte_e_po_dobyr_ako_politicite_sa_predimno_jeni", "text": "Това сочат сравнителни данни на \"Галъп интърнешънъл\" в 65 държави.* Една трета от хората глобално смятат, че ако политиците бяха предимно жени, светът би бил по-добро място.  На въпрос „Ако политиците бяха предимно жени, според Вас дали светът щеше да бъде по-добър, по-лош или същият?”. 34% от респондентите посочват, че светът, като цяло, би бил по-добър. 17% са на обратното мнение. 41% от запитаните смятат, че не би имало разлика. Останалите 8% се колебаят. Северна и Южна Америка отбелязват най-голяма разлика в полза на тези, които смятат, че повечето жени в политика ще имат положително влияние върху света.   Близкият изток и Северна Африка са единственият регион, в който респондентите като цяло посочват, че светът не би бил толкова добро място с повече жени в политиката, като опцията „по-лош” бележи минимално предимство пред опцията „по-добър“. Докато възрастта и доходите имат малко влияние върху отговорите, . Полът също. При жените очакването, че светът ще бъде по-добър, ако политиците бяха предимно жени, е закономерно много по-силно. Обществото в България изглежда по-толерантно от средното глобално към идеята жените да представляват по-голямата част от властта в света. У нас 41% отговарят, че светът би бил по-добро място, ако политиците бяха преимуществено жени. 35% – избират опцията „ще бъде същият”, а 7% казват „по-лош”. 17% се колебаят или не отговарят. Сериозната преднина на „по-добър” пред „по-лош” нарежда страната ни сред принципните поддръжници на идеята за повече жени в политиката.", "date": "2019.08.19", "title": "Българите вярват, че светът ще е по-добър, ако политиците са предимно жени"}
{"url": "https://clubz.bg/86791-vmro_iska_razgovor_s_gerb_za_slabostite_v_upravlenieto", "text": "Зам.-шефът на ВМРО Искрен Веселинов заяви пред Нова тв, че в управлението има слабости, които трябва да бъдат преодолени. И допълни, че през есента ВМРО ще иска разговор с ГЕРБ по политики. Подобно изявление през уикенда направи и лидерът на НФСБ Валери Симеонов. Валери Симеонов: Ще има сериозни промени в отношенията ни с ГЕРБ Запитан дали ВМРО и НФСБ ще търсят за изборите някой, който да замести „Атака”, Веселинов заяви, че тезата на ВМРО винаги е била за максимално обединение на патриотичните сили. Още в края на политическия сезон вицепремиерът и лидер на ВМРО Красимир Каракачанов обясни, че партиите от \"Обединени патриоти\" могат да сключат отделни споразумения с ГЕРБ за подкрепа на правителството. Причина за това бяха трусовете в т.нар. малка коалиция, които в крайна сметка доведоха до изключването на \"Атака\" от нея.", "date": "2019.08.19", "title": "ВМРО иска разговор с ГЕРБ за слабостите в управлението"}
{"url": "https://clubz.bg/86795-posmyrtno_ursula_le_guin_s_rekorden_broj_nagradi_%E2%80%9Ehyugo%E2%80%9C", "text": "Годината е 1952 г., американският президент Томас Дюи успява да спечели космическата надпревара, но Земята претърпява удар с метеорит, който взима много жертви по източния бряг на САЩ и предизвиква неочаквани климатични промени. Учените са категорични: след 50 г. нашата планета няма да е годна за живеене. Започва план за колонизиране първо на Луната, после и на Марс. С този сюжет Мери Робинет Ковал спечели наградата „Хюго“, на 18 август в Дъблин нейният „The Calculating Stars“ бе обявен за най-добър роман. Отличието се връчва всяка година за най-добро произведение в жанровете „научна фантастика“ и „фентъзи“. Книгата е носител и на тазгодишното отличие „Небюла“. Не е издавана на български език. В категорията „Най-добра новела“ за втора поредна година отличието грабна Марта Уелс с „Artificial Condition“, в която описва историята на същество с тъмното минало на убиец. През 2018 г. тя бе отличена за предишната част на поредицата си, „All Systems Red“. За „Най-добра повест“ бе определена „If at First You Don’t Succeed, Try, Try Again“ на Зен Чо – разказ за имуги (корейски змей), който иска да се превърне в голям и силен дракон, но метаморфозата му предизвиква неочаквани последици. „Световното общество за научна фантастика“, което връчва „Хюго“, избра за най-добър разказ „A Witch’s Guide to Escape: A Practical Compendium of Portal Fantasies“ на Аликс Хароу. Разказът е достъпен онлайн на английски език. Призът в категорията „Най-добра поредица“ бе връчен на Беки Чеймбърс за „Wayfarers“. У нас е издавана първата част от трилогията – „Дългият път към една малка ядосана планета“ (2016, „Артлайн студиос“). Фен сайт, в който над 2 млн. потребители могат да следят развитието на любими поредици, да споделят впечатленията си за това, което четат, гледат или слушат, както и да създават собствени текстове и видеа, получи „Хюго“ за „Най-добро нехудожествено произведение“. Проектът „Archive of our own“ е на неправителствената „Organization for Transformative Works“ и има в архива си над 5 млн. произведения. Третият том на комикса „Monstress“, с текст на Марджъри Лу и рисунки на Сана Такеда, стана „Най-добра графична история“. За дългометражна „Най-добра драматична презентация (екранизация)“ бе избран анимираният филм „Спайдър-мен: в Спайди вселената“, като в тази категория кокуренция му правиха „Нито звук“ на Джон Кразински, „Отмъстителите: Война без край“, „Черната пантера“, „Изтребление“ с Натали Портман и „Sorry to Bother You“ с Теса Томпсън и Арми Хамър. За най-сполучлива късометражна екранизация бе избран епизодът „Janet(s)“ от телевизионния сериал „The Good Place“ на Ен Би Си. Урсула ле Гуин се оттегли в Землемория „Книга за Землемория: Пълно илюстровано издание“ на Урсула ле Гуин и с илюстрациите на Чарлс Вес стана „Най-добър графичен роман“ и донесе рекордните шест отличия „Хюго“ на авторката (1929 – 2018). Чарлс Вес взе наградата за най-добър професионален художник. „Пътеводна звезда“, призът за най-добър роман за юноши, отиде при „Деца от кръв и кости“ от Томи Адейеми, излизала у нас с логото на „Егмонт“.", "date": "2019.08.19", "title": "Посмъртно: Урсула ле Гуин с рекорден брой награди „Хюго“"}
{"url": "https://clubz.bg/86794-bejancite_v_sveta_sa_naj_mnogo_ot_vtorata_svetovna_vojna_nasam", "text": "Бежанците в света достигнаха 70 милиона, което е рекорден брой след Втората световна война, предаде ДПА, цитирана от БТА. Хората бягат от войни, преследвания и последици от глобалното затопляне, съобщи германският клон на Върховния комисариат на ООН за бежанците в декларация, публикувана днес, ден преди Световния ден на хуманитарната помощ, който се отбелязва утре. Хуманитарната организация \"Ес О Ес детски селища\" съобщи, че 12 000 деца са убити или ранени през 2018 г. Хиляди са били отвлечени и вербувани като деца войници, стотици хиляди са били тежко травмирани. Най- много убити и ранени деца има в Афганистан - 3062, в Сирия - 1854 и в Йемен - 1698.", "date": "2019.08.19", "title": "Бежанците в света са най-много от Втората световна война насам"}
{"url": "https://clubz.bg/86793-osvobodiha_zadyrjaniq_kraj_gibraltar_iranski_tanker", "text": "Задържаният през юли край Гибралтар ирански танкер напусна пристанището и отплава към Гърция, съобщи Би Би Си. По-рано властите на острова отхвърлиха молбата на САЩ да конфискуват кораба, който бе преименуван от \"Грейс-1\" на \"Адриан Даря-1\". Иран: Великобритания обмисля да освободи танкера ни Вашингтон отправи искането си в петък - деня, в който Гибралтар вдигна заповедта си за задържане. Властите на острова посочиха, че санкциите на САЩ спрямо Иран не са валидни за ЕС. Техеран обяви, че има готовност да изпрати летателен апарат, който да осигури безопасния преход на танкера. Корабът заедно с екипажа (29 души от Индия, Русия, Латвия и Филипините) бе задържан с помощта на Кралския флот на 4 юли, след като правителството на Гибралтар (британска територия) заподозря, че крайната му дестинация е Сирия, срещу която ЕС е наложил санкции. Танкер с петрол за Сирия бе задържан край Гибралтар Това решение доведе до дипломатическа криза в отношенията между Лондон и Техеран. На 20 юли ислямската република задържа британския танкер \"Стена Имперо\" край Ормузкия проток. Говорителят на иранското външно министерство Абас Мусави обяви, че все още няма да бъде освобождаван. Той посочи, че трябва да се изчака решението на съда, който в момента проучва нарушението, извършено от танкера, предаде ТАСС. Иран твърди, че танкерът е задържан заради нарушаване на международните правила, след като не реагирал на предупреждение на Революционната гвардия. Лондон обаче настоява, че ислямската република е нарушила международното право, като е задържала съда в териториалните води на Оман и го е принудила да навлезе в неговите териториални води. Иран \"конфискува\" британски танкер Мусави предупреди САЩ да не задържат кораба в открито море.  Швейцария представлява американските интереси в Иран, който няма установени дипломатически отношения със САЩ. Танкер с петрол за Сирия бе задържан край Гибралтар Иран \"конфискува\" британски танкер", "date": "2019.08.19", "title": "Освободиха задържания край Гибралтар ирански танкер"}
{"url": "https://clubz.bg/86797-bivshiqt_lider_na_mladejkiq_sds_e_noviqt_shef_na_kabineta_na_prezidenta", "text": "Политологът Калоян Методиев е новият шеф на кабинета на президента Румен Радев. Той заема мястото на Иво Христов, който стана евродепутат. Методиев досега беше член на Стратегическия съвет към президента, създаден през март. Президентът подписа днес указ за неговото назначаване. Президентът знаел отдавна, че Иво Христов влиза в листата на БСП Калоян Методиев е роден на 24 април 1976 г. в град София. През 1994 г. завършва 133 СОУ „Ал. С. Пушкин“ с хуманитарен профил и руски език. През 2001 г. се дипломира като магистър по политология в Софийския университет „Св. Климент Охридски“, където специализира \"Външна политика\" и \"Национална сигурност\". Стажант в Европейския парламент в Брюксел. Доктор по политология. Автор на книгите „Поколения и възраст в политиката. Българският преход“ (2012) и “Западните Балкани и България (политика, дипломация, сигурност)“ (2016). Автор на стотици статии и интервюта на политическа и социална тематика. Ползва английски, руски, сръбски и хърватски език. Женен с две деца. От 2001 до 2003 г. е международен секретар на Младежкия съюз на демократичните сили (МСДС), по-късно оглавява организацията. В периода 2004-2006 г. е зам.-председател на Демократичните европейски младежки общности със седалище в Копенхаген. На парламентарните избори през лятото на 2005 г. е водач на листата на ОДС за област Търговище. На 9 ноември 2005 г. напуска СДС с шумен скандал заедно с по-голяма част от членовете на НИС на МСДС и областните председатели на организацията. През 2007 г. е сред основателите на политическа партия \"Общество за Нова България\" (ОНБ). Формацията е със социално-консервативни ориентация. Председател е от 2007 до 2013 г., когато се оттегля от активна политическа дейност. През 2011 г. става доктор по политически науки, след като защитава дисертация на тема „Генерационна динамика и биологично възрастови фактори в българската политика (1989-2007)\". От 2010 до 2019 г. е хоноруван преподавател в катедра „Политология“ на Софийския университет. От 2012 до 2017 г. е асистент в ЮЗУ „Неофит Рилски“. От 2015 г. пише анализите в Института за стратегии и анализи, свързан с \"Епицентър\".", "date": "2019.08.19", "title": "Бившият лидер на младежкия СДС е новият шеф на кабинета на президента"}
{"url": "https://clubz.bg/86800-f_16_i_uchebnicite_ni_gnevqt_moskva_sputnik_radev_chovekyt_na_rusiq_v_sofiq", "text": "България явно все повече ядосва някогашния си Голям брат. Само за един ден две кремълски медии излизат със злъчни публикации за страната ни. \"Спутник\" е един от световноизвестните инструменти на руската хибридна пропаганда, а \"Российская газета\" е официалният орган на руското правителство. Първият е коментирал  , а вторият - поправка в българските учебници по история, с които комунистическият режим от 1944 до 1989 г. е обявен за престъпен.   \"Спутник\" отбелязва, че България, най-бедната страна в Европейския съюз, се е наредила на второ място след САЩ по дял на отбранителните разходи в БВП, защото е приела да купи осем самолета Ф-16 на 2,5 пъти по-раздута от първоначалната цена. Истината обаче е, че производителят \"Локхийд Мартин\" никога не е правил първоначално 2,5 пъти по ниска оферта, на която България да \"клъвне\", както пише \"Спутник\". Изданието специално отбелязва съпротивата на президента Румен Радев срещу покупката на американските изтребители. България е \"военен партньор на САЩ\" от влизането си в НАТО през 2004 г., а партньор в програмата на западния алианс \"Партньорство за мир\" отпреди това. Търговските отношения между България и САЩ са много по-стари, но придобиха нови измерения с рухването на бившия съветски блок, изграждането на отворена пазарна икономика в страната и присъединяването й към ЕС през 2007 г. По-нататък публикацията отбелязва, че покупката на изтребителите се равнява на две трети от българския отбранителен бюджет и че те са платени в аванс, а ще пристигат до 2023 г. Според \"Спутник\" това са пари, \"хвърлени във въздуха\".  \"Росийская газета\" пък информира, че Министерството на образованието на България е разпоредило учебниците по история за горните класове да бъдат преписани - по разпореждане на властите комунистическият режим в периода от 1944 г. до 1989 г. е обявен за \"престъпен\" (това всъщност стана със закон, приет през далечната 2000 г.).  уточнява, че става въпрос за пет пособия за десети клас на няколко издания, които са били върнати за доработка в началото на лятото.  Вестникът посочва, че с инициативата за преразглеждане на учебниците са излезли проф. Евелина Келбечева от Американския университет в Благоевград и журналистът Христо Христов, който влиза в комисия за новите учебници.  Според \"Росийская газета\" за повод са послужили \"уж\" постъпили в комисията \"обръщения на учители, несъгласни с оценките на дейността на Българската комунистическа партия\".  В пособията е добавена информация за репресивната политика на комунистите, за политическите затворници и за икономическите кризи.  Руското издание цитира статия в крайнолевия български сайт \"Рикошет\" под заглавие  . Според нея младите хора не разбират, че България е била сателит на Хитлер, че т.нар. български партизани имат принос за победата над фашизма, че Москва не е изоставила българите, които след 1944 г. вземат страната на Червената армия. ", "date": "2019.08.19", "title": "Ф-16 и учебниците ни гневят Москва. \"Спутник\": Радев - човекът на Русия в София"}
{"url": "https://clubz.bg/86806-kontuzeniqt_ivelin_popov_popadna_v_spisyka_na_balykov", "text": "Селекционерът на националния отбор Красимир Балъков обяви списък с играещите в чужбина футболисти - 11, повикани за европейската квалификация срещу Англия на 7 септември на \"Уембли\" и приятелския мач с Ирландия в Дъблин три дни по-късно. В разширения тимов лист попадат Ивелин Попов (\"Ростов\", Русия), Страхил Попов (\"Касъмпаша\", Турция), Васил Божиков (\"Слован\" Братислава), Георги Костадинов (\"Арсенал\" Тула, Русия), Кирил Десподов (\"Каляри\"), Симеон Славчев (\"Карабах\", Азербайджан), Георги Миланов (\"Фехервар\", Унгария), Божидар Краев (\"Жил Висенте\", Португалия), Николай Димитров (\"Урал\", Русия), Георги Сърмов (\"Кемниц\", Германия) и Георги Пашов (\"Арарат\", Армения). Треньорът има сериозни проблеми, тъй като капитанът Попов и Георги Костадинов получиха травми в изминалия кръг в Русия. Според руската преса контузиите не са сериозни, но ще ги извадят от игра поне за кръг-два, което ще се отрази на формата им за гостуването на \"Уембли\". Кирил Десподов пък изобщо не попада в състава на \"Каляри\" и най-вероятно ще бъде преостъпен на тим от Серия \"Б\". Добра новина е впечатляващият начин, по който Божидар Краев започна сезона в първенството на Португалия. Останалите се подвизават в малки клубове. Бала има грижи и по състезаващите се в нашето първенство - някои, като Николай Бодуров и Николай Михайлов, изобщо не играят, други като Тодор Неделев са в слаба форма. В информацията на БФС се казва, че  Селекционерът ще говори пред медиите на 1 септември, неделя, от 11:30 часа в амфитеатралната зала на Национална футболна база \"Бояна\".", "date": "2019.08.19", "title": "Контузеният Ивелин Попов попадна в списъка на Балъков"}
{"url": "https://clubz.bg/86801-sofiq_e_pochistila_2000_kv_m_svastiki_obidi_i_podpisi_prez_2019_g", "text": "Столичната община чрез ясен регламент е изключила части от градското пространство, които биха могли да бъдат поле за изява на улични художници. Писането и драскането по фасади на сгради, по огради, ел. стълбове и ел. табла, контейнери за отпадъци, както и на всякакви други непредвидени за целта места е забранено. Ограниченията са предвидени в чл. 71, т. 5 от Наредбата за управление на отпадъците и поддържане и опазване на чистотата на територията на Столичната община, а санкциите при нарушение са от 100 лв. до 5000 лв. В последно време проблемът ескалира, като почти липсва свободно пространство (фасади на обитаеми сгради, стени на изоставени сгради, трафопостове, мостове, стени на подлези и други), което да не е „усвоено“ от напористи улични художници или просто от обикновени драскачи хулигани. Пораженията са особено видими в централната градска част, където освен върху стари фасади драсканици се виждат и върху скоро реновирани такива. В тази връзка общината сравнително лесно научава, че някъде в града има надраскано нещо ново. Всекидневните обходи на столичните инспектори спомагат за своевременното откриване на новопоявили се графити. Информация се получава и от комуникацията между различните звена на Столичната община, като пример за това е полученият днес сигнал от кмета на район „Слатина“, че Паметникът на българските танкисти, намиращ се на бул. „Цариградско шосе“, е отново обрисуван.  Гражданите също са много активни по темата, като за своите сигнали използват най-често Контактния център на Столичната община - лесно достъпна и удобна електронна платформа за подаване на сигнали. И не на последно място роля играят и социалните мрежи, където при публикации, показващи недопустими надписи, се реагира задължително - чрез проверки на място. Тук следва да се отбележи, че нерядко някои публикации са откровени фотоколажи и фалшиви новини, като пример за това е надписът „Да живее България“ на фона на наводнение, като публикацията се появява регулярно при всеки един по-силен дъжд в обществени групи за София, Видин, Варна и т.н.  По инициатива на кмета на Столичната община г-жа Йорданка Фандъкова се разработва програма за справяне с проблема. Програмата включва мерки в две посоки – превантивни и ефективни. Превантивните мерки включват серия от срещи, беседи и разговори, насочени главно към подрастващите, с цел децата ни навреме да разберат къде е разликата между изкуството и хулиганството при графити рисуването, за това кое е законно и кое не.  По данни на МВР, публикувани в медиите, въпреки усилията на органите на реда за близо 5 години арестуваните са едва няколко десетки. Причините за ниския брой заловени са обективни – драскачите действат за секунди, в тъмните часове на денонощието и скрити под качулки и бонета. Това ни провокира да предприемем серия от ефективни мерки по заличаване на нерегламентирани графити. Приоритет за нас представляват обществените сгради, училища, читалища, болници, детски градини и др. Премахването на драсканиците се превърна и в един от основните акценти на кампанията ни по пролетно почистване на София през тази година. От началото на 2019 г. успяхме да заличим над 2000 кв.м грозни и нецензурни графити и надписи от фасадите на Френската гимназия „Алфонс дьо Ламартин“, от 133-то СУ „А. С. Пушкин“, 6-о ОУ „Граф Игнатиев“, 32-ро СУ „Св. Климент Охридски“, 1-ва МБАЛ –София, Мавзолей-гробница на княз Александър I Батенберг, Софийската опера и балет, подлеза на Софийския университет „Св. Климент Охридски“, Руската църква „Св. Николай Чудотворец“ и т.н. Бяха почистени и скулпторите на козирката на Столичната библиотека. За целите използваме специализирана техника за премахване на графити, както и различни консумативи, подходящи за всеки един тип повърхност, а там, където повърхността не позволява да се работи с нея, надписите се заличават с боя. Боите предварително се определят по RAL, съобразени с цвета на сградата, където ще се нанасят. Предстояща инициатива е премахването на десетките надписи по фасадата на къщата музей „Пенчо и Петко Славейкови“, намираща се на ул. „Г. С. Раковски“. Полицията за грозните графити: На мода е метрото Премахването на всеки един графит е строго индивидуално. Времето, за което ще бъде изтрит, зависи не само от големината на графита, а и от редица други обстоятелства като мястото, на което е изрисуван, вида на повърхността, преди колко време е направен и от колко пласта мастила е направен. От значение е и видът на маркера, с който е рисувано. Маркерите на водоразтворима основа са лесни за премахване, а тези на лакова основа са изключително трудоемки, особено електриковите цветове.  Столичният инспекторат разполага със специално обучен служител, който борави с модулната система за почистване на графити като част от всекидневните му работни задължения, без това да струва допълнително на данъкоплатеца.  Анализ на Столичния инспекторат по темата показва, че по своето съдържание нерегламентираните графити се разделят на 3 основни групи: Такива примери има както в центъра на София, така и крайните квартали. Подобни рисунки, макар и извършени нелегално, определено придават по-интересен облик на местата, където са направени. Извършителите бихме могли да наречем „графитисти“, като такива надписи, макар и нереграментирани, не подлежат на премахване.  Те представляват артистичен подпис на начинаещ драскач (човек, който драска, защото е „модерно“). Подобни действия на графити позьори могат да бъдат видени по множество чисти фасади. Изучавайки психологията на тези действия, стигаме до извода, че целта на тези хора е да се покажат сред средите на графитистите. Точно тези хора със своите действия нанасят най-много щети и допринасят за ескалацията на проблема. Правят своите действия умишлено, целенасочено издирват и набелязват чисти места, който „да подпишат“. Впечатление правят подписите „Стругаре“, „Vapsky”, “Texas” и др. От Столичния инспекторат сме предприели действия по разкриването на лицата, стоящи зад въпросните псевдоними.   Извършителите им най-често са футболни хулигани – лица, които нерядко принадлежат и към така наречените скинхедс групи. „Творбите им“ представляват нецензурни изрази на футболна тематика, свастики и др. такива. Подобни надписи нарушават както целостта на дадена фасада, така за съжаление накърняват и достойнството на определени групи от хора, живеещи от десетилетия на територията на града ни. Особено видни са пречупените кръстове в карето от улици, заключени на територията между бул. „Дондуков“, бул. „Мария-Луиза“, бул. „Сливница“, ул. „Г. С. Раковски“. Наблюденията ни показват, че особено активни в изписването на футболния фолклор са крайните привърженици на грандовете ЦСКА и \"Левски\", които са си маркирали като своя ул. „Цар Иван-Асен II” съответно и ул. „Веслец“. Столичната община предоставя различни възможности за легално рисуване на графити. На първо място, това е възможността по програма „Култура“ на Столичната община, където всяка година се реализират множество проекти, насочени към монументални творби и екпериментални проекти. Всички сме виждали красиво изрисуваните калканни стени на жилищните сгради в жк „Хаджи Димитър“, както и на такива в самия център на София.  Хубен Черкелов: Нулева толерантност за драскачите Примери в миналото също не липсват, като все още приятно впечатление будят и художествено оформените елтабла по някои улици.  Всяка една индивидуална инициатива също би могла да получи разрешение, стига освен задължителното съгласуване със Столичната община да има и съгласието на собственика/ползвателя на обекта, върху който ще се рисува. Последното съгласувано подобно място е външната част от оградата на УМБАЛ „Царица Йоанна – ИСУЛ“, където на площ от повече от 400 кв.м предстои да се проведе графити-кампания. Да, Столичният инспекторат води както ежемесечен отчет, така и годишен, като от началото на 2019 г. до днес са почистени повече от 2000 кв. м площи от свастики, обидни надписи и графити. В това число не се включват всички почистени площи от частни фирми, като последни примери за това са почистените фасади на сградите по ул. „Иван Вазов“, и в районите „Лозенец“, „Оборище“ и др.  Най-справедливата мярка срещу подобни противообществени прояви безспорно е налагането на санкции. По този повод в резултат на програмата за борба с нерегламентираните графити Столичният инспекторат вече наложи глоби на 5-ма хванати на място от органите на МВР „драскачи“.   За съжаление статистиката показва, че това са предимно ученици, които дори не влагат смисъл в деянията си. Особено показателен е случаят с двамата зрелостници, драскали фасадата на 91-ва НЕГ „Проф. Константин Гълъбов“, за да „отбележат завършването си“. И нарисували… кутия от цигари. И определянето на минимални санкции на извършителите в случая е само защото те, осъзнали грешката си, не само заличиха нарисуваното, но и пребоядисаха цялата засегната стена. Ефектът от този случай показва, че колкото повече задържани има, толкова по-голям ще бъде броят на глобите и с толкова ще намалее и броят на проявите.  Красивото лице на уличното изкуство (СНИМКИ) Редица европейски градове по различен начин са преодолели този тип проблем. Женева пази сградите си чисти, защото е прехвърлила риска от надраскване към застрахователните компании. Разбира се, за да се стигне дотам, преди това общината е спомогнала в почистването на сградите на всеки един изразил готовност да застрахова имуществото си срещу това. Милано пък използва друг по-директен подход. Наскоро италианският град глоби графитъри със световна слава в обезобразяването на влакове и вагони и с хиляди последователи в социалните мрежи, които получиха осъдителни присъди - 5 години след деянията си. Всъщност графитърите сами дават “материал” на съдиите, които ги осъдиха. След като вандалстват, те качват клиповете със заснетото в социалните мрежи, за да се изфукат. Така нарцистичните им жестове се превръщат в доказателствен материал за магистратите. Те ще трябва да обезщетят транспортната служба на Милано - ATM, северноиталианските железници “Тренорд” и кметството на Милано с поне 7100 евро, а така също и да поемат съдебните разноски от 1200 евро.  Идеята за по-чист град от подобни грозни надписи е редно да бъде кауза на цялото общество, а не само на една или друга институция. Колкото по-чувствителни сме ние за това в каква среда живеем, толкова и по-добра за живеене би била тя. Хубен Черкелов: Нулева толерантност за драскачите Красивото лице на уличното изкуство (СНИМКИ)", "date": "2019.08.19", "title": "София е почистила 2000 кв. м свастики, обиди и подписи през 2019 г. "}
{"url": "https://clubz.bg/86798-siriq_atakuva_voenen_konvoj_na_turciq_v_idlib", "text": "Колона от бронетехника на турската армия е обстреляна от страна сирийските правителствени войски в провинция Идлиб. Трима цивилни лица са убити, а 12 други ранени след въздушни удари на правителствените сили на Дамаск, които поразиха позиции близо до турски военен конвой, който се насочваше към наблюдателен пост в Сирия, предаде Фокус. Това се казва в съобщение от Министерството на отбраната на Турция, цитирано от вестник \"Йени Сафак\". Наблюдателният пункт, разположен на 88 километра от границата между Турция и Сирия, е създаден през април 2018. Провинция Идлиб е бастион на опозицията от началото на гражданската война в Сирия, припомня изданието. По-рано базираната в Лондон Сирийска обсерватория за човешките права (СОЧП) съобщи, че при ударите на сирийските правителствени войски близо до позиции на турския конвой в северозападната провинция Идлиб е загинал един човек, а двама други са пострадали. Според информация на телевизионния канал NTV, голямата колона бронетехника се е придвижвала от наблюдателен пост номер 7 в Идлиб към пост номер 9 за усилването му. Отбелязва се, че прехвърлянето на военна техника се е наложи във връзка с това, че 9-ти пост се е оказал в центъра на настъплението на сирийските войски. Медията твърди още, че правителствените сили са нанесли удари по маршрута на конвоя. Някои снаряди са се взривили в близост до бронетехниката. За да избегне загуби, колоната е спряла. Командването на турските въоръжени сили е изпратило в района на инцидента дронове. Междувременно, според информация на телевизионния канал Haberturk, конвоят е влязъл рано сутринта на територията на Сирия от страна на населеното място Рейханль в провинция Хатай. Машините са се движили към турския наблюдателен пост номер 9 и към град Хан Шейхун по трасето Дамаск-Алепо, когато се е случил обстрелът. МВнР на Сирия разглежда изпратената от Турция военна колона с оръжие и боеприпаси за терористите в провинция Идлиб като посегателство на своя национален суверенитет и счита, че по този начин Анкара доставя военна помощ на бойците от групировката „Джебхат ан-Нусра“. Както съобщи по-рано сирийският ТВ канал Al Mayadeen, сирийската армия влезе в неделя в град Хан Шейхун след ожесточени боеве с терористите от екстремистките групировки „Джебхат ан Нусра“ и „Джейш ал Иза“. Според информацията на медията, войската се движи напред и се намира на разстояние 500 метра от трасето Дамаск-Алепо. Командването на Въоръжените сили на републиката постави пред войниците задачата да върнат под контрол участъка от тази стратегическа магистрала, преминаваща през провинция Идлиб. Наскоро в Нурсултан (Астана) се проведоха преговори за деескалация в региона, а на втори август в Идлиб влезе в сила „примирие“. Командването на въоръжените сили на Арабската република заяви, че ще спре боевете, при условие че Турция изпълни задълженията си по Договора от Сочи. Това е документ, подписан между Москва и Анкара миналия септември. Основният момент беше изтеглянето на тежките и средните оръжия на бойци на 20 километра от демилитаризираната зона. Турция трябваше да гарантира безопасността на отстъплението. На 5 август армията на Асад възобнови операцията си поради неизпълнение на условията: бандформированията, възползвайки се от затишието, предприеха опити да атакуват позициите на сирийските военни в северната част на провинция Хама и многократно откриваха огън по населени с цивилни граждани селища. Сирийското министерство на външните работи обвини днес Турция, че е изпратила през границата в северозападната сирийска провинция Идлиб конвой от бронирани автомобили, натоварени с оръжия, предадоха световните агенции, цитирани от БТА. Цивилни жертви в Идлиб след атака от руски и сирийски самолети Конвоят е достигнал град Саракеб. Целта му е Хан Шейхун, който се намира на юг.  В изявление сирийското външно министерство определя случая като  .   няма да се отрази на сирийската офанзива към Хан Шейхун, уверява то. До момента няма реакция от страна на Турция. Базираната във Великобритания неправителствена мониторингова организация Сирийски център за наблюдение на правата на човека съобщи, че сирийски и руски военни самолети нанасят удари недалеч от конвоя, за да му попречат да продължи по пътя си, предаде Франс прес. Бунтовниците в Идлиб ще сътрудничат на Турция, но \"с пръст на спусъка\" Сирийските правителствени сили достигнаха по-рано днес западните покрайнини на Хан Шейхун, най-големия град в южен Идлиб, съобщи АП. Северозападната сирийска провинция е последният голям район в страната, който остава под контрола на бунтовниците. Турция подкрепя сирийските опозиционни групи и има 12 наблюдателни поста в Идлиб. Бунтовниците в Идлиб ще сътрудничат на Турция, но \"с пръст на спусъка\"", "date": "2019.08.19", "title": "Сирия атакува военен конвой на Турция в Идлиб "}
{"url": "https://clubz.bg/86792-pakistan_obvini_indiq_v_ubijstvoto_na_dvama_civilni_v_kashmir", "text": "Пакистан обвини днес Индия, че е отговорна за убийството на двама цивилни и раняването на един, на негова територия при стрелба на индийски военни от другата страна на линията на контрол, предаде Асошиейтед прес, цитирана от БТА. Агенцията отбелязва, че Пакистан и Индия често влизат в престрелки в хималайската област, за която и двете държави претендират. Напрежението обаче се засили, след като на 5 август Индия отне специалния статут на контролираната от нея част от Кашмир. Той даваше автономия на областта и не позволяваше на индийци от други щати да притежават земя там.  Индия задържа над 500 души в Кашмир Пакистанското министерство на външните работи съобщи днес, че цивилните жертви вчера са били причинени от   от страна на Индия в две гранични села. Пакистан е извикал индийски дипломат и му е предал протест срещу продължаващите нарушения на прекратяването на огъня, които  . Пакистан: В Индия се готви клане в стил \"Сребреница\"  Индия и Пакистан са воювали два пъти за Кашмир, откакто придобиват независимост от Великобритания през 1947 г., припомня АП.  Пакистан: В Индия се готви клане в стил \"Сребреница\" ", "date": "2019.08.19", "title": "Пакистан обвини Индия в убийството на двама цивилни в Кашмир"}
{"url": "https://clubz.bg/86788-plamen_georgiev_trqbva_da_poluchi_akta_za_sybarqne_na_barbekyuto_mu", "text": "Районната инспекция по строителен надзор в столичния квартал \"Слатина\" трябва да връчи днес решението за събарянето на постройките от терасата на Пламен Георгиев. Бившият шеф на антикорупционната агенция, настоящ спецпрокурор и бъдещ консул във Валенсия трябва да премахне за собствена сметка почти 60 кв. м навеси, барбекю и джакузи от имота, в който живее семейството му. Актът обаче може да бъде обжалван.  Фандъкова освободи архитекта, \"узаконил\" терасата на шефа на КПКОНПИ Първото решение на община Слатина беше обезсилено от директора на столичния строителен надзор Влади Калинов. Това се случи в разгара на скадала с апартаментите на политици от властта. Заради действията си Калинов беше уволнен след разговор с кмета Йорданка Фандъкова. Впоследствие община Слатина излезе с повторно решение за събаряне на постройките на бившия шеф на КПКОНПИ, който се раздели с поста също заради сагата \"Апартаментгейт\". Как Пламен Георгиев се оказа най-мил на Бойко Борисов Продължава да бъде несигурна и дипломатическата кариера на Пламен Георгиев. През миналата седмица започна петиция с искане той да не заеме поста на генерален консул във Валенсия. Чуха се и призиви за протести сред българите, които живеят в Испания. Все още няма реакция от страна на управляващите. Георгиев ще бъде трудоустроен зад граница по предложение на външната министърка Екатерина Захариева и решение на премиера Бойко Борисов.  Пламен Георгиев: Има заплахи за живота ми отпреди „Апартаментгейт”   Как Пламен Георгиев се оказа най-мил на Бойко Борисов Пламен Георгиев: Има заплахи за живота ми отпреди „Апартаментгейт”", "date": "2019.08.19", "title": "Пламен Георгиев трябва да получи акта за събаряне на барбекюто му"}
{"url": "https://clubz.bg/86789-jorj_ganchev_kogoto_nikoj_ne_mojeshe_da_spre_si_otide_na_80_g", "text": "Това са думи на Жорж Ганчев. Казва ги за себе си. Той почина дни преди да навърши 80 години, а съобщението за неговата кончина дойде от режисьора Живко Ботев.  Жорж Ганчев (Георги Ганчев Петрушев) е роден в Пловдив на 29 август 1939 г. През 60-те години се жени за британска поданичка и емигрира в чужбина. В Англия завършва Британската академия по фехтовка, работи и като олимпийски треньор на британския отбор. След това се премества в САЩ, където получава американско гражданство, работи като актьор, режисьор и сценарист в Холивуд.  По-късно стана известно, че Жорж Ганчев е бил активен сътрудник на българската Държавна сигурност, като е работил и за Второ главно управление още през 70-те години в Лондонския клуб по фехтовка.  Питайте Google дали Жорж Ганчев е бил агент на ДС С промените през 1989 г. започва и политическия период на Жорж Ганчев в България. Той е един от учредителите на СДС, а след това е и основател на партия Български бизнес блок (БББ).  \n\tУчастник в четири президентски избори - още от 1992 г. насам. Два пъти е бил народен представител, като през 1995 г. Конституционния съд прекратява предсрочно мандата му заради двойното гражданство (американско), което има. Жорж Ганчев се впуска в президентска битка. За четвърти път Доскоро Жорж Ганчев водеше авторско предаване по телевизия „Евроком“.    Ето само няколко от най-известните фрази на Жорж Ганчев: \n\t    Жорж Ганчев се впуска в президентска битка. За четвърти път", "date": "2019.08.19", "title": "Жорж Ганчев, когото никой не можеше да спре, си отиде на 80 г. "}
{"url": "https://clubz.bg/86784-islandiq_pochete_pyrvata_smyrt_na_lednik_v_stranata", "text": "На церемония с участието на премиера Катрин Якобсдотир правителството на Исландия официално обяви вчера първата \"смърт\" на ледник в страната, предадоха ДПА и Ройтерс. Не е сигурно дали заради климатичните промени у нас ще е топло или студено Ледникът Окьокюл (съкратено Ок), пребивавал 700 години на върха на вулканична планина, е загубил още през 2014 г. статута си на ледник заради стопяване и изтъняване. На церемонията в присъствието на бившия президент на Ирландия Мери Робинсън исландският геолог Оддур Сигурдсон откри паметна плоча, отбелязваща изчезването на първия от стотиците ледници в островната страна. Като послание към бъдещето на плочата бе изписано: Сигурдсон, която е свързан с университета \"Райс\" в Хюстън, от години наблюдава състоянието на Окьокюл, североизточно от столицата Рейкявик. Според сателитни снимки на Земната обсерватория на НАСА през 1986 г. ледникът Ок е представлявал компактно бяло петно, но на снимка от 1 август т.г. от него са останали само малки фрагменти бял лед. По определение ледникът трябва да бъде с дебелина 40-50 метра и да се движи от собствената си тежест. Ледът на Ок е само 15 м дебел.  Ледът на Еверест се топи и разкрива все повече тела на алпинисти Ройтерс цитира професор Миник Розинг от Копенхагенския университет, според когото \"няма никакво съмнение, че климатът в Арктика се променя значително и скоростно\". Климатичните промени ще бъдат главна тема на предстоящата през тази седмица среща в Исландия на премиерите на страните от Северния съвет с участието на канцлера на Германия Ангела Меркел. Северният (Нордическият) съвет обхваща Дания, Норвегия, Швеция, Финландия и самоуправляващи се територии като Гренландия.  Ледът на Еверест се топи и разкрива все повече тела на алпинисти", "date": "2019.08.19", "title": "Исландия почете първата \"смърт\" на ледник в страната"}
{"url": "https://clubz.bg/86785-georgi_kaschiev_upravlqvashtite_nqmat_hal_haber_ot_qdren_risk", "text": " Това обяви пред бТВ ядреният експерт проф. Георги Касчиев. По думите му площадката се намира в зона със сеизмичен риск. През 2009 г. възглавницата беше наводнена и компрометирана. \"Този факт се прикрива. За мен е рисково строителството. Управляващите нямат хал-хабер от ядрен риск\", каза проф. Касчиев. Теменужка Петкова: \"Росатом\" иска да участва в АЕЦ \"Белене\" Днес изтича срокът за подаване на заявки за участие в процедурата на избор за стратегически инвеститор за АЕЦ „Белене“. С решения на парламента и на Министерския съвет бяха възобновени действията по търсене на възможност за реализация на проекта съвместно със стратегически инвеститор на пазарен принцип. Заявление за участие в процедурата за избор на стратегически инвеститор, съответно интерес за придобиване на миноритарно акционерно участие в проектната компания, можеха да подават български или чуждестранни юридически лица, както и обединения от такива. По думите на Георги Касчиев фактът, че няма европейска компания, която да участва в конкурса за стратегически инвеститор на АЕЦ „Белене”, е притеснителен. И според него заради това проектът няма да бъде печеливш и перспектиен. Към момента желание да участват в проекта са обявили китайската и корейската ядрена корпорация, очаква се оферта и от руската „Росатом”.  АЕЦ \"Козлодуй\" купува оборудване за 2,8 млн. лв. от площадката на \"Белене\" Според проф. Касчиев тревожно е и това, че не участват частни компании.  Той прогнозира, че проектът няма да се реализира. И очаква Русия и Китай да обединят предложенията си в процеса на преговори, като ще се опитат да извиват ръцете на българската страна, за да получат значителни финансови отстъпки.  Радев пред ТАСС: Проектът АЕЦ \"Белене\" е неизбежен  С гражданските си проекти руската корпорация \"Росатом\" финансира и част от оръжията, които разработва. Според него неуспешният опит с крилата ракета \"Буревестник\", наричана и \"ядрения Чернобил\", е предизвикала поредната ядрена авария. По думите му районът на взрива, при който загинаха и руски учени, е с повишена радиоактивност.   АЕЦ \"Козлодуй\" купува оборудване за 2,8 млн. лв. от площадката на \"Белене\" Радев пред ТАСС: Проектът АЕЦ \"Белене\" е неизбежен ", "date": "2019.08.19", "title": "Георги Касчиев: Управляващите нямат хал-хабер от ядрен риск"}
{"url": "https://clubz.bg/86786-danijl_medvedev_specheli_mastyrsa_v_sinsinati", "text": "Данийл Медведев спечели турнира \"Йистърн и Уестърн\" от серията Мастърс 1000 в Синсинати, САЩ - 7:6(3), 6:4 на финала срещу Давид Гофен (Белгия). Това е пета титла в кариерата на руснака и най-престижната досега. В началото на годината той стана № 1 на \"София оупън\". Неочакван финал в Синсинати В откриващия сет на финала двамата размениха по един пробив - първият брейк беше за Медведев, но Гофен отвърна бързо за 4:4. В тайбрека белгиецът поведе, но допусна грешка на мрежата в ситуация, при която и филето помогна на 23-годишния руснак. Нататък той поведе комфортно и взе частта. Последва пробив още в първия гейм на втория сет и до края Медведев не допусна спадове на своя начален удар, което се оказа достатъчно да грабне титлата. Андрей Рубльов елиминира Федерер в Синсинати Данийл Медведев демонстрира отлична форма точно преди US Open, който започва след седмица. Той игра на трети пореден финал този месец, като загуби предишните два - във Вашингтон от Ник Кириос и в Монреал преди седмица от Рафа Надал, който пропусна надпреварата в Синсинати. Надал с 35-а титла от Мастърс На полуфинала в щата Охайо обърна Новак Джокович, с когото играят вълнуващи двубои от началото на годината. Преди това се справи със сънародника си Андрей Рубльов, препънал Роджър Федерер. Давид Гофен за първи път в кариерата си стигна до финала на турнир от Мастърс 1000. Давид победи Данийл в пет сета на \"Уимбълдън\". Андрей Рубльов елиминира Федерер в Синсинати Надал с 35-а титла от Мастърс", "date": "2019.08.19", "title": "Данийл Медведев спечели Мастърса в Синсинати"}
{"url": "https://clubz.bg/86783-putin_se_sreshta_dnes_s_makron", "text": "Президентът на Русия Владимир Путин заминава днес на работно посещение във Франция. Той ще се срещне с Еманюел Макрон в южната лятна резиденция на френския държавен глава \"Брегансон\", предаде ТАСС, като се позова на пресслужбата на Кремъл. Макрон пристига в Сърбия с 5 военни договора На средиземноморския остров двамата ще обсъдят състоянието на двустранните отношения в политическата, икономическата, търговската, културната и хуманитарната област. Путин и Макрон ще обърнат внимание също на тези като Сирия, Либия, Украйна и иранската ядрена програма.  Путин омаловажи протестите в Москва В делегацията, придружаваща президента на Русия, са външният министър Сергей Лавров, президентският помощник Юрий Ушаков, говорителят на Кремъл Дмитрий Песков и руският посланик в Париж Алексей Мешков. Френската делегация ще бъде също толкова малобройна. След преговорите между делегациите двамата държавни глави ще разговарят на четири очи, съобщи ТАСС. Путин омаловажи протестите в Москва", "date": "2019.08.19", "title": "Путин се среща днес с Макрон"}
{"url": "https://clubz.bg/86782-grenlandiq_e_strategicheski_interesna_za_sasht_no_ne_e_prioritet", "text": "Идеята на президента Доналд Тръмп САЩ да купи Гренландия от Дания е \"стратегически интерес\", но не е топ приоритет. Това обяви самият Тръмп,  Тръмп искал да купи Гренландия По-рано икономическият съветник на Белия дом Лари Къдлоу потвърди, че президентът Доналд Тръмп иска да помисли за възможността да купи Гренландия въпреки изявлението на правителството на полуавтономната територия на Дания, че тя не е за продан, предаде Асошиейтед прес. Къдлоу каза пред телевизия \"Фокс\", че не може да предскаже какво ще се случи, но нарече Гренландия стратегическо място с много ценни минерали. Американските военни от години разполагат с военновъздушната база Туле в Гренландия - най-северната американска база. Тя е част от глобалната мрежа радари и други сензори, които издават предупреждения за балистични ракети и осигуряват наблюдение на космическото пространство, посочва АП. Датската министър-председателка Мете Фредериксен потвърди, че Гренландия не е за продан, предаде ДПА. При пристигането си на арктическия остров тя посочи пред репортери, че  \"Гренландия не е датска, а гренландска. А относно съобщенията, че президентът на САЩ е проявил интерес да купи Гренландия, Фредериксен каза: \"Силно се надявам, че това не е било сериозно.\" Тръмп си избра вице - губернатор Майк Пенс Американският държавен глава Доналд Тръмп съобщи, че вицепрезидентът Майк Пенс ще бъде негов подгласник и в кандидатпрезидентската надпревара през ноември догодина, когато Тръмп ще се бори за втори мандат, предаде Ройтерс. Междувременно той коментира и търговския спор с \"Хуауей\". Американският президент заяви, че не желае Съединените щати да имат бизнес отношения с китайската компания. Поводът за коментара му станаха медийни публикации от миналата седмица, в които се твърдеше, че американското министерство на търговията смята да удължи срока на разрешителното на технологичния гигант да купува компоненти от американски фирми, за да може да обслужва своите клиенти. През май Вашингтон включи \"Хуауей\" в черен списък с аргумента, че дейността й противоречи на националната сигурност. Китай отказа на US кораби да влязат в Хонконг Междувременно Тръмп обвърза протестите в Хонконг с търговските преговори с Китай. Той призова китайското правителство да не използва насилие за потушаване на антиправителствените демонстрации в Хонконг: 10-а седмица протести в Хонгконг - този път са учителите Тръмп си избра вице - губернатор Майк Пенс Китай отказа на US кораби да влязат в Хонконг 10-а седмица протести в Хонгконг - този път са учителите", "date": "2019.08.19", "title": "Гренландия е стратегически интересна за САЩ, но не е приоритет"}
