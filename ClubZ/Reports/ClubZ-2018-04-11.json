{"url": "http://clubz.bg/66546-intuiciqta_na_spas_rusev_pomognala_za_sinqta_pobeda", "text": "Треньорът на \"Левски\" Делио Роси направи интересно изказване след победата с 2:0 срещу ЦСКА-София в първи полуфинал за Купата на България.  Собственикът на клуба Спас Русев му подсказал да пусне Габриел Обертан по десния фланг при схемата 4-4-2, която \"сините\" използваха в атака. Французинът дълго не е излизал на тази позиция. \"Левски\" постави в шах ЦСКА-София за Купата Може да се каже, че до голяма степен Обертан спечели мача за \"Левски\", като два пъти даде отлични пасове на Серджиу Буш в началото на двете полувремена. Точно от дясната зона. Чест прави на ЦСКА-София, че призна по-силния \"Левски\" днес. Играчи, треньори и шефове потърсиха причините в себе си, а не във външни фактори. Директорите Стойчо Стоилов и Милко Георгиев отказаха да се \"облегнат\" на това, че шестима футболисти липсваха в \"червения\" тим, начело с Фернандо Каранга, Кирил Десподов и Станислав Манолев. Самокритика личеше във всички. Също така \"червените\" вярват, че още нищо не е загубено, имат шанс да преодолеят \"Левски\". Капитанът Божидар Чорбаджийски пое вината за двата гола върху себе си.", "date": "2018.04.11", "title": "Интуицията на Спас Русев помогнала за \"синята\" победа"}
{"url": "http://clubz.bg/66526-francuzi_otpechataha_kyshta_snimki", "text": "Изследователи от университета в Нант представиха първата 3D-отпечатана къща, в която ще живеят хора, разказва Ройтерс. Те ще се нанесат в новата сграда през юни. Тя е дело на специалния робот BatiPrint3D, който първо създава двуслойна стена от специален полимер, а после я пълни с цимент. Материалът ще изолира ефективно къщата повече от век, изчисляват учените. Това става значително по-бързо и евтино от обичайното строителство. Основите са поставени от робота само в рамките на 18 дни.  \"Дали това е бъдещето? Това е едно решение и начин на строителство, който е интересен, защото създаваме къщата директно на място, и в добавка, благодарение на робота, можем да създадем стени с овални форми\", обяснява Беноа Фуре, професор, работил по проекта. Овалните стени имат много предимства в архитектурата, но досега вдигането им бе значително по-скъпо. Къщата е 95 квадратни метра, с 5 помещения. Новите обитатели ще са местно семейство, което е одобрено за социално жилище. Освен метода на строене, в къщата има и други високи технологии - сензори, които ще отчитат чистотата на въздуха, влажността и температурата, както и такива, които анализират термалните свойства и харатеристики на сградата. Според изследователите тома ще спести на обитателите разходи за отопление. Властите в Нант планират проекта да продължи с обществена сграда към общината и кооперация.", "date": "2018.04.11", "title": "Французи \"отпечатаха\" къща (СНИМКИ)"}
{"url": "http://clubz.bg/66542-taka_se_komentirat_golovete_na_lyubimiq_otbor_video", "text": "Ако си мислите, че няма по емоционален коментар от този на Алекси Сокачев при първото влизане на \"Лудогорец\" в групите на Шампионската лига през лятото на 2014 г. (виковете \"Мооци, Мооци, Мооци\"), лъжете се. \"Барселона\" капитулира на \"Олимпико\" Снощи \"Рома\" направи малък подвиг в четвъртфиналите на турнира, като елиминира \"Барселона\" след 3:0 в реванша, заличавайки пасив от 1:4. Във видеото по-долу можете да си припомните головете, но най-интересното нещо тук е начинът, по който коментаторът Карло Дзампа изразява радостта си. И това не е клубната телевизия на \"вълците\". Дзампа работи за тв канала \"Медиасет\", който предава Шампионската лига на Апенините. Роденият на 4 ноември 1959 г. журналист дълги години е работил в радиостанции. Излишно е да се казва на кой отбор симпатизира. Коментарите за мача продължават и днес по цял свят. Припомня се, че на 11 април миналата година Барса падна със същия резултат в Италия - при гостуването на \"Ювентус\", отново на четвъртфинал. На Иберийския полуостров дори каталунските медии не пестят критики към \"Барселона\", Лео Меси, Луис Суарес... Мадридските пък открито злорадстват, още повече \"Реал\" най-вероятно ще продължи, стига да не допусне сензация тази вечер срещу Юве на \"Бернабеу\". Според някои специалисти това е краят на този тим на Барса, още повече един от асовете му - Андрес Иниеста, може да напусне или да спре да играе след края на сезона. Президентът на \"Барселона\" Жосеп Мария Бартомеу се извини на феновете на клуба по цял свят.  \"Колегата\" ме начело на \"Рома\" - Джеймс Палота, продължава да изживява друг тип емоции. Днес той с удоволствие плати глоба от 500 евро, наложени му от градската управа заради това, че снощи скочи във фонтан в центъра на Вечния град, обграден от фенове на \"вълците\", с които празнува до \"малките\" часове.", "date": "2018.04.11", "title": "Така  се коментират головете на любимия отбор (ВИДЕО)"}
{"url": "http://clubz.bg/66534-visqshtite_gradini_na_semiramida_shte_cyftqt_v_shanhaj", "text": "В Шанхай планират построяването на търговски център, чиято форма ще напомня за едно от Седемте чудеса на света — Висящите градини на Семирамида. Скелето на конструкцията вече е вдигнато, съобщава ТАСС. Съоръжението, получило названието „Хиляда дървета“, ще бъде частично открито за посетители през 2019 г. По замисъл на авторите на проекта, около хиляда балкона, засадени с растителност както от външната, така от вътрешната страна на обекта, ще създават впечатление за дворец с колони, потъващ в зеленина. Търговският център се строи върху насип на река Суджоу в старата част на Шанхай. Във вътрешността на комплекса, освен магазини, ще се помещават ресторанти, музеи, художествени галерии, развлекателна инфраструктура и хотел. Компания-оператор на проекта ще бъде китайската „Тян Ан Чайна Инвестмънтс“. По-рано бе съобщено, че италианското архитектурно студио Stefano Boeri Architects е разработило проект за строителство „град в града“ за китайския мегаполис Шъдзяджуан в провинция Хъбей. Специалистите предложиха на територията на населеното място, страдащо от промишлено замърсяване на въздух, да бъде издигнат квартал от „зелени“ пречистващи атмосферата, небостъргачи.", "date": "2018.04.11", "title": "Висящите градини на Семирамида ще цъфтят в Шанхай"}
{"url": "http://clubz.bg/66544-den_2_zukyrbyrg_prizna_za_moralna_otgovornost_za_namesata_v_izborite", "text": "Днес Марк Зукърбърг се завърна за втория ден от изслушването си пред Комисията по енергетика и търговия в Камарата на представителите на САЩ. Той призна, че неговите лични данни във Facebook са част от разпространената информация от \"злонамерени трети лица\" - едно от които е и \"Кеймбридж Аналитика\". Това бе в отговор на един от острите въпроси на представителката Анна Ешу. Тя също така директно попита Зукърбърг дали изпитва \"морална отговорност\" за начина, по който платформата е довела до \"нарушение на демократичните принципи\" с намесата си в президентските избори в САЩ през 2016 г. - въпрос, на който той даде положителен отговор.  На въпроса дали Зукърбърг има готовност да промени настройките за сигурност по подразбиране, за да включват по-висока степен на сигурност за потребителите, той не даде ясен отговор. Неговата реакция бе подобна и след въпрос дали той би сменил бизнес стратегията на компанията. Как Зукърбърг победи сенаторите Една от повтарящите се реплики на Facebook създателя бе, че потребителите имат възможността да контролират количеството информация, която те споделят на платформата, по време на всяка една стъпка от процеса на качване на лични данни. Той бе помолен също така да предостави повече информация във връзка с два от вчерашните въпроси - начина, по който потребителските условия към платформата са формулирани, и проследяването на информация, дори когато потребителите не са на линия.  В своето встъпително изявление той не пропусна да отбележи отново, че се е опитал да създаде една \"идеалистична и оптимистична\" компания, целяща да свърже всички хора по света. Зукърбърг допълни, че като неин главен директор той носи отговорност да насърчава \"позитивни връзки\" между потребителите на Facebook, както и да гарантира, че инструментите в платформата  биват използвани по \"правилния\" начин. Конгресмен Дейвид Лобсак зададе ключов въпрос - би ли съществувал Facebook, ако не продаваше данните на потребителите. Зукърбърг за пореден път отбеляза, че не \"продават\" данни, но призна: В отговор на въпрос на друг представител изпълнителният директор отбеляза, че ако някакви данни не са във файловете, които всеки потребител може да свали, социалната мрежа не ги пази. На въпрос на Питър Уелч дали потребителите трябва да имат право да изтрият или редактират данни, които компаниите притежават за тях, Зукърбърг отговори: Майкъл Бърджис от Тексас попита дали средният потребител би разбрал условията за ползване на външни апликации към социалната мрежа, като програмата, изтеглила данните на 87 млн. души. Той обаче призна, че Facebook пази данни за браузването, но само за известно време - после ги трансформира в данни за рекламодателите.  На въпрос дали ще съди Cambridge Analytica или университета в Кеймбридж, той отбеляза, че това ще се обсъжда в бъдеще, но заяви, че трябва да се провери \"дали става нещо лошо\" в Кеймбридж, тъй като те не са знаели в детайли за работата на Коган, произхождащ от техен проект. Конгресмените са малко по-резки със създателя на Facebook. Той обаче е невъзмутим и умело избягва всеки въпрос, на който не иска да отговаря. Акциите на компанията му отново показват ръст, но засега по-скромен - 1,79%.", "date": "2018.04.11", "title": "Ден 2: Зукърбърг призна за \"морална отговорност\" за намесата в изборите"}
{"url": "http://clubz.bg/66545-levski_postavi_v_shah_cska_sofiq_za_kupata", "text": "\"Левски\" направи голяма крачка за класиране на финал за Купата на България с 2:0 срещу ЦСКА-София в първия полуфинал. \"Сините\" гостуваха, което означава, че попаденията им имат още по-голяма стойност. Реваншът е след две седмици. Серджиу Буш заби и двете попадения след подавания на Габриел Обертан в 7-ата и 46-ата минута. Румънецът има два гола с екипа на ЦСКА срещу \"Левски\". А днес той можеше да запише хеттрик, удари греда от чиста позиция след почивката. Двубоят премина спокойно поне на терена, а съдията Ивайло Стоянов не допусна големи грешки. По трибуните имаше малко над 20 хиляди зрители. В рамките на броени дни ЦСКА-София загуби от \"Лудогорец\" за първенство и от \"Левски\" за Купата и е поставен в тежка ситуация и в двете надпревари. Днес треньорът Стамен Белчев не можеше да разчита на няколко основни футболисти, начело с Фернандо Каранга, Кирил Десподов и Станислав Манолев. И това пролича. А заместникът на Каранга - Едвин Джеси, получи контузия през първото полувреме. В същото време \"Левски\" изпълни отлично замисъла на своя треньор. \"Сините\" се справиха добре в защита, бяха по-агресивни и се възползваха от две от няколкото положения, които създадоха. Делио Роси записа първата си победа срещу ЦСКА-София. Днес мачът започна перфектно за \"Левски\", който нямаше победа от повече от месец (четири мача - три загуби и равен). Обертан надигра Александър Дюлгеров в ситуация \"един на един\" и центрира, а Буш триково откри резултата. Голът повлия на \"червените\", които въпреки огромните проблеми излязоха с огромно самочувствие в срещата заради натрупани победи срещу \"сините\".  В 25-ата минута Едвин Джеси получи контузия, която може да се окаже тежка, а проблемите на Стамен Белчев се увеличиха с още един, още повече нападателят единствен тормозеше отбраната на тима от \"Герена\". Към края на полувремето Тиаго напредна и преодоля голяма част от терена, но не сполучи в последния пас към влезлия като смяна Александър Георгиев в ситуация двама на един. Имаше по 2-3 интересни ситуации пред двете врати. Второто полувреме започна с нов \"студен душ\" за ЦСКА-София. Символичните гости разиграха добре на десния фланг и Обертан отново направи разликата с отличен пас към Буш - 2:0. А и в тази ситуация Божидар Чорбаджийски не се намеси по най-добрия начин. Вторият гол наля още \"гипс\" в \"червените\" редици. Ще се запомнят две добри ситуации за Хеан Бланко и Рафаел Енрике (най-вече), при които двамата получиха отлични пасове, но стреляха в аут. Дойде ред на гредата на Буш в 73-тата.  До края срещата се доиграваше. \"Левски\" контролираше играта, докато ЦСКА-София явно не вярваше дори в частичен обрат. Предстои дерби за първенство и след това е реваншът за Купата. А в събота \"сините\" приемат \"Лудогорец\", \"червените\" пък играят с \"Верея\" на \"Българска армия\" в поредния кръг от Първа лига.", "date": "2018.04.11", "title": "\"Левски\" постави в шах ЦСКА-София за Купата"}
{"url": "http://clubz.bg/66543-putin_ne_otgovori_na_trymp_govori_za_konstruktivno_ruslo", "text": "Президентът на Русия Владимир Путин изрази днес надежда здравият разум да надделее в сегашната сложна международна обстановка, предадоха ТАСС и Франс прес. Путин се обърна към посланиците, че \"днес ролята на дипломацията и дипломатите придобива особено значение\". Изказването на руския президент идва на фона на конфронтация между Изтока и Запада, засилена през последните седмици след като отравянето на бившия руски шпионин Сергей Скрипал във Великобритания, станало причина за вълна от реципрочни експулсирания на дипломати, както и от предполагаемата химическата атака в Сирия, за която западните държави обвиняват подкрепяния от Москва режим на президента Башар ал Асад, отбелязва АФП. Доналд Тръмп: Готви се, Русия, умните ни ракети идват По-рано днес президентът на САЩ Доналд Тръмп предупреди Русия да очаква американските ракети в Сирия. Неговият коментар пък дойде в отговор на изказване на руския посланик в Ливан, че Русия ще свали всяка ракета, която САЩ изстрелят към Сирия. Руски посланик: Ще свалим американските ракети срещу Сирия Руски посланик: Ще свалим американските ракети срещу Сирия", "date": "2018.04.11", "title": "Путин не отговори на Тръмп. Говори за \"конструктивно русло\""}
{"url": "http://clubz.bg/66533-franciq_shte_stroi_nova_petra_v_sauditska_arabiq", "text": "Десетгодишно споразумение между Франция и Саудитска Арабия бе подписано на 10 април по време на посещението на принц Мохамед Бин Салман в Париж. Целта на договора е регионът Ал-Ула да се развие във важна туристическа атракция за страната. Областта е наситена с исторически паметници, сред които древният град Мада-ин Салех и монументалните набатейски гробници – първата находка в Саудитска Арабия, попаднала в списъка с културно наследство на ЮНЕСКО, съобщава The Art Newspaper. С подписването на договора Франция се задължава да развие план за музеи, археологически разкопки, както и инфраструктурен план за региона – транспорт, хотели, образование, градско планиране и занаяти. Туристическият план е описан като „най-важният, виждан някога в Саудитска Арабия“, цената му не е официално потвърдена, но дипломатически източник, близък до сделката, потвърждава, че бюджетът може да надхвърли 20 млрд. щатски долара и ще бъде изцяло поет от арабската страна. Мащабното начинание включва също и „музей от световна класа“ на арабската цивилизация и култура от Античността до съвременното изкуство на държавата, както и ресурсен център и университет. По думи на дипломатически източник, музеят ще е „два до три пъти по-голям от Лувъра в Абу Даби“. Според изследователи, точно филиалът на френския музей предизвиква интереса на принц Салман към развиването на мащабната идея именно от френска страна. Президентът Еманюел Макрон възлага преговорите по проекта на Жерар Местрайе, директор на енергийната компания „Суец“. По информация на The Art Newspaper, Саудитска Арабия очаква от Франция също и построяването на музей на Набатейското царство и други племена, населявали региона преди появата на исляма. Набатейското царство съществува от IV в. пр. Хр. до I в. сл. Хр. със столица Петра в южната част на Йордания и оставя след себе си внушителни паметници, издълбани в пясъчните скали на Мада-ин Салех. През 2003 г. група от френски и саудитски археолози започват разкопки на мястото, което било ключова спирка по пътя на търговци на подправки и аромати. През 2008-а областта е добавена в списъка с културно наследство на ЮНЕСКО. Набатейската писменост е предшественик на днешния арабски език. Договорът между двете страни набляга на важността на запазването на околната среда, древните културни паметници и поминъка на местното население, при спазването в изследователската и научна работа на критерии като половото равноправие и свободата на словото, разкрива дипломатически източник, който добавя, че Франция смята да направи „всичко възможно в подкрепа на усилията на принц Салман да отвори своята страна към света“. Междувременно в оазисите на Мада-ин Салех специалисти от френския Национален център за научни изследвания вече започнаха разкопки, които тепърва ще обхванат целия регион.", "date": "2018.04.11", "title": "Франция ще строи \"нова Петра\" в Саудитска Арабия"}
{"url": "http://clubz.bg/66203-%E2%80%9Egeneraciq_z%E2%80%9C_%E2%80%93_s_podkrepata_na_%E2%80%9Eamerika_za_bylgariq%E2%80%9C", "text": "През 2018 г. Клуб Z стартира своя проект „Генерация Z“, чиято цел е да даде думата на младите, родени в посткомунистическа България. „Генерация Z“: думата имат младите Проектът се осъществява с финансовата подкрепа на Фондация „Америка за България“. За повече информация: ", "date": "2018.04.11", "title": "„Генерация Z“ – с подкрепата на „Америка за България“"}
{"url": "http://clubz.bg/66538-skypernichestvoto_e_seksi", "text": "\n\t\"Германският проблем\", \"Меркел, кралицата на строгите икономии\": още в първата зала посетителят на \"Спестяването, тази германска добродетел\" е привлечен от оскърбителни заглавия от първите страници на вестниците срещу най-голямата европейска икономика.  Нито войните, нито кризите, нито ниските лихви не отклоняват германците от техните спестовни книжки: брутният процент на техните спестявания - около 10% от доходите им - не е най-високият в Европа, но остава на високо равнище от десетилетия. \n\tВ края на 2017 година германците са съхранявали в себе си и в банките близо 2,27 трилиона евро по депозити и в налични, сочи доклад на Bundesbank, централната банка на Германия.  Изборът на понятието не подлежи на обсъждане, защото спестовността в Германия има морално измерение, докато една сходна дума \"Schuld\" (\"шулд\") означава едновременно дълг и вина. Дали трябва да се търси културно предразположение към спестовността в тази люлка на Реформата? Историкът недоумява от връзката, установена от социолога Макс Вебер между \"протестантската етика\" и \"духа на капитализма\", или между религиозното изповедание и натрупването на капитал. , казва историкът. През 1850 г. в Прусия има с 278 000 спестовни книжки и 2,21 милиона през 1875 година, най-вече в мрежата \"Sparkassen\", спестовни каси, управлявани от местните власти.  И ако спестяването дължи своя подем на този момент от индустриалната революция, това е така, защото спестовните книжки се възприемат от работодателите и властите като важен инструмент на социалния контрол. Хората, които спестяват, имат какво да губят и следователно поради тази причина не правят революции, със съжаление констатира по това време Карл Марк в книгата си \"Капиталът\". Едно от първите издание на този труд може да се види на берлинската изложба. От началото на 20-и век германската треска на спестовността става факт на фона на надигането на национализма, който през 1914 година ще стигне до там, че спестовните книжки ще бъдат масово използвани в усилията да се води войната. След поражението от 1918 г. Германия е разрушена и изпада в хиперинфлация. В центъра на изложбата е реплика на емблематичните колички от 1923 година, влачени по паветата, за да отиде човек да си купя хляб, натъпкани с килограми дойче марки, чиято и без това вече понижили стойност, но продължават да се обезценяват и през деня. След това нацистите противопоставят спестовността, която е \"германска традиция\", както е посочено на пропаганден афиш, на кредитирането. То, както те твърдят, е в ръцете на евреите. През 1938 година започва конфискуването на всички банкови депозити на евреи и парите по тях се прехвърлят в хазната на режима. В училищата в Райха е имало \"Sparautomat\", тези гигантски спестовни касички, където децата са пускали стотинчиците си, а след това са заверявали спестовните си книжки. Тези апарати, символ на това колко важно е поколението да се учи на спестовност в германските училища, ще останат и много след войната.  И докато от западната страната на Желязната завеса богатите страни са завладени от потребителската треска, германците устояват през втората половина на 20-и век на модата на потребителските кредити и предпочитат да спестяват, за да си купят по-нови модели хладилниците и телевизори.  Най-известната германска марка за домакински електроуреди Saturn от години не спира да твърди, че \"Geiz ist Geil\", буквално \"Скъперничеството е секси\". Това послание е адаптирано за френските филиали на компанията с девиза \"Колкото си по-спестовен, толкова си по-хитър\", припомня изложбата.  Германският автор Хайрих Бродер, който споменава за еуфорията по талоните за намаления или любовта на германците от всички класи към намаленията в супермаркетите, критикува това, което според него е \"германска патология\" във видео, представено в последната зала на изложбата. БТА.", "date": "2018.04.11", "title": "\"Скъперничеството е секси\""}
{"url": "http://clubz.bg/66535-pavlova_prizna_ima_vyprositelni_okolo_sreshtata_za_zapadnite_balkani", "text": "Все още има много въпросителни около срещата \"ЕС-Западни Балкани\" на 17 май в София. Това призна днес министърът за българското председателство на Съвета на ЕС Лиляна Павлова. Тя представи постигнатото до момента, когато шестмесечното председателство е вече преполовено. Въпросителните са поради факта, че част от държавите не са признали Косово. Същевременно тя изтъкна, че разбираме напълно позицията на Испания предвид събититията в Каталуня. На 16 май в София ще заседават лидерите на 28-те държави от ЕС. Срещата е неформална вечеря по покана на Европейския съвет. На нея акцентът ще е дигиталната икономика и дигиталният дневен ред на Европа. Ще бъде ли бойкотирана срещата на върха ЕС-Западни Балкани Една от главните цели на България е на срещата \"ЕС-Западни Балкани\" да се постигне политическо съгласие и да се приеме Декларация от София. С нея лидерите трябва да постигнат съгласие за това, че интеграцията на Западните Балкани минава през свързаността в региона – транспортна, дигитална, енергийна, образователна и културна. Според Павлова това гарантира сигурността, интеграцията и просперитета на този регион. Най-важната тема, по която са работили 4 председателства, е реформата на системата за убежища, или Дъблинския регламент. Това всъщност е пакет от 7 регламента, които трябва да бъдат приети, ако се говори за защита на външните граници, за подобряване на системата за убежища, подобряване системата на контрола на границите, синя карта и като част от системата за проверка и интеграция. Тя изтъкна, че българското председателство е предложило нов подход и нова философия в темата за реформата на общата европейска система за убежища. Благодарение на това се надяваме, че което се надява на 28 и 29 юни, когато е Европейският съвет, лидерите да успеят да намерят търсения вече пето председателство консенсус и компромис как дабъде реформирана системата, за да бъде тя и справедлива, и солидарна. Председателят на ЕС - големият отсъстващ за Истанбулската конвенция Вторият важен пакет е многогодишната финансова рамка. Тя няма да приключи по време на председателството. На 2 май се очаква проектът за нея и са планирани поредица срещи с фокус кохезионна политика, обща селскостопанска политика и темата с дигиталния дневен ред и отделния бюджет за единен цифров пазар. Българското председателство особено се гордее с проведените през тези три месеца триалози, стана ясно от отчета на Павлова. Някои от тези триалози продължавали до 3-4 часа през нощта. Друга голяма българска гордост е, че сме успели в тези месеци да приемем директивата за командированите работници - гореща тема, по която не е имало консенсус. Председателят на ЕС - големият отсъстващ за Истанбулската конвенция", "date": "2018.04.11", "title": "Павлова призна - има въпросителни около срещата за Западните Балкани"}
{"url": "http://clubz.bg/66537-izbqga_zatvornik_i_ot_plovdiv", "text": "Има , заявиха днес пред Клуб Z от Министерството на правосъдието. Мъжът се е  , казаха от правосъдното ведомство. Така се обозначава бягството от типа - човекът не се е прибрал след работа \"навън\". Мъжът излежава присъда от 1 година ефективно по 354 от НК, т.е. -  Затворническото общежитие, което е напуснал, е от открит тип, а на избягалия му оставало да излежи още 10 месеца и 24 дни. Имало е между 3 и 4 сигнала за подготвяно бягство на Пелов и Колев Той е обявен за общодържавно издирване. Цачева разсекретява видеозаписите на бягството от затвора Бягството става, докато министър Цецка Цачева е в двудневна поредица от срещи - вчера с шефовете на местата за лишаване от свобода, а днес - и с двата синдиката, с цел разрешаане проблемите в системата. Според местни медии става въпрос за наркозависимия Георги Т. с прякор Жоро Манджата. Сигналът е получен в полицията вчера около 18 ч. Цачева разсекретява видеозаписите на бягството от затвора", "date": "2018.04.11", "title": "Избяга затворник и от Пловдив"}
{"url": "http://clubz.bg/66530-chez_iska_uvelichenie_na_cenata_na_toka_s_163", "text": "От ЧЕЗ обявиха днес, че исканото от тях увеличение на тока за домакинствата е с 16,28 на сто, което е близо 3 стотинки на киловатчас. Това стана малко, след като лидерът на БСП Корнелия Нинова обяви публично във Фейсбук отговора на председателя на Комисията за енергийно и водно регулиране (КЕВР) Иван Иванов на нейно запитване какви нови цени е поискало енергоразпределителното дружество от 1 юли. От отговора става ясно и че комппанията иска увеличение с 5% на дневната и с 51% на нощната тарифа. От чешкото дружество, което е обект на сделка по придобиване от пазарджишката компания \"Инерком\" уточниха, че процентът на исканото увеличение на цената за нощната тарифа е висок поради факта, че в момента я изкупуват от НЕК на по-висока цена. Корнелия Нинова намери нов повод да атакува продажбата на бизнеса на ЧЕЗ в България като разкри какво точно увеличение е поискала енергоразпределителната компания. Такова искане правят по закон всяка година всички енергодружества, в т.ч. и ЧЕЗ и въпреки че това намерение бе заявено още през февруари. Нинова е изпратила официално запитване до Иван Иванов какви са конкретните предложения на ЧЕЗ за скок в цените. Според нея те умишлено са били скрити. Още на 28 февруари трите електроразпределителни дружества в България заявиха, че ще поискат нови цени на тока от 1 юли тази година. Следвайки законовите изисквания на чл.36а, ал. 1 от Закона за енергетиката, те обявиха намеренията си да подадат ценови заявления до КЕВР за промяна на цените на услугата \"обществено снабдяване с електрическа енергия\". На 30 март бе обявено, че ЕВН и Енерго Про са внесли предложенията си. ЧЕЗ, ЕВН и \"Енерго-Про\" заявиха, че ще искат по-скъп ток Компанията, която доставя тока на Югоизточна България - ЕВН, предлага дневната електроенергия за домакинствата да бъде увеличена с 6.9%. Това прави от 0.17675 лева за киловатчас на 0.18899 лева без ДДС. Предложението им за поскъпване на нощния ток е 5.4% или от 0.10043 лева за киловатчас на 0.10586 лева. Дружеството, което доставя ток в Североизточна България - Енерго Про, пък предлага средното увеличение за домакинствата да е с 5.5% процента, като увеличението е сметнато при сега действащите цени на НЕК. Предложенията се основават на разходите за оперативната дейност на \"Електроразпределение Север\" и \"Енерго-Про продажби\". От ЧЕЗ пък   на сайта си, че \"в изпълнение на закона, \"ЧЕЗ Разпределение България\" АД обявява своето намерение да внесе не по-късно от 31 март 2018 г. в КЕВР заявление за промяна на цени на услугата \"разпределение на електрическа енергия\" за първата ценова година от петия регулаторен период, считано от 01.07.2018 г.\". Какви са разчетите на дружеството, Нинова първа показа днес. Иначе от отговора на Иван Иванов става ясно, че постъпилите заявления от \"ЧЕЗ Разпределение\" и \"ЧЕЗ Електро\" ще бъдат публикувани на сакта на КЕВР след заличаване на \"чувствителна търговска информация и лични данни\". Т.е. няма нищо тайно в тях. Иван Иванов отговори задочно. \"По някои от показателите едно дружество иска по-голямо увеличение, по други друго. Няма никаква драма за българските потребители какво искат дружествата. За хората в България- за бита и бизнеса има значение какво решение ще вземе КЕВР\", допълни той.", "date": "2018.04.11", "title": "ЧЕЗ иска увеличение на цената на тока с 16,3% "}
{"url": "http://clubz.bg/66541-uchenicite_do_7_klas_mogat_da_izpolzvat_e_uchebnici", "text": "Учениците от 1. до 7. клас вече могат да ползват електронно четими учебници. Издателска група „Просвета“ осигури за всички училища в страната достъп до дигиталните варианти на печатните учебници по всички предмети. Това, което детето само трябва да направи, е да влезе на сайта на издателството на адрес  , да избере желания учебник по желания предмет и да кликне върху бутона за ползване. Не е необходима регистрация. Скоро линкове към електронно четимите учебници ще бъдат качени на специална платформа на страницата на МОН, откъдето също ще може да се четат и ползват. Въвеждането на дигитални копия на учебниците е с цел олекотяване на ученическите раници, от една страна, а от друга – за да направят уроците по-интересни, разнообразни и достъпни за децата. Те имат напълно идентично съдържание с това на одобрения печатен учебник, така че детето спокойно може да остави книжния вариант в училище и после вкъщи да учи по електронния вариант чрез своя смартфон, лаптоп или таблет.", "date": "2018.04.11", "title": "Учениците до 7 клас могат да използват е-учебници"}
{"url": "http://clubz.bg/66536-donald_trymp_gotvi_se_rusiq_umnite_ni_raketi_idvat", "text": "Американският президент Доналд Тръмп предупреди Русия по-рано днес, че ще предприеме мерки в отговор на предполагаемата химическа атака в Сирия. Руски посланик: Ще свалим американските ракети срещу Сирия Той отправи предупреждението си в Tуитър. Първоначално Тръмп заплаши, че американските ракети \"ще пристигнат\" в Сирия и ще спрат Башар ал Асад, когото нарече \"животно, убиващо с газ\".      Путин не отговори на Тръмп. Говори за \"конструктивно русло\" Във втори туит той допълни:     Неговото изявление в социалната платформа бе направено на фона на вчерашния коментар на руския посланик в Ливан, който заплаши, че Русия ще свали всяка една американска ракета и ще потопи всички кораби и подводници, насочени към Сирия. Думите на Тръмп в социалната мрежа увеличават вероятността за военен сблъсък между Русия и САЩ, чиито отношения продължават да изстудяват след предполагаемата химическа атака в Дума в събота, която взе десетки жертви.  Междувременно, френският президент Имануел Макрон спомена по-рано днес, че Вашингтон и сътрудниците му са били решили да отвърнат на атаките в Сирия с военни действия, но все още са обсъждали детайлите по операцията. Тръмп дискутира възможността за военна намеса и с британския премиер Тереза Мей, а във вторник той отмени посещенито си в Южна Америка, за да се концентрира върху кризата в Сирия. В понеделник вечерта той заяви, че САЩ ще вземе решение как да отвърне на нападението над Дума до 48 часа.   Светът говори за война В отговор на туита говорителката на Министерството на външните работи на Русия, Мария Захарова, заяви, че \"умните ракети\" трябва да бъдат насочени към терористите, а не към законните правителства, които се борят години наред с международния тероризъм на собствена територия. В профила си във Фейсбук Захарова постави под съмнение мотивите на САЩ за изпращането на ракети към Сирия.          Същевременно, рублата падна спрямо долара с 2,4%. Преди изявлението на Тръмп, 1 долар се разменяше за 64.68 рубли, а след това за 65.05, предава \"Файнаншиъл Таймс\". По този начин стойността на рублата се намали с общо 10,3% за изминалата седмица - това е най-големият седмичен спад в стойнсотта на валутния курс от 1990-те. Икономическото издание също посочва, че дори по време на анескацията на Крим през 2014 г. валутата не спадала с повече от 10% на седмица.  Путин не отговори на Тръмп. Говори за \"конструктивно русло\" Светът говори за война", "date": "2018.04.11", "title": "Доналд Тръмп: Готви се, Русия, умните ни ракети идват"}
{"url": "http://clubz.bg/66459-na_kakvo_ni_obricha_godejyt_s_%E2%82%ACvroto", "text": "През януари България най-сетне изрази ясно намерението си да се присъедини към официалната чакалня на еврото – механизма ERM 2. Финансовият министър Горанов обяви и очаквания от него срок, а именно края на председателството ни на Съвета на ЕС. Остава да видим какъв ще е отговорът на ЕЦБ. А той трудно ще е отрицателен, тъй като покриваме всички технически критерии за прием. Но, както казва Ники Кънчев, да видим… Евентуалното присъединяване към ERM 2 (а съответно и към еврозоната) е добра новина. Големите позитиви са два, но има и много други. На първо място, доста кредитни лихви, особено за частните потребители, ще се понижат, заради високата оценка, която световните пазари дават на еврото (но не на лева). Освен това, членство в еврозоната автоматично води и до членство в Европейския банков съюз. А това означава, че големите ни банки и сделки ще се следят под лупа от Европа. „Изцепки“ като тези с ЧЕЗ и КТБ ще станат доста по-малко вероятни - на практика невъзможни. Три структурни проблема, които хлопат на вратата ни Допълнителните позитиви от валутната евроинтеграция включват еднократен стимул за икономиката при отпускане в обращение на сегашния резерв за валутния борд, плюс леко (но здравословно) покачване на инфлацията, което допълнително ще стимулира растежа на икономиката. Първо, нека отбележим, че негативите няма да са нещо ново. Ние всъщност ги търпим от 1997 г. насам, когато приемаме валутния борд (първо с марката, а от 1999 г. и с еврото). Първият голям недостатък е обричането на фискална дисциплина. Фискалната дисциплина в еврозоната е официализирана чрез Пакта за стабилност и растеж, който през 2002 г. Романо Проди нарича Пакта за „глупост“ и растеж (от английски, замества „stability” със „stupidity”). Двете пожелателни условия на пакта са държавите в еврозоната да не регистрират дефицит над 3% от БВП и държавен дълг над 60% от БВП. До какво водят тези две условия? Тъй като дефицитът де факто не се толерира, България не може да упражнява либерална фискална политика и да прави агресивни инвестиции за ускорение на растежа в стил Кейнс. Тоест при следващата финансова криза отново ще трябва да затягаме коланите и да проточваме мъката както през 2009-2013 г. вместо правителството да инвестира държавни средства за излизане от кризата (по модела на САЩ от 2008 г.). Само стабилността няма да ни направи богати Вторият голям недостатък е липсата на национална парична политика. При криза, подобна на тази на еврото от 2009-2013 г., ще зависим изцяло от решенията на ЕЦБ. Които може би много хора предпочитат пред тези на БНБ, и то с право, но нека отбележим, че и те не са винаги най-оптималните. ЕЦБ например с години забави политиката на количественото облекчаване (QE), което вероятно попречи на овладяването на безработицата в цяла Европа. Стряскаща е разликата със САЩ, където федералният резерв през 2008 г. пуска QE и безработицата намалява мигновено. Защо тогава изобщо сме се обрекли на валутен борд и на всички тези ограничения, налагани от Европа? Тъжната истина е, че българските институции, най-вече БНБ, през 90-те години са показаха неспособни да удържат инфлацията в страната. Решението тогава беше валутен борд. Отчасти идеята е именно да не зависим от БНБ, а да разчитаме на ЕЦБ и на това, че непроменливият курс спрямо еврото ни крепи и няма нужда да се тревожим от обезценяване на лева. И така, неспособни да управляваме собствената си валута, инфлация, парична и фискална политика, ние волно налагаме усмирителната риза на валутния борд и евро дисциплината. При това положение, единственото, което ни остава, е да се присъединим към еврото и да реализираме поне малкото нови позитиви, които със сигурност заслужаваме. А ако ни стиска да помечтаем, може би един ден ще имаме институции и държавни служители, които няма да капитулират пред самите себе си, очаквайки „родителското тяло“ на ЕС да свърши тяхната работа вместо тях… Може би един ще имаме институции и служители, които ще могат да се справят с многото зверове наведнъж – инфлация, безработица, бюджет. Но засега, можем да се приземим и да се задоволим с втория най-добър вариант, защото и той не е никак лош. А именно: еврото! ... „Генерация Z“ – с подкрепата на „Америка за България“ Само стабилността няма да ни направи богати „Генерация Z“ – с подкрепата на „Америка за България“", "date": "2018.04.11", "title": "На какво ни обрича годежът с €врото"}
{"url": "http://clubz.bg/66539-tri_qbylki_padnaha_ot_nebeto_sled_tqh_i_avtorkata", "text": "По света тя може би няма тази популярност, която скоро ще изпита в България. У нас книгата ѝ „Три ябълки паднаха от небето“ е истински феномен – това е едно от най-търсените заглавия на родния книжен пазар вече втора година след излизането на романа. И сега, след „трите ябълки“, у нас ще „падне“ и самата авторка, Нарине Абгарян. По покана на своите издатели, „Лабиринт“, тя пристига в България през септември, за да се срещне с читател(к)ите си в София, Пловдив, Стара Загора и Бургас. Нарине Абгарян е най-четената писателка у нас за 2017-а, според статистиката на верига книжарници „Хеликон“, а „Три ябълки…“ стана Книга на годината. „Ябълките“ разказват за Маран, полуизмислено арменско село. Животът там тече според местните обичаи, вярвания, символи и обреди. Главната героиня Анатолия, болна 58-годишна библиотекарка, е най-младият обитател на селото, която пропилява 18 години от живота си в безсмислен брак. У нас „Три ябълки…“ бе последвана и от другите книги на Абгарян – „Манюня“ и „Хората, които са винаги с мен“. Преди да дойде авторката, ще излезе и още една нейна история: „Да живееш нататък“. Нарине Абгарян е родена през 1971-а в Берд, Армения. Прекарва бедно детство, дъжавата е в тежка икономическа криза, обявява военно положение и е сполетяна от редица природни катаклизми. В по-трудните моменти Абгарян работи в чейндж бюро. През 1994-а заминава за Москва, където учи в Ереванския държавен лингвистичен университет. Погрешно е диагностицирана с множествена склероза, след три години „лечение“ откриват грешката. Твърди, че винаги е мечтаела да бъде писателка, има блог, който обновява сравнително често. Книгите си пише и издава на руски език. Налага си строг режим на писане – по пет часа всеки ден. Издавана е във Франция и Прибалтика, а през 2016-а е почетен гост на Салона на книгата в Париж. Нарине Абгарян изключително държи на корените си. Това е и основният мотив в книгите ѝ. С читателите си в България Нарине Абгарян ще се срещне на 3 и 4 септември в София, на 5 септември е в Пловдив, на 6-и в Стара Загора, а на 7-и в Бургас. .", "date": "2018.04.11", "title": "Три ябълки паднаха от небето, след тях и авторката "}
{"url": "http://clubz.bg/66529-ruski_poslanik_shte_svalim_amerikanskite_raketi_sreshtu_siriq", "text": "Говорителят на руския президент Дмитрий Песков се надява, че няма да бъдат предприети допълнителни действия, които биха влошили ситуацията около Сирия, предаде Риа Новости. Доналд Тръмп: Готви се, Русия, умните ни ракети идват Светът говори за война Заявлението на Песков бе направено след вчерашния коментар на руския посланик в Ливан Александър Засипкин пред  местната телевизия на \"Хизбула\", \"Ал-Манар\". Той предупреди, че всички американски ракети, насочени към Дамаск, ще бъдат свалени, а базите, от които те бъдат изстреляни, ще станат мишени - действия, които биха ускорили конфликта в страната.  Той по-късно разясни, че изявлението му е било направено във връзка с предишен коментар на руския генрал Валери Герсимов, който предупреди на 13 март, че Москва би свалила всяка балистична ракета, насочена към Сирия, ако атаките от страна на САЩ застрашат живота на руските войнници там.  САЩ пращат бойни кораби към Сирия Въпреки това отговорът на западните сили не закъсня. В интервю с \"Би Би Си радио 4\" британският генерал Ричард Барънс отговори на Заспикин, че се надява посланикът   тъй като неговото изявление е било на практика заплаха срещу западните страни, че Русия ще потопи техните кораби и подводници, съобщава британското издание \"Индепендънт\".  Междувременно повишената вероятност за военни действия от страна на Запада предизвика Евроконтрол да предупреди всички авиокомпании да бъдат предпазливи в Източното Средиземноморие, а американският пезидент Доналд Тръмп отмени своето посещение в Южна Америка тази седмица, за да се концентрира върху кризата в Сирия, съобщи Белият дом. Сирийските власти и Русия все още отричат да са използвали химическо оръжие в атаката над град Дума, която взе десетки жертви. Светът говори за война САЩ пращат бойни кораби към Сирия", "date": "2018.04.11", "title": "Руски посланик: Ще свалим американските ракети срещу Сирия"}
{"url": "http://clubz.bg/66528-germancite_hvyrlqt_starite_dizeli_bylgarite_im_se_radvat", "text": "Страхът от евентуални забрани за пътуване с дизелови автомобили из германските градове и надеждите за \"премии за бракуване\" или \"екологични премии\", появили се след дизеловия скандал, предизвикват несигурност сред германските шофьори, пише списание \"Фокус\". Собствениците на дизелови автомобили се чудят дали да се разделят с колите си. Всъщност, голяма част вече са го направили - най-вече притежателите на по-стари дизелови автомобили. Тенденция, която се усеща не само в Германия, но и в други западноевропейски страни. И покрай която източноевропейските страни и Африка се пълнят със стари дизели от Западна Европа. Според европейското екологично сдружение \"Transport & Environment\" (T&E), през 2017 година само в България са внесени над 100 000 стари автомобили от Западна Европа. 35 000 от тях са били дизелови, като всяка втора кола е била по-стара от десет години. Над една четвърт (27%) от внесените в България дизелови автомобили са дошли от Германия. А най-много - от Италия (63%). Сред италианците все още не се е формирало сериозно антидизел движение, но пък Рим възнамерява да наложи в близко бъдеще забрана за пътуване с дизелови автомобили из улиците на града.  От T&E са изчислили, че изхвърляните в атмосферата азотни оксиди при внесените през 2017 в България дизелови автомобили надхвърлят 12 пъти допустимите европейски норми за нови автомобили. Освен това старите дизели в България не са снабдени серийно с филтър за твърди частици, съобщава сдружението, цитирано от ДПА.  Списание \"Фокус\" описва обичайната практика в търговията със стари коли в Германия. По-старите дизелови автомобили - до Евро 3 включително, обикновено биват предавани за скрап, тъй като удостоверението за бракуване е необходимо за получаване на съответната премия. Преди да бъдат унищожени, от колите обикновено биват изваждани части, които все още са годни за употреба. Един търговец от Долна Саксония обаче признава пред списанието, че \"много търговци междувременно нямат място за складиране на частите от старите дизели и автомобилите отиват директно в пресата - задно с кожения салон и навигационната ситема\". Онези дизели, които не биват предавани за скрап, обикновено поемат към Източна Европа или към Африка. В Германия търговците се наемат да продават само онези стари дизели, които са изминали малко километри и отговарят минимум на Евро 4. В Германия замърсяването на въздуха бележи спад от години. Само на някои места изхвърляните азотни оксиди надвишават допустимите горни граници. Въпреки това може да възникне парадоксалната ситуация, при която Германия и други европейски страни да прехвърлят своите стари дизели в по-бедните членки на ЕС, посочва \"Фокус\". Независими експерти обаче смятат, че подобни статистики не разкриват цялата истина, тъй като не включват информация за това дали замърсяването на въздуха не е повлияно по-силно от други фактори. Факт е, че големият брой стари дизелови автомобили и преди всичко тези без филтър за твърди частитци няма да подобри качеството на въздуха в големите източноевропейски градове. Точно обратното. При внесените през 2017 година в България стари автомобили изхвърляният отровен азотен окис, който е в основата на скандала \"дизелгейт\", е 1 300 мг/км. Само за сравнение: про новите автомобили допустимата норма е 80 мг/км, посочват експертите от \"Transport & Environment\". Въпреки това източноевропейците сигурно ще се радват на евтините дизелови автомобили от Германия и другите западноевропейски страни, посочва \"Фокус\". На темата за износа на стари дизелови автомобили в България се спират и много други немскоезични издания. А най-често срещаното заглавие гласи: \"Хиляди мръсни дизели заминават за Източна Европа\".", "date": "2018.04.11", "title": "Германците хвърлят старите дизели. Българите им се радват"}
{"url": "http://clubz.bg/66531-eto_go_noviqt_signal_svobodno_na_mtel_audio", "text": "Българският телеком Мтел представи днес новият си сигнал \"свободно\". Звукът, който ще чуваме, докато чакаме да ни вдигнат, е вече пилотно въведен в района на Бургас, Варна, Добрич и Шумен.  До началото на месец май той ще бъде активен и в цялата страна. Според екипа на телекома новият звук е с по-съвременно звучене. От компанията, наскоро част от телекомуникацонния гигант A1 Group, отбелязват, че са инвестирали 120 млн. лева в модернизация на мрежата си от началото на 2017 г. „Мтел“ става А1 Ето тук можете да чуете и новия сигнал:    ", "date": "2018.04.11", "title": "Ето го новият сигнал \"свободно\" на Мтел (АУДИО)"}
{"url": "http://clubz.bg/66540-prokuraturata_dori_ne_protestira_kazusa_s_shefa_na_fonda_za_lechenie_na_deca", "text": "Прокуратурата не е протестирала пред втора инстанция акта, с който делото срещу бившия директор на Фонда за лечение на деца Павел Александров е прекратено и върнато. Това става ясно от съобщение на спецсъда, след като казусът мина през него на 3 април, а сега изтече срокът за обжалване и протест. Тогава Специализираният наказателен съд (СНС) прекрати съдебното производство и върна делото на Специализираната прокуратура. Павел Александров, пликовете с пари и други легенди След ефектна акция през 2016 г. на спецпрокуратурата Александров бе обвинен, че е мотивирал останалите трима подсъдими – Катерина Котева, Татяна Радева и Станислава Горанова – да участват в престъпен сговор. На 20 април тогава разследващите обявиха,  а премиерът Бойко Борисов определи акцията като „избродирана“. Междувременно разследваните от осем станаха четирима. На 500 страници обвинителният акт уличаваше Павел Александров и останалите подсъдими служители на Фонда в престъпен сговор за незаконно присвояване и неправомерно разходване на средства, за прехвърляне на задължения на фонда към НЗОК и за длъжностни престъпления. Миналия август спецсъдът вече върна веднъж на поправителен прокуратурата заради противоречивост на обвинителния акт. Определението беше потвърдено и от второинстанционния Апелативен специализиран съд, тъй като – става ясно от мотивите на съдиите Емилия Петкова, Венелин Иванов и Красимира Костова,  Нещо повече – тримата магистрати обръщат внимание на Специализираната прокуратура, че ако реши да коригира обвинителния акт, трябва да обърне внимание не само на неговата юридическа, но и на лексикалната и граматическата му издържаност и „да го изчистят от ненужно обременяващи повторения“. Тогава пред БНР Десислава Хурмузова – бивш член на Обществения съвет към Фонда за лечение на деца, директно нарече случващото се политическа поръчка и каза, че институциите не са използвали информацията от членовете му по делото. Според нея \"по-скоро става въпрос за една самоцелна демонстрация на сила на един самозабравил се министър, който просто реши да разбие една работеща институция и да съсипе репутацията на Павел Александров\". Вече през април 2018 г.  , адвокатите на подсъдимите пледираха, че има съществени процесуални нарушения и съдебният състав потвърди тази констатация.  \"Прокуратурата не откри нарушения във фонда за деца. Защо има арести?\" При процеса адвокатката на Алексанров - Диана Ангелова, заяви пред БНР: Александров коментира след решението на съда: Специализираната прокуратура тогава се зарече, че ще протестира решението в седемдневен срок: Днешното съобщение на съда обаче гласи: \"Прокуратурата не откри нарушения във фонда за деца. Защо има арести?\"", "date": "2018.04.11", "title": "Прокуратурата дори не протестира казуса с шефа на Фонда за лечение на деца"}
{"url": "http://clubz.bg/66521-10_ot_naj_golemite_hitove_po_muzika_na_toncho_rusev_video", "text": "Влюбени погледи, нежни думи, доказвания…, тежки раздели, неизречени истини, ноти за сбогом. Музиката му завинаги ще остане в историята на България. Отиде си Тончо Русев Сайтът   предлага своите предложения за 10 от най-големите творби на именития композитор Тончо Русев, който почина вчера след кратко боледуване. Тончо Русев е роден в Бургас през 1932 г. Завършва Музикалната академия, специалност „Тромпет“. През 1960 г. участва в първия състав на биг-бенда на Българското национално радио. През 1962 г. основава заедно с Димитър Ганев, Морис Аладжем и др. оркестър \"Балкантон\". От 60-те години на миналия век насам неговите песни са изпълнявани от много български певци и певици - Лили Иванова, Васил Найденов, Веселин Маринов и др. Сред чуждестранните изпълнители на неговите произведения са София Ротару, Филип Киркоров, Дагмар Фредерик, Фара Мария и др. Песните му са издавани в САЩ, Англия, Франция, Испания, Италия, Гърция, Турция и Русия. Повечето от песните му са създадени по текстове на български поети като Елисавета Багряна, Иван Вазов, Ваньо Вълчев, Дора Габе, Атанас Далчев, Дамян Дамянов, Калин Донков, Георги Джагаров, Петя Дубарова, Евтим Евтимов, Павел Матев, Христо Фотев и Борис Христов. Автор е и на детски песни, музика към театрални спектакли, телевизионни, детски мюзикъли и саундтрака на филми като „Юлия Вревская“, „Петимата от РМС“, „Тайфуни с нежни имена“. От огромната съкровищница с над 1000 песни, които остави зад себе си, в памет на Тончо Русев днес избрахме 10 от най-големите хитове:", "date": "2018.04.11", "title": "10 от най-големите хитове по музика на Тончо Русев (ВИДЕО)"}
{"url": "http://clubz.bg/66532-demokraciqta_v_bylgariq_se_vloshava_otnovo", "text": "За поредна година състоянието на демокрацията в България се влошава, сочи годишният доклад на  . Корупцията и зависимите медии са най-големите проблеми пред страната. Демократичният инедкс на страната е 3,39 в сравнение с 3,36 миналата година (скалата е от 1 до 7, като най-добрият резултат е 1, а най-лошият - 7) . По повечето показатели, резултатите се запазват стабилни в сравнение с 2017 г. Неправителствената организация отчита  - индексът от 3 става 3,25. Причината -  , тесните връзки на бизнеса с партийните структури на местно ниво и намалените възможности за икономически инициативи. Другите показатели са   (България има резултат 3,75),   (2,25),  (2,5),  (4,25),   (3,5) и  (4,25). \"Фрийдъм хаус\": България е свободна, медиите - \"частично свободни\" Състоянието на медиите у нас непрекъснато се влошава, заключава доклада на \"Фрийдъм хаус\". Увеличава се броят на нападенията и заплахите срещу журналисти, липсва прозрачност във финансирането и собствеността на медиите. Прогресът на съдебната реформа е отчетен в последния доклат по Механизма засътрудничество и проверка на Европейската комисия, но зависимостта на съдебната система и корупцията продължават да са сред най-големите пречки пред демокрацията. \"Фрийдъм хаус\" ни пише 4,25 по корупция  Сред страните в преход кам пазарна икономика, за които се отнасят публикуваните днес доклади, н  (с иднекс 1,82), а  (6,96). За втора поредна година управлението в повече страни в региона е определено като \"авторитарно\" отколкото като \"демократично\". Авторитарни режими (с демократичен индекс от 6 до 7) са Русия, Беларус, Казахстан, Узбекистан, Туркменистан, Киргизстан, Таджикистан, Азербайджан. Като страни с демократично управление (индекс от 1 до 2,99) са определени Литва, Латвия, Естония, Полша, Чехия, Словакия, Словения. Страни със смесени режими или в преход от авторитарно към демократично упавление (индекс от 4 до 4,99) са Украйна, Молдова, Босна и Херцеговина, Косово, Албания и Македония. , заедно с Румъния, Унгария, Сърбия и Хърватия, е определена за (с индекс от 3 до 3,99). Това са страни, в които се спазват сравнително високи стандарти при провеждането на избори, но срещат трудности в гарантирането на гражданските свободи и политическите права на гражданите си. \"Фрийдъм хаус\" ни пише 4,25 по корупция ", "date": "2018.04.11", "title": "Демокрацията в България се влошава. Отново"}
{"url": "http://clubz.bg/66516-postimperskiqt_mahmurluk_na_rusiq", "text": "Всяка разпаднала се империя предизвиква силен и мъчителен постимперски синдром в обществото - метрополия. Особено силен е този синдром в континенталните империи, притежавали интегрална териториална протяжност (за разлика от морските - колониалните империи, в които метрополията и колониите са много по-отчетливо разграничими както териториално, така и като култура и идентичност). Разпадът на Руската империя (в нейния модус на Съветски съюз) поражда още по-дълбок и драматичен постимперски синдром. Всяка империя е претенция за универсум, поради което експанзията върху други страни и народи е основна характеристика на нейното битие и международно поведение. Тази характеристика на империята в случая с Русия е доведена до абсолют. Не съществува друга цел на имперското битие на Русия, която да е изобщо сравнима с приоритета за териториална експанзия. Русия трябва да владее колкото се може по-голяма част от Европа, \"за да избегне пряка опасност от външна агресия\" (Джордж Фридман) през северноевропейската равнина. Русия трябва да владее проливите и Балканите, за да има излаз на \"топли морета\", в които навигацията не се прекратява през зимата, а по-нататъшната експанзия може да продължава без прекъсване през всички сезони. Русия трябва да владее Кавказ, за да контролира основния път между Изтока и Запада, преминаващ през Каспийско море, Южен Кавказ, Черно море и Балканите. Антарктика? Изконно руска! Аляска? Престъпно продадена! Трудно ще се сетите за географска локация, която да няма нещо общо с \"изконно\" руските имперски интереси. Затова днес Русия преживява своя постимперски синдром по-трудно, по-гневно и по-опасно за всички, отколкото дори Ваймарска Германия, пост-Хабсбургска Австрия, да не говорим за колониална Франция или Британия. На мястото на руската империя днес възникват и през многобройни премеждия се утвърждават новите постсъветски нации. Агресивността на Москва само укрепва тяхната идентичност и държавно спонсориран национализъм. Този процес не може да бъде спрян - той се развива като част от неумолимото настъпление на модерността. В определен момент връх над постимперския махмурлук ще вземе и един по-рационален руски национализъм. Същевременно в нашата епоха се реализира и кризата на модерността, която освен ценностни, философски и общностни - постмодерни измерения, се разгръща и като консервативна реакция на това, което е оцеляло от традиционализма срещу отслабената харизма на модерния свят. Възраждането на имперската идеологическа легитимност няма общо с реалните шансове за възраждане на имперското битие. И Путин, и Ердоган рано или късно ще разберат това с голяма доза горчивина. Възраждането на имперската носталгия и на традиционализма обаче дават мощен тласък на имперските политически мечтания. Дугин и неоевразийството, \"Архипелагът Русия\" и Цимбурски, нечестивият синтез на болшевизъм и квази-православие... списъкът на квази-идеологиите на възраждащия се руски империализъм може да бъде продължен. В тази вакханалия на имперската носталгия трудно може да си пробие път аргумент, свързан с реална и прагматична цел за развитието на Русия като мощна, богата, удовлетворена от своята 1/7 част от световната суша държава и общество. Публичното пространство е възпалено от гняв и непоносимост към \"хегемона\" Америка, към \"смешния\" военнополитически слабак ЕС, който се опитва да експанзира икономически, към \"предателите\" - доскорощни \"крепостни\" нации на Москва от Източна и Южна Европа. Накъде отива всичко това? Ще преживеем ли втория акт на постимперската руска драма в същите измерения, в които преживяхме втория акт на предаденото германско величие - Хитлер дойде на власт върху гневното изригване на \"предадената\" в Първата световна война Германия? Или все пак имаме шанс за поумняване в Москва и ориентация към мирна културна и икономическа експанзия в постсъветското пространство? Вместо да ходят с танкове в Грузия и Донбас, великоруските империалисти биха могли да си спомнят, че руският език е \"лингва франка\" за всички тези народи, които днес Москва се опитва отново да завладее с кръв и унижение. Руските богатства могат да бъдат в основата както на успешната модернизация на Русия, така и на сътрудничеството й с този ареал на бившия Съветски съюз и бивша Източна Европа, където икономическата изгода би била много по-добър атестат на Големия брат, отколкото агресията му, наглостта му и пренебрежението му към всички, които не са толкова велики колкото него. За съжаление, двата варианта не се изключват един друг. Може би ще трябва да преминем през изпитанието на тази вторична постимперска мания за величие на Третия Рим, преди арогантните имперски мечтатели в Кремъл да си седнат на задника и да разберат, че единствено изгоден им е вторият вариант. Ако той все още е наличен като възможност.    ", "date": "2018.04.11", "title": "Постимперският махмурлук на Русия"}
{"url": "http://clubz.bg/66524-reformata_v_telk_zamrazena_obrazno_kazano_video", "text": "Правителството няма да отстъпи от намеренията си за реформа при издаването на медицински експертизи и решения на ТЕЛК. Само замразява въпроса до постигане на споразумение със заинтересованите организации на хора в неравностойно положение. Това стана ясно по време на заседанието на Министерския съвет, което се проведе на фона на протест под прозорците. Хиляди инвалиди излязоха на демонстрация срещу намеренията на кабинета за промени при издаването на медицинска експертиза, въпреки че те бяха на етап обществено обсъждане. И на същия този етап бяха оттеглени ден преди насрочения протест в опит да го спрат. Днес правителството не веднъж, а на два пъти влезе в обяснителен режим като се наложи лично премиерът Бойко Борисов за пореден път да тушира недоволството. Борисов обаче не можа по познатия си маниер просто да приключи с темата, предизвикваща толкова голямо обществено недоволство, като обяви, че тя излиза от дневния ред. Той даде заявка, че тя само се замразява. Причината е в коалиционния партньор на ГЕРБ - \"Обединени патриоти\". Те още в предизборната си програма обещаваха реформа в решенията за ТЕЛК като стигнаха толкова далеч, че това им обещание влезе в управленската програма - със спестените пари от издаването на фалшиви инвалидни пенсии да се вдигнат пенсиите на всички възрастни хора.  За да заяви, че диалогът продължава, но реформата не се отменя, пред журналисти първо слезе социалният министър Бисер Петков. Половин час по-късно, за да не е останал Петков неразбран, \"трибунка\" пред медиите слязоха да дадат Бойко Борисов, вицепремиерът (ОП) Валери Симеонов, вицепремиерът Томислав Дончев, Бисер Петков и здравният министър Кирил Ананиев.  \n\t Основното послание бе, че само с реформа в ТЕЛК ще се спре изтичането на средства и корупция в системата. Тези 1,7 милиарда лева, които сега отиват при инвалидите, няма да бъдат намалявани, а само по-справедливо разпределяни, дадоха заявка премиер и министри.  Ден преди планирания за пред Министерския съвет национален протест на хората с увреждания социалният министър Бисер Петков отговори с официално писмо на протестната им нота. Тя му беше връчена от 20 национално представителни организации, в които членуват над 200 000 хора с увреждания. Хората протестират срещу подготвените промени в медицинската експертиза. Те предвиждат част от хората с увреждания, които понастоящем получават инвалидна пенсия, да спрат да я получават, ако бъде преценено, че имат физическата възможност да работят.  Наредбата за медицинската експертиза на трудоспособността и инвалидните пенсии, подготвяна още от предишния кабинет, когато социален министър беше Ивайло Калфин, бе замразена. Още оттогава датира предложението експертизата на трудоспособността да се прави от две комисии, а не както е сега - от една. Целта е медицинската експертиза, която се изготвя от трудово-експертните лекарски комисии (ТЕЛК), да не води автоматично до отпускане на пенсии. Такива ще бъдат отпускани, ако втора комисия прецени дали човекът може да работи. Нотата бе представена на министъра още на 1 март на заседание на Националния съвет за интеграция на хората с увреждания. Организациите са недоволни от промените в начина на предоставяне на медицинска експертиза, както и в оценката на работоспособността на хората с увреждания. Сега в решенията на ТЕЛК-овите комисии подобно разделение не съществува. Според организациите всеки четвърти човек с увреждане у нас живее с доходи до 250 лева и под линията на бедност. Предложенията на властта за реформи щели да доведат единствено до отнемане на инвалидни пенсии на 100 000-150 000 души. Инвалидни пенсии в България получават над 800 000 души, като половината от тях са с решения на ТЕЛК. Още във вторник, малко след като Бисер Петков реши с голямо закъснение да отговори на изпратеното му над месец по-рано протестно писмо от организациите на хората с увреждания като ги упрекна индиректно за липса на конструктивен диалог, здравният министър Ананиев (вносител на измененията в наредбата за медицинската експертиза на трудоспособността и инвалидните пенсии) свика извънреден брифинг, на който обяви, че \"по личното разпореждане\" на премиера Бойко Борисов здравното министерство оттегля предложените промени в начина, по който ще се издават удостоверения за ТЕЛК. На въпрос за това, че от БСП \"яхнаха\" протеста на инвалидите, изпращайки декларация, с която се солидаризират с исканията им и критикуват намеренията на управляващите, социалният министър вметна, че не е видял протест от страна на левицата при първоначалните обсъждания на реформата: Половин час по-късно лично Борисов оглави брифинга. Той посочи, че правителството \"Ни най-малко не е мислило да навреди\" и благодари на хората, които протестират в този момент, защото така диалогът щял да започне и точка по точка въпросите да бъдат изчистени. По думите му Валери Симеонов от пет месеца работел по тази реформа. По думите му ТЕЛК решенията са първоизточникът на проблема с корупцията в системата.", "date": "2018.04.11", "title": "Реформата в ТЕЛК замразена. Образно казано (ВИДЕО)"}
{"url": "http://clubz.bg/66525-pravitelstvoto_pak_prati_bojko_kocev_v_moskva_kato_banker", "text": "Правителството одобри кандидатурата на Бойко Коцев за член на управителния съвет (УС) на Международната банка за икономическо сътрудничество (МБИС) с мандат до пет години. Седалището на банката е в Москва. В качеството си на член на УС на МБИС представителят на България ще участва в оперативната дейност и управлението на банката и ще отстоява финансово-икономическите интереси на страната ни. Бойко Коцев е с богата биография. Той е син на Васил Коцев, който е бивш шеф на Първо главно управление на ДС, като е човекът, задържал се най-дълго на този пост. Бойко Коцев е завършил Московския държавен институт по международни отношения през 1980 г. През 1986 г. е учил в Британския институт за международно и сравнително право, а през 1995 г. - в Колежа за гражданска служба в Лондон. За последно той бе посланик на България в Русия. Преди това бе постоянен представител на България в ЕС. Коцев е и зам.-министър на вътрешните работи в правителствата на Симеон Сакскобургготски и Сергей Станишев. Бил е и ръководител на преговорния екип за присъединяване към НАТО в областта на сигурността. Награден е с Върховен офицер на Ордена за заслуги към Френската република, Върховен офицер на Ордена на Леополд Втори на Кралство Белгия, Върховен офицер на Ордена за заслуги на Кралство Норвегия. Международната банка за икономическо сътрудничество е основана през 1963 г. в Москва. Тя е в процес на трансформация за превръщането й в модерна международна банка за развитие. Банката обръща особено внимание на проекти в сектори, които генерират растеж и са приоритетни за развитието на икономиките на страните членки – България, Виетнам, Полша, Монголия, Румъния, Русия, Словакия и Чехия. В стратегията й за България приоритет е кредитирането в сферата на промишлеността, селското стопанство, търговията, транспорта и банковия сектор.", "date": "2018.04.11", "title": "Правителството пак прати Бойко Коцев в Москва. Като банкер"}
{"url": "http://clubz.bg/66513-gerb_shte_uzakonqva_nezakonnoto_stroitelstvo_predi_mestnite_izbori", "text": "Опит за узаконяване на незаконни строежи ще правят депутати ог ГЕРБ. Точно преди празниците избраници от управляващата партия са внесли два проекта за промени в  . Единият от тях третира именно незаконни строежи. Става дума за регулация, свързана с узаконяване на определени видове постройки, изградени без документи след 1 април 2001 г. Подобен механизъм е имало и преди - за легализиране на строежи без необходимите книжа, градени до 2001 г., но той е отпаднал след отмяна на Закона за териториално и селищно устройство. Сега едно от условията за узаконяване ще е и заплащане на 30% от строителната стойност на обекта. Тя пък ще се определя от кмета на общината, в която е обектът или от упълномощено от него лице. Методиката за определяне на строителната стойност пък трябва да бъде утвърдена от регионалния министър в срок от три месеца след влизането в сила на новите текстове в ЗУТ. Ако бъдат приети от Народното събрание, разбира се. Според предложенията за промени в закона на узаконяване по искане на собственика или собствениците, при определени условия, ще подлежат строежи като жилищни и смесени сгради със средно застрояване; сгради и съоръжения за обществено обслужване с разгъната застроена площ от 1000 до 5000 кв.м или с капацитет от 100 до 200 места за посетители. В списъка влизат още паркове, градини и озеленени площи до 1 хектар, както и случаите на реконструкция и основен ремонт на изброените строежи, както и вътрешни преустройства на сградите от първа до четвърта категория, с които не се засяга конструкцията им. Новите правила за узаконяване ще важат и за строежи от пета и шеста категория по смисъла на действащите текстове от чл. 137 на ЗУТ. Незаконни обекти няма да се премахват, ако \", пише още в проекта. Това обаче няма да важи за строежи или части от тях, появили се в защитени територии и вододайни зони, извършени без разрешение или в нарушение на други закони. Процедурата, която предлагат депутатите от ГЕРБ, включва подаване на заявление от собственика до институцията, която е трябвало да издаде разрешение за строеж. Следва едномесечен срок за произнасяне по заявлението и дали то отговаря на изискванията. При отказ за узаконяване може да се стигне до премахване на въпросния строеж. При прием на заявлението ще трябва да се мине през още няколко процедури, в това число съгласуване на проект за узаконяване, съдържащ геодезическо и архитектурно заснемане на обекта, получаване на становище от инженер-конструктор за евентуални допълнителни укрепителни дейности. Строежът трябва да се приведе в съответствие със съгласувания проект и да му се състави технически паспорт. Последната стъпка е заплащането на глобата от 30% от строителната стойност. Парите от глоби ще постъпват в общинските бюджети. Започна събаряне на 143 незаконни ромски постройки в \"Захарна фабрика\" Предвидено е и съдебно обжалване на актовете при несъгласие за всеки конкретен случай. Поправките в ЗУТ идват година и половина преди редовните местни избори през 2019 г. Самите депутати от управляващата партия пишат в мотивите си към законопроекта, че поправките са нужни, за да се минимализират  . Припомнено е, че често пъти незаконни постройки са единствено жилище на техните собственици и разрушаването на подобни имоти е в противоречие с разпоредбите на Европейската конвенция за правата на човека.  Събориха незаконни ромски къщи в Асеновград През април миналата година Европейският съд за правата на човека в Страсбург излезе с решение, в което настоява българското правителство да спре планираното от община Пловдив събаряне на къщи в пловдивската \"Арман махала\" до осигуряване на подходящи жилища за обитателите им. Акцията по заличаване на незаконни здания, особено в ромски махали, бе подета от различни общини и прегърната от коалиционния партньор на ГЕРБ - \"Обединени патриоти\".  Специално за рушенето на ромски къщи в Асеноград миналата година вицепремиерът Валери Симеонов се похвали с видео с багери в профила си във фейсбук, придружено с думите:    Според вносителите на промените в ЗУТ от ГЕРБ - предвидената глоба при узаконяване на строеж е достатъчно висока, за да не стимулира незаконното строителство.  Събориха незаконни ромски къщи в Асеновград", "date": "2018.04.11", "title": "ГЕРБ ще узаконява незаконното строителство преди местните избори "}
{"url": "http://clubz.bg/66511-evrokontrol_aviokompaniite_da_vnimavat_v_iztochnoto_sredizemnomorie", "text": "Евроконтрол - европейската организация за безопасност на въздухоплаването, предупреди авиокомпаниите да бъдат предпазливи в Източното Средиземноморие заради възможното започване на въздушни удари срещу Сирия през следващите 72 часа, предаде Ройтерс. От агенцията заявиха, че могат да бъдат използвани ракети „въздух-земя“ и/или крилати ракети и че има възможност за разстройване на радиооборудването за навигация. Американският президент Доналд Тръмп и западните съюзници обсъждат възможни военни действия, за да накажат сирийския президент Башар Асад заради предполагаемата атака с отровен газ на 7 април срещу бунтовническата крепост Дума, съпротивлявала се дълго време на правителствените сили. Светът говори за война Тръмп отмени вчера обиколката си в Латинска Америка за по-късно тази седмица, за да се фокусира върху инцидента в Сирия, съобщиха от Белия дом. Преди два дни той предупреди за бърз и мощен отговор, когато бъде установена отговорността за химическата атака. Предупреждението в сайта на Евроконтрол не уточнява източника на какъвто и да било ракетен удар. Авиационните регулатори в САЩ, Великобритания, Франция и Германия вече предупредиха авиокомпаниите да не навлизат в сирийското въздушно пространство, което накара повечето превозвачи да избягват района. Светът говори за война След 1,15 часа по Гринуич тази сутрин (4,15 ч. българско време) единствените пътнически полети над Сирия бяха извършени от Сирийските авиолинии и Ливанските близкоизточни авиолинии, показват данни за сайта за проследяване на полети FlightRadar24. В съобщението на Евроконтрол се говори за по-обширен район извън въздушното пространство, контролирано от Дамаск. Зоната в Никозия за полетна информация, спомената от агенцията, покрива Кипър и пространството над морските води около острова, става ясно от картата в сайта на организацията за въздухоплаването. Там обаче не е обозначена специфична територия под названието „Източно Средиземноморие“. Авиолиниите по света особено се тревожат за сигурността на пътническите полети след свалянето на малайзийски самолет в Украйна с ракета „земя-въздух“ през юли 2014 г. Тогава загинаха всички 298 души на борда. През миналата година Северна Корея извърши ракетни изпитания без предупреждение, като накара някои авиокомпании да променят маршрутите на полетите, за да не летят над определени райони над Японско море. В предупреждението на Евроконтрол се цитира документ на Европейската агенция за безопасност на авиацията. Засега обаче никой не е видял копието му. Светът говори за война", "date": "2018.04.11", "title": "Евроконтрол: Авиокомпаниите да внимават в Източното Средиземноморие"}
{"url": "http://clubz.bg/66517-kak_zukyrbyrg_pobedi_senatorite", "text": "Марк Зукърбърг излезе невредим от изслушването пред Сената снощи, а най-голяма заслуга за това имат сенаторите, голяма част от които нямаха представа как работи Facebook, пише Дилън Биърс от Си Ен Ен. Изслушването на Зукърбърг показа, че голяма част от американските сенатори са неграмотни относно технологиите на ХХI век. Въпросът, който се очакваше да бъде в центъра - личното пространство в социалните медии и неправомерното използване на данни, - беше един сред многото. Ден 2: Зукърбърг призна за \"морална отговорност\" за намесата в изборите Изглеждаше, сякаш много сенатори на практика питат Зукърбърг как работи Facebook, и то в момент, когато светът се нуждае от интелигентна дискусия за личната информация на потребителите, добавя Биърс. Липсата на разбиране за бизнес модела и изобщо за начина на работа на социалната мрежа позволи на Зукърбърг да се отклони от важни въпроси, които досега не са получили ясен отговор - защо Facebook не информира потребителите навреме, че данните им са били използвани от компании като Cambridge Analytica, и какви конкретни мерки ще се предприемат в бъдеще. Въпросите на сенаторите бяха по всички скандали, свързани с компанията през последните месеци - руската намеса в американските избори за президент през 2016 г., предоставянето на лични данни на компании като Cambridge Analytica, речта на омразата и фалшивите новини. Дори и по ключовия въпрос на изслушването - сигурността на личните данни - сенаторите поискаха от Зукърбърг обяснение дали потребителите могат да вярват на Facebook, вместо конкретни стъпки как те да получат по-голям контрол върху споделянето на данните им. Което пък даде на Зукърбърг възможност да се върне на любимите си обяснения: че поема отговорността и ще промени нещото към добро. Сред малкото тежки изпитания за създателя на Facebook беше въпросът на сенаторката от Калифорния Камала Харис защо компанията не е разкрила на потребителите си, че Cambridge Analytica използва личните им данни още през 2015 г., а едва сега, след като се появиха такива твърдения в медиите. А вашият профил изтекъл ли е от Facebook? Проверете! Друг сенатор, Роджър Уикър, попита директора на Facebook дали компанията може да проследява дейността на потребителите в интернет дори когато те са извън акаунта си в социалната мрежа. Подобен въпрос зададе и Рой Блънт - потвърждава ли, че компанията следи устройствата на потребителите дори ако не са в профила си. Зукърбърг загатна, че е възможно разработване на платена версия на Facebook за всеки, който не иска да споделя информацията си и да получава таргетирани реклами. Повечето анализатори обаче приемат думите му като заявление, че това може да се промени в близко бъдеще. Още през първите часове от изслушването обаче акциите на Facebook отбелязаха най-големия си дневен скок за последните две години - 4,5%. След като стана ясно, че компанията Cambridge Analytica, разработила стратегията, която вкара Доналд Тръмп в Белия дом и изкара Великобритания от ЕС, е използвала без разрешение данните на 87 милиона души. А вашият профил изтекъл ли е от Facebook? Проверете!", "date": "2018.04.11", "title": "Как Зукърбърг победи сенаторите"}
{"url": "http://clubz.bg/66527-sydyt_pusna_jelqz_andreev_na_svoboda", "text": "Окръжният съд в Добрич не уважи искането на прокуратурата за най-тежката мярка за неотклонение - \"задържане под стража\", и реши да пусне 29-годишния Желяз Андреев с най-леката мярка \"подписка\". Ето в какво САЩ обвиняват арестувания Желяз (ОРИГИНАЛ) Той бе задържан от полицията по искане на прокуратурата в Маями във връзка с разследване във Флорида срещу 11 души - сред тях и българи, - които са обвинени, че са нарушили ембаргото за търговия със Сирия. Три протеста в подкрепа на търсения от САЩ Желяз Андреев Желяз 7 години не е сменил своята адресна регистрация и все още се води по постоянен адрес в Добрич, въпреки че от 4 години живее в София, установиха магистратите. Това бе и една от предпоставките да приемат, че няма опасност да се укрие или да извърши престъпление. Прокуратурата искаше  докато трае производството за екстрадирането му в САЩ. Съдът обаче му наложи най-леката мярка за неотклонение, докато трае производството по екстрадицията. Пред съда той заяви, че  Определението на съда не е окончателно и прокуратурата може да го протестира пред Апелативния съд във Варна. \n\t Днешното производство пред добричкия съд касаеше само . Съвсем друго е предстоящото на младия мъж екстрадиционно производство - когато ще се преценява дали да уважим искането за екстрадиция на САЩ. Трето е делото по същество - дали е извършил престъпленията, за които го обвиняват, което ще се гледа зад Океана. След днешното решение приятелката на Желяз - Милена, съобщи, че насрочените протести в негова защита все пак ще се състоят, защото те не са срещу мярката, а срещу самото искане за екстрадиране. Междувременно младият добричлия получи и политическа подкрепа от НФСБ. Оттам излязоха с декларация, в която   В   се припомня, че към добричлията има повдигнато обвинение от прокуратурата във Флорида за участие в заговор за нарушаване на ембаргото на Сирия и за измама към САЩ. От НФСБ са категорични, че  От партията напомнят на българската прокуратура и Министерството на вътрешните работи, че по Конституция те са задължени да защитават българските закони и граждани, а не да се превиват под натиск на чужда държава. Ето и пълния текст на написаното от формацията на вицепремиера Валери Симеонов: \"Националният изпълнителен комитет на „Национален фронт за спасение на България“ излезе с декларация, с която настоява българските власти, включително съдебната, да защитят нашия сънародник Желяз Андреев и да не се поддават на външен натиск, независимо откъде идва той. От патриотичната партия припомнят, че на 7 април той бе задържан от МВР в родния му град Добрич заради искане от страна на САЩ за екстрадирането му. Към Желяз има повдигнато обвинение от прокуратурата във Флорида за участие в заговор за нарушаване на ембаргото на Сирия и за измама към Съединените американски щати. В периода май 2013 г. – април 2016 г. Желяз е служител в отдел „Продажби“ в българския офис на американската компания АW-Trоnics. Той е назначен на изпитателен срок и негово пряко служебно задължение е да предлага авиационни части на авиокомпании и сервизни центрове за самолети и хеликоптери от различни държави, сред които и на сирийската авиокомпания Sуriаn аir, без да подозира, че подобни сделки могат да се окажат нарушение на ембаргото, наложено от САЩ на Сирия. Сирийските авиолинии са включени в списъка от клиенти на АW-Trоnics, на които Андреев е длъжен да представи услугите на компанията. Изборът на кои клиенти да се представят услугите не е по желание на продавачите и съответно Андреев не е имал свободата да решава на кого да представи услугите на дружеството и на кого не. Андреев е назначен на трудов договор по българското трудово законодателство с компания, регистрирана в България, с централен офис в САЩ. Той никога не е уведомяван, че работи по чуждо законодателство, и следователно не е действал със съзнанието, че нарушава закон, камо ли закон на чужда държава. Още повече че компанията не е предоставила инструктаж на служителите си кои клиенти са потенциално рискови нито по българското, нито по американското законодателство. България и САЩ са подписали договор за екстрадиция, ратифициран от българските власти през 2008 г. Според закона обаче ”екстрадиция се допуска само когато деянието съставлява престъпление по българския закон и по закона на молещата държава”. Към момента на извършените продажби (септември 2013 г. - февруари 2014 г.) нито България, нито ЕС са наложили такова ембарго към Сирия. Тоест деянието, за което прокуратурата във Флорида обвинява Желяз Андреев, не е престъпление нито по българското, нито по европейското законодателство и екстрадирането му е недопустимо!   Няма доказателства, че Андреев е нарушил ембарго върху Сирия, най-малкото защото такова ембарго България и дори Европа не е налагала.   Няма доказателства, че Андреев е фалшифицирал документи.   Няма доказателства, че Андреев е заговорничел срещу България или дори срещу САЩ. Няма доказателства, че Андреев е нарушил който и да било български закон. ПП „Национален фронт за спасение на България“ напомня на българската прокуратура и Министерството на вътрешните работи, че по Конституция те са задължени да защитават българските закони и граждани, а не да се превиват под натиск на чужда държава. Желяз Андреев трябва да бъде освободен незабавно от ареста, където вече трети ден лежи невинен. „Българският съд трябва да отсъди безпристрастно дали е редно един български гражданин да бъде екстрадиран в чужда държава по безпочвени, скалъпени и нелепи обвинения и без да е нарушил нито един български закон? Ние вярваме, че не е!” - завършва декларацията на НФСБ, подписана от нейния председател Валери Симеонов и заместниците му Данчо Хаджиев, Валентин Касабов и Борис Ячев. Три протеста в подкрепа на търсения от САЩ Желяз Андреев", "date": "2018.04.11", "title": "Съдът пусна Желяз Андреев на свобода"}
{"url": "http://clubz.bg/66519-ne_moje_da_si_zavrem_glavite_v_pqsyka_i_da_ne_poglejdame_otvyd_duvara", "text": "По повод ивента за протест срещу екстрадирането на момчето, търгувало със стоки с възможна двойна употреба, надявам се случаят да се разреши по най-добрия начин. Но и нека да се опитаме да си извадим няколко извода, за да не се повтаря ситуацията. Три протеста в подкрепа на търсения от САЩ Желяз Андреев Та, редовните 21 точки: 1. Незнанието на законите не оправдава техния нарушител. Това не е моя идея. Идва още от Древен Рим. Нормалните държави процедират така. 2. Фактът, че една фирма е американска, не означава, че е перфектна. Същото важи за всички националности. Компаниите трябва да се преценяват по дейността й, по проектите, по моралния й кодекс. А не по географско разположение. 3. Има все пак изключения. Като военни зони например. Просто не приемайте работа за фирми, свързани с държави, където може да има проблем. Или, ако приемете, знайте, че си носите отговорността. И се пазете. Ето в какво САЩ обвиняват арестувания Желяз (ОРИГИНАЛ) 4. Това, че шефът ви е спуснал задача, не означава, че трябва задължително да я изпълните. Иначе може да ви накара да продавате наркотици, бели робини, бъбреци и други. 5. Да не забравяме, че нацистите и комунистите са се оправдавали, че не са знаели какво става в концлагерите. Били мислели, че изпращат семейства в трудови лагери. 6. Да, горното е пресилено. Но някои законодателства, особено американското, са ужасно стриктни по посока на възможна кооперация с терористи. Имайте го предвид. 7. Американците имат Патриотичен акт, който работи срещу тероризма в самите САЩ. Както и много закони срещу тероризма, които преследват всякакво сътрудничество с множество организации. Добре е да се знаят кои са те. Утре някой да не се учуди защо го арестуват за търговия с \"Хизбула\". 8. Светът вече е едно малко село. Т.е. не може да си заврем главите в пясъка и да не поглеждаме какво става отвъд дувара. Учете, четете, мислете, пак учете. Светът е това, което се случва, докато ние си мислим, че знаем всичко. 9. Идеята да браним някого само защото е БЪЛГАРИН не е добра. Не мога да браня например човек, който рита бабички по границата. Трябва да се бранят хора, които имат правилна кауза. 10. Месторождението е важно само за ПатрЕотите. То и затова им е толкова акълът. И затова са направили толкова много значими управленски решения. 11. Външнотърговската дейност е нещо сложно. И най-често е свързана с познаване на много международни и локални писани и неписани закони. Ако някой е решил, че от компютъра си в София, Добрич или който и да е друг град просто купува-продава, то леко е в грешка. 12. Учете и четете по дейността си. Особено като става въпрос за други държави. Всеки народ си има своята особеност. Своята религия. Своите табута. Научете ги, преди да ги спамите с оферти за каквото и да е. 13. Например ужасна идея е да се занимавате с финансови и банкови дейности в Близкия изток, ако не знаете, че съществува Ислямско банково дело (Islam banking). С неговите особености. 14. Концепцията „наше момче, заблудило се, объркало се, то вече няма да прави така“ работи при селския кмет. Или при общинския полицай. Светът работи по други закони. 15. Но, в противоречие на горното, винаги си търсете правата. Факт е, че администрацията мачка. Българската мачка. Какво остава за огромната американска администрация. И те мачкат. И те бъркат. Или се престарават. Както и англичаните, гърците, германците, руснаците, евреите, арабите и всички други. Няма географска обусловеност. Има администрация, която може да сгреши. Търсете си правата и протестирайте. 16. Още в самото начало, още в секундата, когато научите, че може и да има проблем, веднага започнете да действате. Момчето сега е арестувано, но е знаело за проблема от повече от година. Какво се е направило за тази година? Колко писма са изпратени на посланика, сенатори, прокурори, журналисти, министри? И тук, а и там? БЪЛГАРСКАТА идея за „снишаване, ега се размине“ беше добра до време. Сега светът е различен. Сега трябва да се действа. 17. Интернет дава измамна сигурност. Фактът, че имаме средства и възможност да извършим някаква дейност, невинаги е достатъчен. Трябва всеки ден да се стремим да си набавяме информация и нови познания, за да си вършим работата. Така е устроен светът. 18. От много месеци с колеги говорим, че България е в нова ситуация. Вече се внасят кризи от целия свят тук. Оправданието „Не гледам новини и не знам“ вече е равносилно на: „Ми то аз нямах идея, че не мога да я намушкам с ножа.“ Част сме от глобалния свят. С всички плюсове и минуси. Не можем да се скрием и да се изолираме. Въпреки че някои политици ни лъжат в тази посока. Просто трябва да се научим как да живеем в новия свят. 19. Има свестни чужденци, има скапани чужденци. Както и има свестни българи и скапани българи. Хората се определят не по рожденото си място, а по душата, която носят. По Категоричния императив, запечатан в съзнанието им. Не вярвайте на някого заради паспорта му. Вярвайте му заради действията му. 20. Свикнете, че трябва да използвате услугите на добри консултанти като адвокати, счетоводители, комуникационни експерти и други. Идеята, че само ще печелите от международните възможности, но няма да инвестирате в предпазване от международните проблеми, е наивна. 21. Не спирайте да се борите. Каквото и да стане. Всичко се променя, всичко е възможно. Не спирайте да опитвате. Само от вас си зависи. Не от политици, не от „държавата“, не от другите. Да, намерете съюзници, приятели, съмишленици. Не сте сами. Но всичко зависи от вас. Пак казвам, не знам детайли за конкретния случай. Затова не давам оценка. Само се надявам нещата да се развият максимално добре и да се разбере истината. За финал искам да повторя, че вече реалността е друга. Бъдещето дойде. В различна ситуация сме и няма как да се затворим зад стени и да се правим, че Големият Лош Свят не съществува. Колкото по-бързо приемем нуждата от учене и адаптация, толкова по-добре ще се напаснем към новата реалност. Не е лесно, знам. Но с малки стъпки се постига много. Бъдете внимателни!   Ето в какво САЩ обвиняват арестувания Желяз (ОРИГИНАЛ)", "date": "2018.04.11", "title": "Не може да си заврем главите в пясъка и да не поглеждаме отвъд дувара"}
{"url": "http://clubz.bg/66522-257_zaginali_pri_samoletna_katastrofa_v_aljir_video", "text": "257 е имало в катастрофиралия днес в Алжир военнотранспортен самолет Ил-76 и всички са загинали. Това сочат последните данни, съобщени от алжирската държавна телевизия. По-рано броят непрекъснато се променяше от малко над 100, до над 200, в един момент бе съобщено, че загиналите са 105. Последните данни обаче говорят за още по-голяма трагедия. Говорител на Гражданска защита каза, че самолетът е трябвало да направи междинно кацане в Тиндуф, Югозападен Алжир, където живеят много бежанци от съседна Западна Сахара - спорна територия, анексирана от Мароко, предаде Асошиейтед прес.  По данни на агенция Алжери прес сервис (АПС) самолетът е пътувал за селището Башар в югозападен Алжир. Ил-76 - произвеждан в Съветския съюз и Русия, е паднал в нива минути след излитането от летището на военната база в Буфарик на 50 километра южно от столицата Алжир. Веднага след катастрофата машината е избухнала в пламъци.      Преди 4 години при катастрофа на военен самолет загинаха 77 души в Алжир.", "date": "2018.04.11", "title": "257 загинали при самолетна катастрофа в Алжир (ВИДЕО)"}
{"url": "http://clubz.bg/66510-svetyt_govori_za_vojna", "text": "Русия насочи ракети \"Калибър\" към базите на САЩ в Сирия. Въоръжените сили на Руската федерация тайно са поставени в пълна бойна готовност, пише в заглавие \"Независимая газета\". Ако САЩ се осмелят да използват сила в Сирия заради предполагаемата химическа атака в град Дума, ще получат аналогичен отговор не само от Дамаск, но и от Москва, твърди вестникът, като цитира изявления в този дух на руски политици. В ООН: Руската резолюция не мина, а Москва наложи вето на американската Няколко сайта, отразяващи военната дейност на Русия, писаха вчера, че на 8 и 9 април въоръжените й сили тайно са поставени в пълна бойна готовност. Официални потвърждения и коментари засега няма, но съобщенията на отбранителното министерство в Москва наистина създават впечатление за повишена активност на руските войски и военни флотове. Особено на черноморския и средиземноморския театър на военни действия; също и в Каспийско море, откъдето руски кораби неведнъж са нанасяли удари по цели в Сирия с крилати ракети \"Калибър\". Подготовка за подобни удари може би тече там и сега, пише изданието. Според военния експерт генерал-лейтенант Юрий Неткачев Русия може да обстреля с \"Калибри\" американски обекти в Близкия изток, ако Пентагонът, обвинил Москва в \"прословутите химически атаки\", предприеме \"акции за възмездие\" срещу руските бази в Тартус и Хмеймим.  САЩ пращат бойни кораби към Сирия Генералът е убеден, че Русия няма да ги остави без отговор, но смята за малко вероятен този сценарий, защото той със сигурност ще предизвика \"истинска голяма война, каквато не желаят нито САЩ, нито Русия\". По думите му евентуалният удар на Пентагона най-вероятно ще наподобява миналогодишното не твърде ефективно изстрелване на 59 ракети \"Томахоук\" по сирийска авиобаза, откъдето според американците са нанасяни химически удари в провинция Идлиб. Ситуацията \"не допуска друг вариант освен силов\", цитира всекидневникът изявление пред Си Ен Ен на бившия главнокомандващ обединените въоръжени сили на НАТО в Европа генерал Уесли Кларк. Според него САЩ може да нанесат удари по хеликоптерна база в Сирия, използвана за предполагаемата химическа атака срещу град Дума.  Този път ударът на САЩ по Сирия ще бъде по-мощен от миналогодишния - ще бъдат атакувани повече цели, за да последват \"осезаеми щети за Башар Асад и да се отправи сигнал, достатъчно ясен според представата на Доналд Тръмп\", пише в сп. \"Форин полиси\" Никълъс Герас, американски експерт по сигурността.  През миналата година Щатите предупредиха руското командване в Сирия за своите планове. Този път обаче Тръмп обвинява за химическите атаки и Русия, значи предупреждения може да няма, смята руският аналитик полковник Владимир Попов. Той допуска, че Тръмп може да нареди удар по резиденцията на Асад с цел сирийският лидер да бъде ликвидиран физически; тогава би трябвало да го защитят руските и сирийските средства за ПВО в страната. Западните медии очакват удар по Сирия най-вече от американския разрушител \"Доналд Кук\", който според тях се намира на петдесетина мили от руската военноморска база Тартус и е въоръжен с 56 крилати ракети \"Томахоук\". Медиите смятат, че в близките дни в района ще пристигне и \"Портър\", разрушител от същата серия. Американските военноморски сили впрочем разполагат в Средиземно море и с други кораби, носещи крилати ракети - по-специално с подводници, способни да атакуват цели в Сирия, добавя \"Независимая газета\". Руските военновъздушни сили са безсилни пред \"Доналд Кук\", пише в заглавие \"Взгляд\" по повод \"новата вълна от спекулации относно военните възможности на Руската армия. Отново се твърди например, че бомбардировачите Су-24 можели да потиснат електронния пълнеж на американския разрушител..., а после и да го унищожат\", пояснява електронният вестник. Оборудването за генериране на смущения, с което разполагат руските самолети, по мощност е несъпоставимо с електронните системи на военния кораб на САЩ, посочва той. Друг експерт, полковник Виктор Алкснис, коментира: В друг материал \"Взгляд\" цитира френски медии, съобщили, че през уикенда руски бомбардировач Су-24М извършил \"агресивна\" маневра на малка височина край френската фрегата \"Акитен\" в Средиземно море. Медиите подчертали, че Су-24 носел бойни оръжия. По-рано бе съобщено, че руски самолети Су-24 и Су-30СМ били забелязани в близост до френската фрегата, присъединила се скоро след това към американския кораб \"Доналд Кук\" край бреговете на Сирия, допълва онлайн изданието. Реакцията на Русия ще зависи от това накъде ще полетят крилатите ракети на САЩ, пише \"Ведомости\", цитиран от Би Би Си. Последните изявления на Тръмп сочат според вестника, че Вашингтон няма да се съобрази с мнението на съвета за сигурност на ООН, където се спори дали в Сирия са били използвани химически оръжия. Слуховете в интернет за повишена бойна готовност на руските въоръжени сили са лъжливи, твърди военният експерт Виктор Мураховски.  Източник, близък до руското министерство на отбраната, прогнозира, че САЩ ще обстрелват цели в района на Дамаск. Според него Щатите навярно ще повторят миналогодишния си \"удар в празното\" с оглед предупреждението на руския Генщаб за ответни атаки, ако пострадат руски военни. Все още е малка вероятността за мащабен военен сблъсък между Русия и САЩ, смята московският експерт Прохор Тебин. Възможни са случайни инциденти, но \"още няма предпоставки те да прераснат в реален осъзнат сблъсък\", нито са представени \"реалистични сценарии за развитие на военна ескалация\". Сегашната \"прохладна война\" се води в политиката, икономиката и информационното пространство, а задачата на руския военен потенциал в противопоставянето със САЩ е да възпира и охлажда горещите глави, добавя наблюдателят. САЩ пращат бойни кораби към Сирия", "date": "2018.04.11", "title": "Светът говори за война"}
{"url": "http://clubz.bg/66509-pikaso_narisuvan_ot_holivud_video", "text": "Биографичната филмова поредица „Геният“ на National Geographic се завръща на малкия екран този месец, след големия интерес, който предизвика с първия си сезон. В него Джефри Ръш влезе в образа на Албърт Айнщайн, а сега холивудските продуценти Рон Хауърд и Брайън Грейзър предлагат поглед към живота на Пабло Пикасо, в чиято роля влиза Антонио Бандерас. Избран е не само заради актьорските си качества, а и заради факта, че е израснал „на две пресечки“ от дома на художника в Малага. Дългогодишната мечта на актьора се сбъдва и той се превъплъщава в гения Пикасо за втори път – за пръв път това се случва във филма „33 дни“ на режисьора Карлос Саура. За да бъде най-близо до образа, актьорът се допитва до Мая Видмайер, дъщерята на Пикасо. Тя описва сложна личност: мил като баща, жесток като съпруг и любовник – Пикасо е известен с множеството изневери и навика му да изоставя жените, когато вече е изстинал към тях. Но при две от връзките си постъпва различно – с фотографката Лий Милър и с писателката Гъртруд Щайн той подхожда с уважение. Смята се, че техните взаимоотношения са били изцяло платонични. Първият епизод ще бъде с продължителността на пълнометражен филм, а целият сезон ще проследи бурния личен живот на Пикасо с множеството бракове и мимолетни авантюри, както и периодите, през които минава в творческия си път, за да остави в наследство 50 хил. произведения на изкуството. Сред останалите участници в „Геният: Пикасо“ са Алекс Рич, който ще изиграе младия художник, Клемънс Поези въплъщава Франсоаз Жило, майка на две от четирите му деца, Робърт Шийън се преобразява в Карлос Касагемас, близък приятел на художника, и Попи Делевин в ролята на Мария Тереза Валтер, майката на Мая – първата дъщеря на Пикасо. \n\t", "date": "2018.04.11", "title": "Пикасо, нарисуван от Холивуд (ВИДЕО) "}
{"url": "http://clubz.bg/66520-bylgariq_shte_razviva_blokchejn_s_drugi_v_es", "text": "22 държави от ЕС подписаха декларация, че ще развиват заедно блокчейн технологиите, съобщи Еврокомисията. Сред тях е и България. Целта е да се обменя експертен опит в новата технология, да се поставят основите на единен цифров пазар за частния и публичния сектор. Крайната цел е Европа да е начело в разработването и внедряването на този тип технологии. Блокчейн е метод за съхраняване на информация в компютърна мрежа, който представлява непрекъснато растящ списък от компютърни записи, наречени „блокове“, свързани помежду си и кодирани криптографски. Чрез нея съществуват криптовалути като биткойн, но технологията може да се ползва за всякакъв тип обмен - на пари или информация, и сключване на всякакъв тип сделки, като се прескача посредникът, при това по надежден начин. Готви ли се Европа да регулира биткойна? Технологията вече се ползва в световен мащаб, но държавите от ЕС са сред първите, които инвестират сериозно в създаване на партньорски блокчейн инфраструктури. Технологията ще улесни изключително много и поддържането на различни съвместни регистри в Съюза. Австрия, Белгия, България, Чехия, Естония, Финландия, Франция, Германия, Ирландия, Латвия, Литва, Люксембург, Малта, Холандия, Норвегия, Полша, Португалия, Словакия, Словения, Испания, Швеция и Великобритания ще работят заедно по разработване на приложения за регистрите. За целта ще бъдат инвестирани 300 милиона евро до 2020 г., а първите трансгранични операции започват от догодина. В следващия програмен период вероятно инвестицията в новата технология ще продължи.", "date": "2018.04.11", "title": "България ще развива блокчейн с други в ЕС"}
{"url": "http://clubz.bg/66475-evropejci_sme_i_oshte_kak", "text": "\"Европейци сме ний, ама все недотам\". Това е една от най-известните фрази от книгата \"Бай Ганьо\" на великия Алеко Константинов. Като че ли дойде време обаче българите да опровергаят тази фраза. Поне що се отнася до резултатите от изборите и управляващите мнозинства у нас и в други страни, който по дефиниция са по дотам европейски поради различни причини - географски, исторически и т.н. Наскоро на изборите в Унгария Виктор Орбан спечели 133 от 199 места в парламента. Това са 67% от мандатите. Към момента \"Право и справедливост\" в Полша има 235 от 460 места в парламента или 51% от мандатите. В България ГЕРБ има 95 от 240 места в парламента или 39,5% Ако към тези мандати добавим и 27-те депутатски кресла на \"Обединени патриоти\", които също не страдат от излишни симпатии към ЕС, то мандатите на управляващата коалиция стават 50,8%. Подобни сравнения винаги крият риск от неточност. На първо място разпределението на мандатите в парламента невинаги отразяват в максимална степен обществените настроения. У нас, например, разпределението на мандатите щеше да е съвсем различно ако имаше обединена автентична десница/демократична общност. На второ място разпределението на мандатите в парламента до голяма степен зависи и от избирателната система, която се използва. Все пак обаче именно това разпределение е най-важният краен резултат от парламентарните избори. И то определено може да бъде ако не меродавен критерий, то поне достатъчно добър ориентир за обществените настроения. Управляващите в Унгария, Полша и България си приличат изключително много по отношението си към ЕС. То е - меко казано - резервирано. Вярно е, че управляващите в Унгария и Полша често влизат в открити публични конфликти с Брюксел, което Бойко Борисов се старае да не прави. Без да се притеснява обаче да демонстрира публично топли чувства към Орбан. Изглежда, че на Борисов много често му се иска да се държи като Орбан. Обстоятелствата обаче не му позволяват. Едно от най-важните обстоятелства за успеха на ГЕРБ в последните години е, че тази партия на пи ар ниво минава за проевропейска. Но това, че нашата управляваща партия се нарича Граждани за ЕВРОПЕЙСКО развитие на България вече все по-трудно може да заблуди някого. Години наред герберите усвояват с относителен успех европейските пари. Но отказват категорично да въведат европейските правила по отношение на върховенството на закона, съдебната система, защита на конкуренцията и т.н. Полша, както е известно, има проблеми с ЕС заради опита да се установи политически контрол над съдебната система. В България такъв контрол, при това доста тежък, е имало винаги. Единственият опит той да бъде смекчен бе при промените на Конституцията в миналия мандат. Опитът бе по-скоро неуспешен, а ГЕРБ не го подкрепиха. Европейската маска на ГЕРБ падна окончателно покрай казуса \"Скрипал\" и отказа на правителството да изгони руски дипломати от страната. Поведението на \"антиевропейците\" от Унгария и Полша бе коренно различно. Унгария изгони един, а Полша - четирима дипломати. Според резултатите от изборите обаче ГЕРБ се радва на далеч по-малка популярност в България, отколкото аналозите й - що се отнася до отношението към ЕС - в Унгария и Полша. И по този показател българите изглеждат повече европейци от унгарците и поляците. Ако приемем, че управляващите в Унгария и Полша са по-големи антиевропейци от ГЕРБ - което, както се видя е доста съмнително - то изборните резултати в тези две страни са още по-голям комплмент за европейската същност на българския избирател. Антиевропейските партии у нас поне засега не могат да разчитат на голям политически успех. Този извод не е повод за дива радост или кой знае какъв оптимизъм. Но все пак е хубаво да сме наясно къде точно се ситуираме в отношението си към Европа и нейното най-голямо постижение - ЕС. И да не се самобичуваме прекалено много, какъвто навик имаме.", "date": "2018.04.11", "title": "Европейци сме и още как!"}
{"url": "http://clubz.bg/66512-tri_protesta_v_podkrepa_na_tyrseniq_ot_sasht_jelqz_andreev", "text": "Това е насловът на  , който е в екстрадиционна процедура по искане на прокуратурата в Маями, Флорида. Паралелно събиране ще има и пред съдебната палата на Добрич - където днес магистратите решават за постоянния арест на младия мъж, а в последните часове се появи и събитие - протест пред българското посолоство в Лондон. Ето в какво САЩ обвиняват арестувания Желяз (ОРИГИНАЛ) Както Клуб Z писа, младият мъж работел с още българи в софийския офис на регистрираната в Маями фирма AW-Tronics. Компанията обаче е търгувала със стоки с възможна двойна употреба със Сирия и в частност - самолетни части за авиолиниите  Американската прокуратура твърди, че фирмата е подавала неистинна информация на федерални агенции с цел да прикрие сделките със Syrian Air, а тримата шефове са \"насърчавали служителите си, които съзнателно са продавали забранени стоки на сирийските авиолинии\". Те от своя страна са съучастници на режима на президента Башар Асад, смятат обвинителите зад Океана. Не може да си заврем главите в пясъка и да не поглеждаме отвъд дувара Вчера говорителят на главния прокурор Румяна Арнаудова каза, че Андреев освен другото е търсен от Интерпол с червена бюлетина  Българин арестуван в Добрич по искане на САЩ Социалните мрежи оказват бурна и, общо взето, доста едностранчива подкрепа на добричлията. Общността   вече има над 2500 последователи. Неговият принос освен това е и за денонсиране на споразумението за екстрадиция между България и САЩ. В нея се апелира:  До днес ранен следобед тя беше събрали скромните 43 подписа. Предлага се да се търси помощта срещу екстрадиционната процедура на САЩ дори от... омбудсмана Мая Манолова: А кои са \"лошите\" е повече от ясно: На фейсбук страницата се срещат и по-хладни и разумни гласове: Днес съдът в Добрич ще обсъди дали да удължи прокурорската мярка   след като около 10 ч. тази сутрин изтичат предвидените по закон 72 часа. Всъщност въпросът с вината на Андреев е  и на базата на това ще се произнесе присъда - осъдителна или оправдателна. В момента Андреев е в процедура по най-обикновена екстрадиция, а справка със  посочва, че са твърде малко основанията, на които България може да откаже на чуждестранен партньор такава: най-често това става само ако  . Също така, за да не го дадем, трябва да допуснем, че   все основания, които трудно могат да бъдат приети. Освободихме американец, издирван от Киргизстан Екстрадиции като цяло се отказват изключително рядко, по правило на държави, за които българският съд изразява съмнение, че там не се спазва върховенството на закона - да си спомним отказа на 2 инстанции да върнат на Турция Абдула Бююк или американския гражданин Ленард Хоменюк, когото не дадохме на Киргизстан. Как диктатурите превръщат Интерпол в съучастник Сутринта пък адвокат Марин Марковски отбеляза, че за да се екстрадира човек, трябва деянието да е престъпление и в двете страни (което е факт), но търговията със стоки с двойно предназначение за Сирия у нас не било такова. За фалшифициране на документи още не била пристигнала преписката. До момента към 2600 души са се отбелязали, че  към софийския протест утре. Не може да си заврем главите в пясъка и да не поглеждаме отвъд дувара Българин арестуван в Добрич по искане на САЩ Освободихме американец, издирван от Киргизстан Как диктатурите превръщат Интерпол в съучастник", "date": "2018.04.11", "title": "Три протеста в подкрепа на търсения от САЩ Желяз Андреев"}
{"url": "http://clubz.bg/66507-demokratichna_bylgariq_trygva_s_ekip_za_alternativni_politiki", "text": "\"Демократична България\" - това е името, под което партиите ДСБ и \"Да, България\" ще скрепят в коалиция едногодишното си сътрудничество, започнало наново след провала на обединението им преди последните парламентарни избори. Третата формация в новата коалиция е партия \"Зелените\". Официалният старт ще бъде даден в четвъртък в София, а в обединението ще участват и нечленуващи в отделните партии в него представители на демократичната общност. Очаква се новата коалиция да бъде подписана за няколко предстоящи избори. \"Демократите\" - под този домейн ще \"живее\" обединението в интернет, когато стане готов новият сайт. Продължават да работят и с формациите ДЕОС и БЗНС, въпреки че под документа за новата коалиция абревиатурите засега ще липсват. Двете формации участваха в общите политически позиции, с които т.нар. демократична общност излизаше в продължение на повече от половин година по актуални обществени теми. Причина ДЕОС и БЗНС да не се присъединяват на първия етап са текущи вътрешнопартийни процедури в двете формации, твърдят източници от обединението. \"Да, България\" и ДСБ: Борисов е проводник на руското влияние Първата стъпка, която ще обяви \"Демократична България\" в четвъртък, е създаването на експертен екип за управленски алтернативи. Всеки от хората в този екип ще се занимава в определена секторна политика.  В експертната политическа работа по конкретни теми ще се включат лидерите на \"Да, България\"   и на ДСБ  . Иванов - в качеството си и на бивш правосъден министър, поема работата в сектор \"Правосъдие\", а Атанасов - бивш шеф на контраразузнаването и политик с дългогодишен опит - сектор \"Вътрешна сигурност\", научи Клуб Z преди официалното обявяване на коалицията.  За външната политика отговорник в експертния екип за алтернативни политики вероятно ще е дипломатът  Отбраната се очаква да бъде поверена на представителя на Атлантическия съвет  \"Зелените\" закономерно ще получат работата в сектор \"Опазване на околната среда\". Според източници от новата коалиция бившите депутати от десницата   и  - и двамата оглавяваха класациите по свършена работа сред всички 240 депутати в 43-тия парламент, ще поемат ресорите съответно \"Икономика и енергетика\" и \"Администрация и административна реформа\". от екипа на \"Да, България\" вероятно ще е човекът, който ще отговаря за работата с българските общности в чужбина - приоритет на различните част и от обединението от години, откакто се води битка и за избирателните им права, и за електронно гласуване, и за приобщаване на тези общности към политическите процеси у нас.  Очаква се в експертния екип на коалицията да е и   който бе едно от лицата на ДЕОС. Самата партия има събрание в неделя, на което ще се вземат решения за бъдещето й, но участието на кадри в новия проект не е под въпрос. В експертния екип за политически алтернативи се очаква да бъдат обявени и имената на други популярни специалисти, част от демократичната общност, които обаче ще станат известни в четвъртък. ДСБ тръгва към политически съюз с \"Да, България\" и не само До обединението се стигна, след като на парламентарния вот през 2017 г. \"Да, България\" реши да се яви на изборите в коалиция под същото име със \"Зелените\" и ДЕОС. ДСБ участва във вота във формат \"Нова република\", но с това явяване двете останаха под 4-процентовата бариера за влизане в Народното събрание. През февруари тази година от \"Да, България\" дадоха мандат на Христо Иванов и ръководството да се върви към коалиция с ДСБ и други партии. Атанас Атанасов и ръководството на ДСБ получи мандат за създаване на траен политически съюз с \"Да, България\", в който да влязат и други партии, през март. Първата политическа заявка на бъдещото обединение пък бе обявяването на платформата \"Български манифест за Европа\" още през ноември 2017 г. Тогава и БЗНС на Николай Ненчев стана поредната формация, напуснала Реформаторския блок, а самият Ненчев се присъедини към манифеста, след който партиите от т.нар. демократична общност започнаха да излизат с общи политически декларации. \"Български манифест за Европа\" с писмо за \"твърда политика\" за интересите на българите след \"Брекзит\" Очаква се в края на седмицата поредната партия да напусне Реформаторския блок официално. Движение \"България на гражданите\" - формацията, създадена от Меглена Кунева, обяви преди месец ултиматум на останалите в Блока - СДС и БНД, да заявят ясна опозиционна линия спрямо ГЕРБ и настоящото управление, за да остане форматът цял. Това обаче не се случи в рамките на дадения месец време от новия председател на ДБГ Димитър Делчев. Самият той смята, че партията трябва да търси дясна коалиция. Лукарски призна разпад в РБ, обвини ДБГ в \"либерално\" съглашателство СДС ще решава на 17 април бъдещето си. Не е изключено част от Националния съвет да поиска оставката на Божидар Лукарски. Самият той пък от месеци говори за \"консервативно-патриотичен курс\" и е обществена тайна, че разговори се водят и с НФСБ на вицепремиера Валери Симеонов. Част от седесарите обаче предпочитат вариант да се търси отново дясно обединение с ДСБ и останалите формации от демократичната общност. \"Глас Народен\" разваля коалицията с Реформаторския блок Неотдавна и \"Глас народен\" се оттегли от общите си действия с Реформаторския блок и това, което остана от него. ДСБ тръгва към политически съюз с \"Да, България\" и не само \"Български манифест за Европа\" с писмо за \"твърда политика\" за интересите на българите след \"Брекзит\" Лукарски призна разпад в РБ, обвини ДБГ в \"либерално\" съглашателство \"Глас Народен\" разваля коалицията с Реформаторския блок", "date": "2018.04.11", "title": "\"Демократична България\" тръгва с екип за алтернативни политики"}
{"url": "http://clubz.bg/66503-edno_poluvreme_ne_stigna_za_chudo_na_manchestyr_siti", "text": "\"Ливърпул\" отстрани \"Манчестър Сити\" след две победи и общ резултат 5:1 (3:0 и 2:1) в английския сблъсък на четвъртфиналите в Шампионската лига. Тимът на Юрген Клоп е полуфиналист, а за \"гражданите\" остава утехата, че скоро могат да грабнат титлата на Висшата лига в родината си. Така ще направят дубъл, след като вече имат Купата на лигата. \"Сити\" бе изправен пред доста тежка задача, тъй като трябваше да заличава пасив от три безответни гола, получени на \"Анфийлд\" през миналата седмица. Те натиснаха още от първите минути и подкрепяни от феновете си натикаха съперника в неговата половина. Това е \"Анфийлд\". И това е ново крушение за \"Манчестър Сити\" Във 2-ата минута Габриел Жезус откри резултата и даде импулс на \"небесносините\". Те редяха атаки, а гостите рядко излизаха от половината си. В 41-ата Бернардо Силва удари греда, като преди това топката рикошира в главата на играч на \"Ливърпул\". Малко по-късно германският национал Лерой Сане вкара гол, който беше незачетен заради засада. И нападателят наистина беше в такава, но малката подробност е, че топката му бе подадена от Джеймс Милнър от \"червените\". Съдийска грешка. А Пеп Гуардиола поиска сметка от реферите, поради което бе пратен на трибуните. Второто полувреме почна със същия страхотен натиск на \"Сити\", но \"Ливърпул\" вече се бранеше доста по-добре. И в първата си по-опасна контра сложи край на интригата. Мохамед Салах подаде на Садио Мане, той бе спрян, но топката отново стигна до египтянина и този път прошка нямаше - 1:1. Голът буквално отказа домакините. И те допуснаха още един, дело на Роберти Фирмино в 77-ата. \"Барселона\" капитулира на \"Олимпико\" В сряда са другите два четвъртфинала: \"Реал\" (Мадрид) - \"Ювентус\" (3:0 в първата среща) и \"Байерн\" - \"Севиля\" (2:1). Жребият за полуфиналите е в петък. \"Барселона\" капитулира на \"Олимпико\"", "date": "2018.04.11", "title": "Едно полувреме не стигна за чудо на \"Манчестър Сити\""}
{"url": "http://clubz.bg/66505-trymp_blagodari_na_si_che_nqma_da_slaga_mita_na_kolite", "text": "Президентът на САЩ Доналд Тръмп благодари на китайския си колега Си Цзинпин за \"любезните му думи\" след изявление, в което китайският лидер изглежда изрази готовност да успокои тревогите на американския милиардер за търговията, предаде Франс прес.  Идобави: По-рано вчера Си Цзинпин заяви при откриването на Азиатския икономически форум в китайския град Боао, че Китай тази година ще стимулира увеличението на вноса и съществено ще понижи митата за внос на автомобили и други стоки, а също така ще подобри условията за чуждите компании в страната.  Китайските инвестиции в САЩ са спаднали с над една трета миналата година до 29 милиарда долара спрямо рекордните 46 милиарда долара през 2016 година стана ясно от доклад на компанията Родиъм груп (Rhodium Group) и националната комисия за американско-китайски отношения, цитиран от Ройтерс. Основната причина е политиката на правителствата от двете страни на Тихия океан - усилията на Пекин да попречи на изтичането на капитали и по-строгото \"отсяване\" на китайските придобивания в Америка, се посочва в документа. \n\tДокладът на нюйоркската консултантска компания и лоби групата се появява в момент на засилени разногласия между Китай и САЩ в областта на търговията. Документът предупреждава, че агресивната политика, особено на Вашингтон, хвърля тъмна сянка върху икономическите отношения. През 2017 година стойността на обявените преки чуждестранни инвестиции от Китай в САЩ са спаднали с над 90 процента спрямо предходната година, докато голяма част от парите, които продължават да се насочват към САЩ, са били от сделки през 2016 година, се посочва в доклада. Според документа средната стойност на сделка е спаднала до 215 милиона долара спрямо 356 милиона долара. В него се посочва, че планирани проекти на зелено са отложени, по-малко работни места са открити в китайски компании в САЩ спрямо предходните години, а някои китайски компании дори обмислят изтегляне. Същевременно американските инвестиции в Китай са останали почти без промяна на равнище 14 милиарда долара миналата година спрямо 13,8 милиарда предходната година, пише БТА.", "date": "2018.04.11", "title": "Тръмп благодари на Си, че няма да слага мита на колите"}
{"url": "http://clubz.bg/66508-i_potreblenieto_i_proizvodstvoto_na_tok_namalqvat", "text": "Производството на електроенергия в периода от 1 януари до 1 април 2018 г. е спаднало с 3,37 на сто в сравнение със същия период на 2017 г. Това сочат оперативни данни на Електроенергийния системен оператор (ЕСО), съобщава БТА. Ако през първите три месеца на 2017 г. са били произведени 12 756 199 мегаватчаса (MWh) електроенергия, то за първото тримесечие на тази година произведеният ток е 12 326 549 MWh.  Потреблението в страната за посочения период е спаднало с 4,89 пункта. Данните на ЕСО сочат, че през първите три месеца на изминалата година са били изразходени 11 836 918 MWh ток, докато през аналогичния период на тази година потребеното количество електроенергия е 11 258 246 MWh. Данните показват също, че през първото тримесечие на тази година България е изнесла с 16,21 процента повече ток. За периода 01.01.2018 г. - 01.04.2018 г. страната ни е изнесла 1 068 303 MWh електроенергия, докато 01.01.2017 г. - 01.04.2017 г. - 919 281 MWh. Със 7,08 на сто по-малко е произведената електроенергия от базовите мощности като АЕЦ \"Козлодуй\", ТЕЦ \"Марица-изток 2\" и т.нар. американски централи - ТЕЦ \"ЕЙ И ЕС Гълъбово\" и ТЕЦ \"Контур Глобал Марица Изток 3\". През първите три месеца на 2017 г. от базови мощности са произведени общо 11 150 152 MWh, докато за аналогичния период на 2018 г. произведеният ток от базовите централи е 10 361 220 MWh. С 5,23 пункта по-малък е делът на възобновяемите енергийни източници (ВЕИ) в преносната мрежа. Вятърните електроцентрали (ВяЕЦ) са произвели с 2.29 процента по-малко ток, а фотоволтаичните централи (ФЕЦ) - с 13,16 на сто по-малко. При централите, които работят на биомаса, спадът е с 7,85 пункта. Участието на ВЕИ в разпределителната мрежа е с 16,89 на сто по-малко. В този сегмент най-голям е спадът при фотоволтаичните централи (минус 25,94 на сто), ВяЕЦ (минус 13.81 на сто). При производството на ток от биомаса обаче се забелязва увеличение с 7,32 пункта. През първите три месеца на годината ВЕЦ-овете са генерирали с 54.14 процента повече електроенергия в сравнение с аналогичния период на 2017 г. През първите три месеца на изминалата година от ВЕЦ са се произвели 833 532 MWh електроенергия, докато за 2018 г. произведеното количество ток е 1 284 823 MWh. Средната цена (базов товар) на Българската независима енергийна борса (БНЕБ) през март 2018 г. е била 53,84 лева за мегаватчас, което с 25 на сто (17,53 лв) по-малко в сравнение с февруари, когато токът на борсата се е продавал средно за 71,37 лева за мегаватчас. Това показват основните данни за пазара \"ден напред\" на БНЕБ. Статистиката показва, че от началото на годината цените на енергийната борса продължават да падат. Ако през последния месец на 2017 г. средно-претеглената цена на борсата е била 80,29 лева за мегаватчас, то през януари спадна с 5 на сто, за да стигне до 76,19 лева за мегаватчас. Данните сочат, че през март средната цена (дневен товар) е била 62,50 лева за мегаватчас, а за нощен товар - 45,17 лева за мегаватчас. Най-високата цена на борсата през изминалия месец е достигнала 213,09 лева за мегаватчас, докато най-ниската е 0,65 лева за мегаватчас. Среднопретеглената цена през март е 58,41 лева за мегаватчас, което с 22 на сто по-ниска в сравнение с февруари.", "date": "2018.04.11", "title": "И потреблението, и производството на ток намаляват"}
{"url": "http://clubz.bg/66488-mbs_avtoritarniqt_reformator", "text": "Светкавичният възход на принц Мохамед бин Салман в Саудитска Арабия от 2015 г. бе белязан от желание за реформи, зад които се крие желязна ръка. Баща му, 82-годишният крал Салман, следи почти всички негови начинания и на 32 години този, когото наричат МБС, безспорно е силният човек в кралството. Престолонаследникът си е поставил за задача да преструктурира икономиката, която е силно зависима от петрола, и да реформира из основи обществото, в което властват силен консерватизъм и стриктно тълкуване на исляма. Той не се поколеба да нареди стотици арести в религиозните, интелектуалните, икономическите среди и дори в самото кралско семейство, мерки, определени като \"модернизация на авторитаризма\" от експерта по Саудитска Арабия Стефан Лакроа. Роден на 31 август 1985 г., този мъж с черна брада и наченки на оплешивяване работи по 16 часа на ден и казва, че майка му го е възпитала строго. Той е \"понякога импулсивен\" и \"се пали\", когато представя проектите си, добавя западният специалист. Силен реформатор, принцът не подкрепя полигамията в страната си. Мохамед бин Салман вече започна няколко проекта за реформи, които са най-голямото културно и икономическо събитие в съвременната история на петролната монархия в Персийския залив, където половината от общо 31 млн. жители са под 25-годишна възраст. Той обеща \"модерна и толерантна\" Саудитска Арабия, която къса с образа на държава, смятана отдавна за износител на радикален ислям. Това реформаторско виждане вече започна да се реализира: жените получиха правото да шофират от началото на юни 2018 г. Саудитските жени празнуваха националния празник заедно с мъжете и вече могат да ходят на футболни мачове. Акцент беше поставен и върху развлеченията с първите западни концерти и предстоящото отваряне на киносалони. Принцът показа, че може да действа брутално срещу онези, които му се противопоставят, отбелязват експерти. На 21 юни 2017 г. с помощта на баща си той отстрани братовчед си принц Мохамед бин Найеф, влиятелен министър на вътрешните работи, и зае мястото му като наследник на трона. През ноември 2017 г., след създаването на \"антикорупционна комисия\", която престолонаследникът оглави, бяха арестувани около 200 души (принцове, министри, бивши министри, бизнесмени) в рамките на безпрецедентна чистка. През септември 2017 г. на прицел бяха антиамерикански духовници и интелектуалци. Мохамед бин Салман успя да спечели \"огромна сила и влияние за много кратко време\", каза Фредрик Уийри от института Carnegie Endowment във Вашингтон. Преди да бъде определен за престолонаследник, от 2015 г. по титла той беше заместник на престолонаследника и в това си качество спонсорира плана \"Визия 2030\" за диверсифициране на икономиката. Тази програма, обявена по време на икономическа криза, преодоля едно от табутата като предложи продажбата на фондовия пазар на 5 процента от саудитския държавен петролен гигант Aramco и създаването на суверенен фонд от 2 000 млрд. долара - най-големия в света. Освен че е престолонаследник, принцът е заемал постовете зам.-министър-председател, министър на отбраната, специален съветник на владетеля и преди всичко е председател на съвета по икономически въпроси и развитие, който надзирава компанията Aramco - най-голямата за производство на петрол в света. Мохамед бин Салман ръководеше саудитската военна намеса в Йемен срещу бунтовниците хуси, подкрепяни от Иран - големият съперник на Саудитска Арабия. През последните години Рияд възприе по-настъпателна външна политика и не се поколеба да се \"опъне\" на американския си съюзник по времето на Барак Обама, особено за Сирия и Иран. Идването на Доналд Тръмп в Белия дом беше повратен момент, а сегашният президент не пести похвалите си за МБС. Друг знак за възприетата нова политика е челният сблъсък с Катар, изолиран през 2017 г. от Рияд и някои от съюзниците му, които го обвиняват в подкрепата на \"терористични\" групировки и го упрекват за сближаването му с Иран. Завършил право в университета \"Крал Сауд\", МБС е баща на две момчета и две момичета.", "date": "2018.04.11", "title": "МБС - авторитарният реформатор"}
{"url": "http://clubz.bg/66496-noviqt_udar_sreshtu_ikonomikata_na_rusiq", "text": "Санкциите срещу Русия нанесоха тежък удар върху икономиката - стойността на рублата спрямо долара спадна с 4%, което е най-големият дневен спад от януари 2015 г. насам. Курсът за 1 долар достигна 61,37 рубли, аза  1 евро - 75,70. Рублата продължава да пада Акциите на най-големите руски компании на фондовия пазар бяха сринати с около 8%, а това повиши и разходите им по обслужване на кредити. Една от пострадалите фирми е най-големият производител на алуминий в света, „Русал“, собственост на руския олигарх Олег Дерипаска. През последните дни неговите парични загуби са повече от 957 милиона долара, поради 20-процентния спад на акциите на „Русал“. От фирмата коментираха, че санкциите „биха могли да доведат до технически фалит по някои дългови книжа“ - съобщение, което изплаши инвеститори от цял свят и покачи цената на алуминия. Други пострадали от санкациите са двете най-големи руски банки Сбербанк и ВТБ, чиито акции поевтиниха съответно със 17,3% и 9,1%. Сбербанк традиционно се възприема като показател за цялостното състояние на руската икономика, отбелязва британското издание „Гардиън“. Следователно, спадът с почти 20% покава, че въпреки усилията на Путин да превърне Русия във важен световен играч, страната е все още икономически изолирана от световните пазари и не притежава добре развит механизъм за дългосрочна устойчивост. Олег Дерипаска губи почти $1 млрд. долара след новите санкции от САЩ Новите санкции срещу Москва бяха наложени в момент на растеж на руската икономика, която бе започнала да се възстановява от финансовите последици след анексирането на Крим през 2014 г.  Въпреки конфликта с Украйна и обтегнатите отношения на Москва със САЩ и Европейския съюз, редица чуждестранни инвеститори бяха започнали да се обръщат отново към руската икономика, което допринесе за нейното развитие. Заедно с покачващите се цени на петрола, руският БВП отчете растеж с 1,5%, посочва „Ню Йорк Таймс“. Поради тази причина новите санкции срещу Кремъл са още по-опасни за позицията на страната в глобален мащаб, тъй като те биха могли да обърнат курса на развитие на руската икономика. Управляващият директор на британската компания TS Lombard Кристофър Гранвил коментира: Няколко европейски държави са притеснени от последствията от санкциите върху техните собствени икономики. Въпреки тези последици, редица икономически анализатори не са убедени, че санкциите ще успеят да нанесат достатъчно силен удар на Русия. Икономистът Якоб Киркегард, част от Института по международна икономика \"Питърсън\", е един от тях: Следователно, санкциите не биха повлияли на поведението на Русия в глобален план, ако цените на петрола продължават да растат, тъй като това ще донесе известна икономическа стабилност, допълва Киркегард. Русия подкрепя държавните фирми със санкция от САЩ Ръководителят на Руския инвестиционен фонд Кирил Димитриев заяви по-рано днес, че мерките на Вашингтон ще засегнат и американски инвеститори - „нестабилното поведение“ от страна на САЩ ще намали търсенето на акции в американски фирми, което ще доведе до парични загуби, заяви той пред ТАСС. Според Димитриев, въпреки рухването на руския фондов пазар, много от инвеститорите са на мнение, че той е „подценен“ и понижените цени на руските акции са допринесли до покачване на инвестициите в тях. Андей Мовчан, който е начело на икономическата програма към фондация „Карнеги“ за Москва заяви пред „Дойче Веле“, че единствените сектори в руската икономика, които могат да бъдат засегнати от санцкиите, са оръжейният и петролният сектор – те разчитат на вноса на технологии. Въпреки това ефектът от санкциите ще бъде почувстван чак след две години. Във връзка с политическите последици от санкциите, Мовчан посочи: Олег Дерипаска губи почти $1 млрд. долара след новите санкции от САЩ Русия подкрепя държавните фирми със санкция от САЩ", "date": "2018.04.11", "title": "Новият удар срещу икономиката на Русия"}
{"url": "http://clubz.bg/66506-iliq_troqnov_za_sluchaq_yuliq_krysteva", "text": "- под това заглавие \"Франкфуртер Алгемайне Цайтунг\" публикува обширен анализ от Илия Троянов по случая \"Юлия Кръстева\". Подзаглавието гласи:  В началото на статията Илия Троянов накратко скицира публичния портрет на Юлия Кръстева и цитира списание \"Тайм\", което я беше поставило сред стоте най-значими мислители на човечеството. Авторът отбелязва, че досега българският произход на Кръстева не е играел съществена роля за нейната интелектуална биография, след което обяснява как и защо се е стигнало до откриването на нейното досие. Троянов, който добре познава архивите на българската ДС от собствените си проучвания, най-вече за монументалното произведение \"Власт и съпротива\", внимателно е прочел досието на Кръстева и подробно го анализира. Той посочва, че през 1971 година досието е преминало от Шесто главно управление в Първо главно управление на ДС. Според Троянов това е важен детайл, който говори за контакти на Кръстева със службите още преди официалното ѝ вербуване от ПГУ. Троянов е убеден, че досието е прочиствано и - както вече отбелязаха други анализатори - доказва това твърдение с двойното и дори тройно номериране на страниците. Авторът посочва, че  По-нататък в обширната статия във \"Франкфуртер Алгемайне Цайтунг\" Илия Троянов анализира и реакцията на Юлия Кръстева. Възможно ли е тези близо 400 страници наистина да са фалшификация, пита се авторът и продължава: В края на статията си Илия Троянов стига до извода, че няма логика досието на Юлия Кръстева да е било изработено като фалшификат - нито от ДС преди 1989 година, нито пък от сегашните български власти. Неговият анализ завършва така: За Юлия Кръстева през последните дни се появиха още много публикации. Ето няколко заглавия: Ето накрая още два пасажа от други вестници. Под заглавие  : Левият германски \"Тагесцайтунг\" излезе с предизвикателното заглавие  , а в статията четем:", "date": "2018.04.11", "title": "Илия Троянов за случая \"Юлия Кръстева\""}
{"url": "http://clubz.bg/66514-koi_ulici_sa_zatvoreni_zaradi_derbito_cska_sofiq_%E2%80%9Clevski%E2%80%9D", "text": "Днес от 18:00 часа на стадион “Васил Левски” ЦСКА-София и “Левски” играят първи полуфинал в турнира за купата на България. Заради мача Центърът за градска мобилност обявява следното: “Забранява се престоят и паркирането на пътни превозни средства, с изключение на автомобилите на участниците в мероприятето, както следва: От 00:00 часа на 10.04.2018 г. до приключване на футболната среща на 11.04.2018 г. по алеите около Национален стадион „Васил Левски“. От 12:00 до 20:00 часа на 11.04.2018 г.: От 17:00 часа на 11.04.2018 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с излючение на автобусите на масовия градски транспорт по: „Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата. Борисов подхвана футбола - реши в колко часа ще са мачовете  ЦСКА-София - \"Левски\" Междувременно СДВР предприема мерки за охрана на обществения ред и безопасност на движението в столицата: “Преди, по време и след провеждането на спортната среща полицейските служители ще следят за опазването на обществения ред и за недопускането на инциденти на територията на града. На изградени контролно-пропускателни пунктове в района на спортното съоръжение полицаи ще извършват щателна проверка на всички посетители на футболния мач.  Планирани са стриктни действия за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. Униформените ще следят за недопускане на зрители във видимо нетрезво състояние, както и за носене на забранени предмети и вещи (огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри).  Ангажимент по охраната на спортната среща имат  частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост. За да бъде избегнато струпване, приканваме зрителите да се възползват от по-ранното отваряне на входовете на стадиона. Вратите за посетители ще бъдат отворени в 16 часа.\"", "date": "2018.04.11", "title": "Кои улици са затворени заради дербито ЦСКА-София - “Левски”"}
{"url": "http://clubz.bg/66515-zemqta_e_zastrashena_ot_okolo_17_000_asteroida", "text": "Специалисти от НАСА смятат, че съществуват не по-малко от 17 000 астероида, които могат да се блъснат в Земята, съобщи \"Лайф\". Понастоящем учените са се заели с търсене и определяне на орбитите им, но засега е изпълнена само една трета от поставената цел. Заключенията са въз основа на изследване на над 8000 астероида, съобщава БТА. Досега са открити над 8000 близки до Земята обекта с ширина не по-малко от 140 метра. При сблъсък с нашата планета астероид с подобни размери може да унищожи цяла държава. Въпросните 8000 обекта са описани и орбитите им са изучени. Това позволява на астрономите да ги изключат от опасните за Земята обекти. Остават обаче над 17 000 неизследвани и потенциално опасни за земляните астероида. Те принадлежат към категорията близки до Земята обекти. Това означава, че се доближават към орбитата на нашата планета на разстояние по-малко от 50 милиона километра.  През 90-те години на миналия век НАСА положи усилия за търсене и класифициране на най-опасните астероиди с диаметър над 1 км. При сблъсък със Земята подобен астероид може да предизвика глобална катастрофа. През 2010 г. всички тези космически тела бяха идентифицирани и описани. ", "date": "2018.04.11", "title": "Земята е застрашена от около 17 000 астероида"}
{"url": "http://clubz.bg/66504-v_oon_ruskata_rezolyuciq_ne_mina_a_moskva_naloji_veto_na_amerikanskata", "text": "Изготвена от Швеция и дописана от Русия проекторезолюция, изразяваща подкрепа за разследване на Организацията за забрана на химическите оръжия (ОЗХО) в сирийския град Дума, бе отхвърлена в Съвета за сигурност на ООН, предадоха ТАСС и Франс прес. Текстът бе подкрепен от пет страни, включително Русия и Швеция. \"Против\" гласуваха четири страни, включително САЩ и Великобритания. Шест страни се въздържаха. За да бъде приета проекторезолюция в Съвета за сигурност на ООН, тя трябва да получи минимум девет гласа в своя подкрепа и да не й бъде наложено вето от една от постоянните членки - Русия, Китай, Франция, Великобритания и САЩ. Вето може да се налага само ако даден текст бъде подкрепен с поне девет гласа, отбелязва Ройтерс. ОЗХО заяви вчера, че ще изпрати свои разследващи в Дума, където опозиционни активисти твърдят, че десетки души са убити при химическа атака на 7 април. ОЗХО може само да потвърждава или опровергава използването на химически оръжия, без да идентифицира извършителите, отбелязва АФП. ОЗХО вече има мандат за такова разследване, но руският текст цели да се следи изкъсо и да се влияе на разследването, заяви постоянният представител на САЩ Ники Хейли, цитирана от ДПА. Постоянният представител на Великобритания Карън Пиърс подчерта че ОЗХО няма правомощията да идентифицира извършителите на химически атаки, поради което такива нападения остават безнаказани. По-рано Русия наложи вето на проекторезолюцията на САЩ, в която се предвиждаше създаване на механизъм за разследване на използването на химически оръжия в Сирия след предполагаемата химическа атака на 7 април в град Дума, предаде Франс прес. Американският текст бе подкрепен от 12 страни, Русия и Боливия гласуваха \"против\", а Китай се въздържа. В проекторезолюцията се предлагаше създаване на \"нов независим механизъм за разследване на ООН\" за използването на химически оръжия в Сирия с едногодишен мандат. Това е 12-ото руско вето на проекторезолюция на ООН за Сирия от началото на сирийската война през 2011 г., отбелязва БТА. Снощи руски висш чиновник опроверга информациите за бягство на сирийския президент Башар Асад. Няколко медии в Близкия изток пуснаха съобщения, че диктаторът и семейството му са били тайно прехвърлени в Иран като предпазна мярка предвид възможните ракетни удари по Сирия.", "date": "2018.04.11", "title": "В ООН: Руската резолюция не мина, а Москва наложи вето на американската"}
