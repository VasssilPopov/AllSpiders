{"url": "http://clubz.bg/73996-biznesmen_se_izpravq_sreshtu_merkel_za_liderskiq_post", "text": "Германски бизнесмен възнамерява да се кандидатира срещу канцлера Ангела Меркел за лидерската позиция на основната консервативна партия в страната, предаде Асошиейтед прес. Андреас Риценхоф, собственик на компания, произвеждаща стоки от алуминий, каза днес пред медийната група \"Функе\", че Християндемократическият съюз (ХДС) се нуждае от \"нови политически цели\" и \"промяна на посоката\". Залязващият авторитет на Ангела Меркел е проблем за Европа Меркел, която е канцлер на Германия от 2005 г. и лидер на ХДС от 2000 г., даде да се разбере, че вероятно ще се стреми към нов двегодишен мандат начело на партията на конгреса през декември. Влиянието й обаче беше отслабено неотдавна от постоянните спорове в четвъртото й по ред правителство и от отстраняването миналата седмица на неин близък съюзник, който бе водач на консерваторите в парламента. Въпреки това няма признаци тя да има сериозни съперници за поста. Освен Риценхоф студентът по право Ян-Филип Кноп обяви, че възнамерява да се кандидатира срещу Меркел.", "date": "2018.10.03", "title": "Бизнесмен се изправя срещу Меркел за лидерския пост"}
{"url": "http://clubz.bg/73990-dejvid_baui_v_glastynbyri_na_disk", "text": "Ще бъде издаден диск, включващ легендарните изпълнения на Дейвид Бауи на фестивала Гластънбъри през 2000 година, съобщи Контактмюзик. Тогава Боуи бе хедлайнер на фестивала и изпълни най-големите си хитове. Смята се, че тогавашните му изпълнения са сред най-добрите, с които някога е бил закриван фестивалът. Чуваш ли ме, майор Том? Дейвид Бауи вече е високо над Луната Те ще бъдат издадени като DVD, компактдиск и винилова плоча. Всеки формат ще включва 21 песни, сред които хитовете \"Ashes to Ashes\", \"Live on Mars?\", \"Rebel Rebel\", \"Heroes\" и \"Let's Dance\". Благодарение на новото DVD феновете за пръв път ще могат да видят цялостен запис на концерта, след като досега по телевизията бяха пускани единствено 30-минутни кадри от него.  Съоснователката на фестивала Емили Ийвис окачестви шоуто на Бауи в Гластънбъри като най-доброто изпълнение от певец, което някога е виждала във фермата Уърти.", "date": "2018.10.03", "title": "Дейвид Бауи в Гластънбъри - на диск"}
{"url": "http://clubz.bg/73995-boqn_petrov_i_negovite_kauzi_snimki", "text": "Тази вечер в музея \"Земята и хората\" в София бе открита изложбата \"Каузите на Боян Петров - биоразнообразието в Кресненския пролом\". Експозицията ще е открита до 10 октомври. Стоянова разказва, че Кресненското дефиле е една от каузите на Боян Петров. Той е станал биолог и дипломната му работа е била именно от теренни проучвания, извършвани в самото дефиле. Това е мястото, запалило неговата страст към биология и природозащита и за него е много лично, допълва Стоянова. На откриването на изложбата присъстваха много хора от обкръжението на Боян Петров. Фотографиите са на видове, които той е снимал. Много снимки са уникални.   ", "date": "2018.10.03", "title": "Боян Петров и неговите каузи (СНИМКИ)"}
{"url": "http://clubz.bg/73994-ep_prizova_rumyniq_da_zachita_nezavisimostta_na_sydebnata_vlast", "text": "Европейските депутатите призоваха днес Румъния да зачита независимостта на съдебната власт и да продължи борбата с корупцията, съобщава БНТ. В дебат в Европарламента в Страсбург, в който участва и румънският премиер Виорика Дънчила, евродепутатите разкритикуваха румънските власти заради спорната съдебна реформа, която предизвика масови протести в страната. Сблъсъци на антиправителствен протест в Румъния Според заместник-председателя на Европейската комисия Франс Тимерманс промените ще отслабят борбата с корупцията. Румънският премиер Дънчила нарече обвиненията на евродепутатите фалшиви новини и заяви, че никой не може да отклони страната от европейския ѝ път. През ноември Европарламентът ще приеме резолюция за ситуацията в Румъния.", "date": "2018.10.03", "title": "ЕП призова Румъния да зачита независимостта на съдебната власт"}
{"url": "http://clubz.bg/73977-melaniq_v_zamyk_za_robi_v_gana_snimkivideo", "text": "Първата дама на САЩ Мелания Тръмп днес посети един от африканските \"замъци за роби\" на брега в централния регион Кейпкост в Гана, използван като преден пост за трансатлантическата търговия с роби, предаде ДПА. \n\tГана е първата спирка в едноседмичната обиколка на съпругата на президента Доналд Тръмп в африкански държави. За пръв път г-жа Тръмп пътува самостоятелно като първа дама. Облечена в маслинено зелено сако, жълтокафяв панталон и обувки с висок ток в шоколадов цвят, гостенката започна посещението си в зала \"Обама\" в двореца Еминцимадзе в Кейпкост, където се срещна с лидера на местната етническа група фанти. \n\tЗалата е наречена на бившия президент на САЩ Барак Обама, който през 2009 г., през първата година от мандата си посети \"замъка за роби\" със съпругата си Мишел и двете им дъщери. \n\tТогава Обама сравни преживяването си с това да посети бивш концентрационен лагер от времето на Холокоста и каза, че това място за задържане е напомняне \"за способността на човешките същества да вършат огромни злини\". Мелания Тръмп направи обичайно дарение от храни и напитки, които да помогнат на хората от етноса фанти при общуването с предците им. Дарението включваше розова пластмасова кошница с шнапс, вино, други спиртни и безалкохолни напитки. \n\tНа церемонията присъстваха множество местни гости, облечени в традиционни, пъстроцветни облекла кенте, а дворецът беше украсен с ганайски и американски знамена, както и с жълти и лилави воали, символизиращи кралско достойнство и богатство. \"Замъкът за роби\" в Кейпкост е построен през 17 в. от шведите, за да търгуват с дървен материал и злато, но се превръща в място, където робите са държани докато преминат през \"врата, от която няма връщане назад\", предаде Асошиейтед прес. \n\tСлед Гана, г-жа Тръмп ще посети Малави, Кения и Египет, но Белия дом не съобщава подробности от програмата й, от съображения за сигурност. Мелания на първа самостоятелна визита. В \"скапаната\" Африка (СНИМКИ)", "date": "2018.10.03", "title": "Мелания в \"замък за роби\" в Гана (СНИМКИ+ВИДЕО)"}
{"url": "http://clubz.bg/73984-putin_skripal_e_prosto_izmet_i_tova_e_vsichko", "text": "Руският лидер отговори на въпрос за санкциите срещу Русия и ситуацията около Скрипал. Скрипал предал на MI6 информация за корупция с участието на секретар на Путин И допълни: Путин след това продължи: След това президентът припомни, че Москва е предложила няколко пъти съвместно разследване на инцидента в Солсбъри, както и предоствавяне на помощ на Великобритания и на службите. Отровителят на Скрипал станал герой с три акции в Крим и бягството на Янукович Отровителят на Скрипал станал герой с три акции в Крим и бягството на Янукович", "date": "2018.10.03", "title": "Путин: Скрипал е просто измет. И това е всичко"}
{"url": "http://clubz.bg/73992-bylgariq_ungariq_i_syrbiq_sys_sporazumenie_za_gazta_ot_turski_potok", "text": "Унгария се е споразумяла с България и Сърбия за разработка на газопреносните мрежи с цел да купуват газ след изграждането на втората линия на газопровода \"Турски поток\", заяви унгарският министър на външните работи и търговията Петер Сиярто, цитиран от ТАСС. Той каза това днес в Москва след среща с руския външен министър Сергей Лавров. Будапеща е заинтересована от доставките на газ по \"Турски поток\" след изграждането на втората тръба, изтъкна Сиярто. \"Булгартрансгаз\" се готви за свързване с \"Турски поток\" Унгария призовава ЕС да не слага прът в колелата на Турски поток, изтъкна унгарският министър Сиярто каза също така, че Унгария ще купува от Русия през 2020 година над 4 милиарда кубични метра газ. Лавров от своя страна увери, че строителството с помощта на Русия на два нови блока на АЕЦ Пакш ще засили безопасността на Унгария. ", "date": "2018.10.03", "title": "България, Унгария и Сърбия със споразумение за газта от \"Турски поток\""}
{"url": "http://clubz.bg/73993-dyblin_ne_jelae_prez_irlandsko_more_da_minava_vyobrajaema_granica", "text": "Ирландия не желае през Ирландско море да минава някаква въображаема граница, която да отделя Северна Ирландия от останалата част на Обединеното кралство. Това заяви днес ирландският министър на външните работи и търговията Саймън Ковини по време на посещение във Варшава, предаде Ройтерс.  Преговарящите за Брекзита се опитват да намерят решение на спора как да се избегне възстановяване на граничните проверки между Северна Ирландия и членката на ЕС Република Ирландия. Като вариант, за да напреднат преговорите, се обмисля възможността за редовни митнически проверки на някои стоки, транспортирани между двата острова.  Ирландия дава 2 седмици на Великобритания да реши проблема за границата Дъблин се опитва да убеди пробританските политици в Северна Ирландия, че това не е равнозначно на конституционно оспорване на статута на британската провинция. Именно тази позиция провокира изказването на Ковини на пресконференция след срещата му с полския външен министър Яцек Чапутович, посочи Ройтерс. ", "date": "2018.10.03", "title": "Дъблин не желае през Ирландско море да минава въображаема граница"}
{"url": "http://clubz.bg/73988-gazprom_planira_rekorden_iznos_za_evropa_nqkyde_bil_po_skyp_zaradi_danycite", "text": "\"Газпром\" очаква да изнесе рекордно количество природен газ тази година, което да достигне 204 милиарда куб. м, надхвърляйки миналогодишния рекорд от 194 млрд. куб. м.  Този пик идва въпреки многократните призиви на САЩ към Европа да диверсифицира вноса на газ, ограничавайки монопола на \"Газпром\", тъй като, според Вашингтон Кремъл използва енергоресурсите като средство за сплашване, посочва Ройтерс. Но количеството е с 0.5% по-малко от обемите, които са договорирали с купувачите от Европа.  \"Газпром\" пуска газ онлайн \"Газпром\" контролира 35% от пазара на газ в Европа, който е по-голям от всеки друг доставчик, и има за цел да увеличи своя дял до 40% поради намаляването на европейското производство и по-ниските разходи за добив на газ в Русия. \"Години наред сме чували за намаляването на руските доставки\", каза руският енергиен министър на конференцията. \"Но въпреки това Европа продължава да увеличава вноса на руски газ.\" Новак заяви, че Русия може да удвои износа на газ до 2030 г., за да посрещне растящото световно търсене. Това ще изисква от \"Газпром\" да изгради нови тръбопроводи за Китай и Европа (\"Северен поток 2\" и \"Турски поток\", б.р.), като добави около 163 млрд. куб. м за износа си, а износът на втечнен природен газ (LNG) може да достигне 80-115 млн. тона. БСП, ГЕРБ, \"патриотите\", \"Воля\" – всички подкрепят \"Газпром\" Това ще постави Русия на равна нога с Катар, най-големия производител на втечнен природен газ в света, който планира да разшири капацитета си до 110 милиона тона до 2024 г. от сегашните 77 милиона тона. Русия е доста скромен производител на LNG. Производството му идва от предприятие на \"Газпром\" на остров Сахалин край тихоокеанското крайбрежие на Русия, и проект на частната компания Novatek в Ямал, Арктика. Главният изпълнителен директор на Novatek Леонид Михелсон каза, че компанията му има възможност да увеличи продукцията, удвоявайки я до 80 милиона тона LNG. Вносът на американски втечнен газ е като за една България \"Виждаме раждането на нова индустрия в Русия\", заяви Михелсон, добавяйки, че Novatek разработва технология за втечняване на газ. Досега Русия разчиташе на компании като френската група Total, за да построи нови заводи и да осигури технологии. Американските и европейските санкции срещу Москва заради действията й в Украйна са направили износ на технологии за Русия и финансирането на проекти като този на Novatek предизвикателство, отбелязва Ройтерс. Втечненият природен газ разпалва Балканите  Съединените щати се стремят да се превърнат в голям износител на втечнен природен газ чрез процъфтяващата индустрия за шистов газ, но Михелсон и заместник-директорът на \"Газпром\" Александър Медведев заявиха, че руският газ все още ще бъде по-евтин в Европа. Той добави, че Европа може да се нуждае от нови 100 млрд. куб. м газ от експорт до 2030 г., тъй като собственото й производство пада. Данъчната политика на някои страни от Европа прави руския газ два пъти по-скъп, заяви и президентът на Русия Владимир Путин. Според Путин американският втечнен природен газ на европейския пазар е с 30% по-скъп от руския газ, доставян на конкурентни цени по газопроводи. Нинова към ГЕРБ: Защо не преговаряте с \"Газпром\" за по-ниска цена? Путин заяви на форума, че президентът на САЩ Доналд Тръмп трябва да обвинява себе си за високите цени на петрола. На срещата с него в Хелзинки той му е казал: \"Ако искаш да намериш виновника за покачването на цените на петрола, Доналд, трябва да погледнеш в огледалото\". Руският президент изрази мнението, че сегашното увеличение на цените на петрола е свързано с външни, често политически фактори, обвинявайки САЩ, че създават условия за покачване на котировките, включително с очакваното решение за санкциите срещу Иран. Путин определи като правилна, макар и закъсняла инициативата на Европейския съюз да заобиколи американските санкции срещу Иран.  БСП, ГЕРБ, \"патриотите\", \"Воля\" – всички подкрепят \"Газпром\" Вносът на американски втечнен газ е като за една България Втечненият природен газ разпалва Балканите  Нинова към ГЕРБ: Защо не преговаряте с \"Газпром\" за по-ниска цена?", "date": "2018.10.03", "title": "\"Газпром\" планира рекорден износ за Европа. Някъде бил по-скъп заради данъците"}
{"url": "http://clubz.bg/73932-vremena_belqzani_ot_lipsa_na_syglasie", "text": "Министър-председателката на Великобритания и лидерът на опозицията говориха в един и същ ден миналата седмица, очертавайки възгледите си за икономиката на страната, а косвено и за обществения ѝ строй. В тях почти нямаше допирни точки и това надали изненадва някого. В сряда на конференцията на лейбъристите в традиционно гласуващия за левицата Ливърпул Корбин заяви пред бурно подкрепящото го множество в залата, че \"цялата конструкция на финансовия капитализъм без регулации, в който алчността се цени като добродетел и който бе възхваляван от цяло едно поколение като единствен начин за управляване на модерна икономика, се сгромоляса и последиците са унищожителни\".. Той предложи \"радикален план за възстановяване и промяна на нашата страна\", участие на работниците в бордовете на директорите на компаниите и в подялбата на печалбите. Корбин обеща големи инвестиции в зелена енергия и създаване на 400 000 нови работни места. Лейбъристката партия, каза той, е готова да изведе страната от бъркотията, която предизвиква консервативното правителство, в което цари разкол. Корбин изрази надежда, че когато лейбъристите се съберат на следващия си конгрес догодина, той ще бъде министър-председател. Твърдите му уверения, че ще спазва всички решения, взети на конгреса, независимо дали оглавява правителство, или е в опозиция, зарадваха делегатите, но породиха опасения от сценарий, при който държавата се управлява от ентусиастите с крайнолеви възгледи, които в момента са мнозинство в Лейбъристката партия. Корбин и най-близките му колеги в ръководството са научили много за пиарските умения на \"новия лейбъризъм\" и \"блеъризма\", които иначе ненавиждат. Но те са сериозни социалисти, за които Маркс е духовен водач и организираната работническа класа е авангард на обществото. Въпреки че звучеше уверено при произнасянето на речта, лейбъристкият лидер все още е нестабилен и уязвим заради международните си връзки. Той избягва въпроси за честата си поява по иранската държавна телевизия \"Прес ТВ\". Въпреки че в речта му имаше пасаж, че Лейбъристката партия решително се противопоставя на антисемитизма, той позира (неумишлено по думите му) за снимка с активист, носещ значка с призив за бойкот, санкции и изолиране на Израел заради отношението му към палестинците.  Това са пътеводните звезди в дългия му политически живот - той е на 69 години и за пръв път е избран в парламента преди 35 години - и макар да не ги афишира, не може да се очаква, че това ще се промени. . Докато той произнасяше речта си в Ливърпул, премиерът Тереза Мей се готвеше за реч си по-късно същия ден на бизнес форум в Ню Йорк. Тази реч, естествено, бе опит за привличане на повече инвестиции и за насърчаване на търговията между двете англоезични държави. Съвсем естествено, защото времето за постигане на споразумение с ЕС за Брекзит изтича, а Обединеното кралство все по-отчаяно се стреми да осигури възможно по-гладък преход от еврочленство в единен пазар към това да се грижи за себе си като независима търговска страна сред много конкуренти, жадна за инвестиции и търговски сделки.  Там, където Корбин свързва в реториката си капитализма с алчността, Мей вижда система, съчетаваща свободата със социалния прогрес. \"Там, където свободните пазари са добре регулирани, а търговията и инвестициите не са ограничавани\", каза тя, \"имаме безпрецедентни нива на богатство и възможности, нарастваща средна продължителност на живота, по-голям достъп до образование, по-ниска детска смъртност, и намаляване на крайната бедност до степен, каквато някога е било трудно би си представим\". Тя призна, че мнозина се питат \"дали тази глобална икономическа система е справедлива и дали може да сработи за всеки\", но добави, че отговорът на този въпрос е \"уверено и оптимистично \"да\". Лейбъристите казват, че глобалният капитализъм е съсипал британската държава, която се нуждае от основен ремонт. Правителството уверява, че ако бъдат подходящо изменени, правилата на световния пазар могат да дадат отговор на общественото недоволство, отново да увеличат доходите и да финансират щедра система за социално подпомагане. Това е съвсем различно от \"третия път\" от първото десетилетие на века - подходът на Блеър в Обединеното кралство, на Бил Клинтън в САЩ и на Герхард Шрьодер в Германия (и тримата левоцентристи), способен да убеди мнозинството, че пазарите могат да допринесат за общото благоденствие. Но миналата седмица станахме също така свидетели как американският президент Доналд Тръмп заяви отново вярата си в Америка и в национализма от типа \"аз на първо място\", с което предизвика смях в Общото събрание на ООН. В същото време френският президент Еманюел Макрон бе бурно аплодиран, защото отхвърли категорично управленската философия на Тръмп. В Русия президентът Владимир Путин е изградил визия за евразийското бъдеще на страната си. В Китай президентът Си Цзинпин наследи и укрепва бързо развиващата се система на корпоративния капитализъм, наричайки я \"социализъм с китайска специфика\", и действа строго срещу инакомислието. Всеки от тези случаи е : създаден за конкретната страна, но стремящ се към глобален успех. Коментатори и интелектуалци, които отдавна се оплакват, че всички политически битки са боксиране с въображаем противник около един размит център, сега може да помислят дали да не започнат да внимават какво си пожелават в бъдеще. Или, в зависимост от темперамента си, да се радват, че този неясен център вече няма някогашната си притегателна сила. Във всички случай глобализацията, която далеч не налага еднообразие, доведе до появата на различни стратегии. Коя от тях ще надделее? ", "date": "2018.10.03", "title": "Времена, белязани от липса на съгласие"}
{"url": "http://clubz.bg/73991-rols_rojsyt_na_uiskitata_be_prodaden_na_tyrg_za_11%C2%A0miliona_dolara", "text": "Бутилка от \"Ройс Ройса на уискитата\" от редкия бранд The Macallan Valerio Adami, отлежала 60 години, беше продадена на търг за рекордните 848 750 британски лири (1,1 милиона долара), предаде Ройтерс. Купувачът се оказа частен колекционер от Азия, който наддава за лота по телефона в рамките на аукциона, организиран от \"Бонамс\". Бутилка от същата партида от 12 шишета бе продадена през май от тази аукционна къща за 814 091 британски лири. Специалистите изтъкват, че подобно уиски представлява колекционерска рядкост и е много вероятно то никога да не бъде изпито. Те наричат бранда, кръстен на името на италианския художник Валерио Адами, \"Ролс Ройса на уискитата\". Може ли японците да правят най-доброто уиски? В света съществуват само 24 шишета от изтънченото уиски, бутилирано през 1986 година и дестилирано през 1926 г. Етикетите им били поръчани на поп художниците Валерио Адами и Питър Блейк, известни с това, че сътвориха обложката на култовия албум на \"Бийтълс\" \"Sgt.Pepper's Lonely Hearts Club Band\". На името на всеки един от художниците се падали по 12 бутилки. Не е известно колко са се запазили с марката \"Валерио Адами\". Говори се, че една бутилка е била унищожена в Япония по време на земетресение през 2011 година. Поне едно от шишетата с тази марка е било отворено и изпито, твърдят експерти.", "date": "2018.10.03", "title": "\"Ролс Ройсът на уискитата\" бе продаден на търг за 1,1 милиона долара"}
{"url": "http://clubz.bg/73989-evrokomisar_italianskoto_pravitelstvo%C2%A0e_ksenofobsko", "text": "Еврокомисарят Пиер Московиси определи италианското правителство като евроскептично и ксенофобско и обвини Рим, че опитва да се откаже от европейските си задължения, предаде Франс прес. Московиси вече е определял Италия като проблем на еврозоната и миналата седмица заяви, че изработеният от италианското правителство проектобюджет изглежда \"извън рамките на нашите правила, които важат за всички\". Този бюджет предвижда дефицит от 2,4 на сто за следващите 3 години, а не 1,6 на сто за 2019 г., както се очакваше преди. Московиси вижда \"Мусолинчета\" в Италия. Салвини му казва \"да си измие устата\" Новото изказване на еврокомисаря по икономическите и финансовите въпроси е част от размяната на реплики между Рим и Брюксел в последните дни. Предишният ден италианският вицепремиер Матео Салвини, лидер на крайнодясната партия Лига, нападна председателя на ЕК Жан-Клод Юнкер, заявявайки, че говори само \"с трезви лица, които не правят сравнения, които не отговарят на положението им\". В понеделник Юнкер сравни Италия с Гърция, като каза, че не би искал, след като съюзът се е справил с трудната гръцка криза, да се озове в \"нова гръцка криза, този път в Италия\".", "date": "2018.10.03", "title": "Еврокомисар: Италианското правителство е ксенофобско"}
{"url": "http://clubz.bg/73987-ep_emisiite_co2_ot_novi_avtomobili_trqbva_da_namaleqt_s_40_procenta", "text": "Емисиите CO2 от нови автомобили трябва да намалеят с 40 процента до 2030 г. и да се ускори навлизането на пазара на електрически автомобили и автомобили с ниски емисии, решиха днес европейските депутати, съобщи пресслужбата на Европейския парламент. В проектодоклада, гласуван днес, евродепутатите предложиха по-амбициозна цел за намаляване на емисиите от нови автомобили в ЕС с 40 на сто до 2030 г. (в сравнение с предложеното намаление от ЕК с 30 на сто, с 2021 г. като референтна година), с междинна цел от 20 на сто до 2025 г. Подобни цели са поставени и за нови микробуси.  Производителите, чиито средни емисии на CO2 превишават тези цели, следва да заплащат такса към общия бюджет на Евросъюза, която ще се използва за повишаване на квалификацията и образованието на работниците, засегнати от структурни промени в автомобилния сектор.  Производителите на леки автомобили ще трябва да гарантират, че превозните средства с нулеви и ниски емисии (електрически автомобили или автомобили, които емитират по-малко от 50г CO2/км) заемат 35 процента от пазарния дял на продажбите на нови леки пътнически автомобили и микробуси до 2030 г. и 20 на сто до 2025 г.  Европарламентът призовава Европейската комисия да разработи до 2 години нов план за изпитването на емисии в реални условия с помощта на преносимо устройство като това неотдавна въведено за измерване на емисии NOx. Докато това не стане приложимо, съответствието с настоящия регламент ще се измерва въз основа на данните от устройствата за измерване на разхода на гориво. Изпитването на емисиите на CO2 в реални условия трябва да бъде готово и функциониращо до 2023 г. според евродепутатите.  Евродепутатите признават, че социално приемливият и справедлив преход към мобилност с нулеви емисии изисква промени в цялата веригата за създаване на стойност в автомобилостроенето, с отчитане на потенциалното неблагоприятно социално въздействие. Ето защо ЕС следва да насърчава повишаване на квалификацията и пренасочване на работниците в сектора, особено в региони и местности, които са неблагоприятно засегнати от прехода. Евродепутатите също призовават за подкрепата за европейските производители на акумулаторни батерии. Комисията следва да представи до края на 2019 г. законодателно предложение, което предоставя на потребителите сравнима и надеждна информация относно разхода на гориво, емисиите на CO2 и замърсителите на въздуха на новите коли.  От 2025 г. производителите ще трябва да докладват въз основа на хармонизирана методика относно емисиите на CO2 през жизнения цикъл на всички нови леки пътнически автомобили и леки търговски превозни средства, пускани от тях на пазара.  Докладът беше приет с 389 гласа \"за\", срещу 239 \"против\" и 41 \"въздържал се\". Европейските министри ще приемат обща позиция на 9 октомври. Преговорите с евродепутатите за постигане на споразумение на първо четене могат да започнат на 10 октомври.  Транспортът е единственият голям сектор в ЕС, в който емисиите на парникови газове все още се увеличават, се отбелязва в текста. За да се изпълнят ангажиментите, поети в Парижкото споразумение от 21-вата сесия на Конференцията на страните (COP21) през 2015 г., декарбонизацията на целия транспортен сектор трябва да се ускори по пътя към нулеви емисии до средата на века. В същото време глобалният автомобилен сектор се променя бързо, особено при електрическите двигатели . Ако европейските автомобилни производители се включат късно в необходимия енергиен преход, те рискуват да загубят водещата си роля, се казва в доклада.", "date": "2018.10.03", "title": "ЕП: емисиите CO2 от нови автомобили трябва да намалеят с 40 процента"}
{"url": "http://clubz.bg/73986-potvyrdeno_nato_shte_prieme_gruziq", "text": "Той говори в края на първия ден от двудвневната среща на министрите на отбраната на страните членки на алианса в Брюксел. Форумът започна със заседание на комитета \"НАТО-Грузия\". България е представена от зам.-министъра на отбраната Атанас Запрянов. Сигурността в Черно море ще бъде една от главните теми, която ще обсъдят министрите на отбраната от страните членки на НАТО, каза Столтенберг преди започванто на срещата. Причината според него е, че то е \" Столтенберг: Без промяна на името на Македония няма членство в НАТО Участниците направиха днес преглед на решенията, взети през юли на срещата на върха на НАТО. Столтенберг отбеляза изразената готовност на все повече членки на лианса да заделят 2 на сто от своя БВП за отбрана. Това е по-справедливо разпределение на бремето в пакта. И почти всички членки вече имат задоволителни национални планове за военните си разходи. Ще бъде обърнато специално внимание на засилването на възпиращата сила и на отбраната на НАТО. Утре ще се състои среща на Групата за ядрено планиране. Това е част от редовните консултации на съюзниците с цел поддържане на сигурността и ефективността на възпиращата сила на алианса. Ще бъде направен преглед на адаптирането на командната структура на НАТО – друго ключово решение от юли. Това ще включва допълнителен персонал от 1200 души и две нови командвания. От двете страни на Атлантика. През лятото бе решено те да бъдат в САЩ и Германия. НАТО изгражда и нов център за кибероперации. Той трябва да помогне на организацията да засили защитата си срещу реална и настояща заплаха. Освен това кибервойските, които ще бъдат създадени, ще бъдат отделна единица, по подобие на сухопътните, военноморските и военновъздушните сили. \"Ако Русия иска стабилни Балкани, трябва да подкрепи Македония за НАТО\" Утре представителите на България, Хърватия, Унгария и Словения ще подпишат Меморандум за разбирателство да за многонационална специална авиационна програма. \"Ако Русия иска стабилни Балкани, трябва да подкрепи Македония за НАТО\"", "date": "2018.10.03", "title": "Потвърдено - НАТО ще приеме Грузия"}
{"url": "http://clubz.bg/73972-di_velt_zapadyt_se_izloji_plodovete_bere_rusiq", "text": "Изходът от референдума за преименуването на Македония е поражение за ЕС и НАТО. Подкрепяният от Москва бойкот на всенародното допитване донесе плодове. Има ли все пак шанс страната с геостратегическо значение да се приобщи към Запада? На тази тема посвещава публикацията си във в.  журналистката и специалистка по международни отношение  Еуфорията е като загуба на чувството за реалност. И външното министерство на САЩ изрази радост, че в тази посока гражданите са дали подкрепата си. Дори генералният секретар на НАТО Йенс Столтенберг приветства гласуването с “да” на референдума. Всъщност НАТО и ЕС претърпяха огромно поражение, но в изявленията си не го споменават и с дума. Да, над 91 на сто от отправилите се към урните дадоха гласа си в полза на споразумението с Гърция относно ново име на страната, но едва 36,8 на сто от имащите право на глас участваха в референдума. Тъй като участието е под 50 на сто, вотът е невалиден. Вярно е, че всенародното допитване има само консултативен характер, но изглежда все по-невероятно, че изискваното мнозинство в парламента от две трети ще гласува в полза промяната на името. Ниското участие във вота е излагация за Запада, чиито най-важни политици посетиха Македония през последните седмици, за да лобират за “Да”. Сред тях бяха Ангела Меркел, отбранителният министър на САЩ Джеймс Матис и Федерика Могерини. Смята ли Брюксел референдума в Македония за валиден? Страната, която се намира между Албания, Гърция, България и Косово, от геополитическо значение е важна. През 2015 и 2016 г. през нея преминаваше основният миграционнен поток. Москва има амбицията да увеличи влиянието си и да предотврати членство в НАТО. Големият въпрос, който трябва да си зададат македонското правителство, но също ЕС и НАТО, е:  Неговото обяснение е, че най-вероятно мнозина са останали в домовете си, не защото не искат членство на страната в ЕС и НАТО, а защото за тях е било емоционално трудно да решат да гласуват. От гледна точка на дългогодишния спор с Гърция относно името, промяната му в Северна Македония е предпоставка за присъединяването на страната към НАТО и ЕС. От десетилетия Атина блокира подобно членство. Опасенията на гърците са, че ако съседката се именува Република Македония, тя би могла да предяви териториални претенции към гръцката област Македония. Национално-консервативна опозиция в Македония използва темата, за да създава настроения срещу референдума и да лобира за бойкот на вота. Дори настоящият президент Георги Иванов призова за бойкот. Той окачестви гласуването като  Според цитирания по-горе европейски дипломат обвързването на промяната на името с членство в ЕС и НАТО е довело до това, че някои са имали усещането за принуда: Чрез бюлетините избирателите бяха запитани: Към това трябва да се прибави, че кампанията срещу референдума беше подкрепена от Русия. Представители на малката партия “Обединена Македония”, която оглави движението за бойкот, са пътували до Москва, а от Русия са пристигнали съветници. Русия се бърка в Македония? Ежедневно в социалните мрежи са били регистрирани по 40 фалшиви профила с призиви за бойкот на референдума. Пази се мълчание по темата дали стратегията на самия ЕС е била погрешна, искайки прекалено много и твърде бързо. Трябва да се продължи напред, надеждите са отправени към гласуването в парламента. Премиерът Зоран Заев има амбицията да организира нещата така, че да получи мнозинство от две трети. Също ЕС и НАТО не са склонили глава. Брюксел обяви, че ще продължава изцяло да подкрепя страната, заяви комисарят по разширяването Хан. Генералният секретар на НАТО Столтенберг подчерта, че вратата на отбранителния съюз остава отворена, но и че националните въпроси все пак трябва да бъдат решени. Столтенберг: Без промяна на името на Македония няма членство в НАТО Сега ключовата роля е отредена на опозицията. Трябва да се изчака да се види, дали тя действително ще блокира пътя към членство в ЕС и НАТО. Русия се бърка в Македония? Столтенберг: Без промяна на името на Македония няма членство в НАТО", "date": "2018.10.03", "title": "\"Ди велт\": Западът се изложи, плодовете бере Русия"}
{"url": "http://clubz.bg/73978-tereza_mej_se_probva_kato_kralicata_na_dansinga_video", "text": "Премиерката на Великобритания и лидер на Консервативната партия Тереза Мей се появи на сцената, за да произнесе своята реч пред годишната конференция на торите в Бирмингам, под звуците на хитовото парче на АББА \"Dancing Queen\". При това в танцувална стъпка, макар и по-скоро наподобяваща разчупен робот, отколкото кралица на дансинга. Мей освиркана от консерватори. Безпрецедентно!  И Мей все така си танцува из Африка (ВИДЕО) И Мей все така си танцува из Африка (ВИДЕО)", "date": "2018.10.03", "title": "Тереза Мей се пробва като Кралицата на дансинга (ВИДЕО)"}
{"url": "http://clubz.bg/73973-vyv_vinprom_pomorie_vrytnali_krancheto_kym_mitnicite", "text": "Трикове за избягване плащането на акцизи са открити в два от проверените в началото на седмицата от митниците 6 данъчни склада. В обект на \"Винпром Поморие\" на Петя Славова са открити кранове, на които не е имало измервателни уреди, които да предават информация към митниците. В обект на \"Винекс Славянци\" пък е открито друго \"чудо\" - през измервателния уред тече алкохол, но това не се отчита и следователно не се предава към митниците. Агенция \"Митници\" влезе във винпрома на Петя Славова Тези новини бяха съобщени днес от заместник-директора на Агенция \"Митници\" Юлиан Мирков, който обяви, че през следващите 2 месеца ще бъдат проверени всичките данъчни складове за алкохолни продукти на територията на България, които са общо 165. От тях обаче девет са само за складиране и не са рискови, така че ще останат вероятно извън обхвата на проверяващите. От началото на седмицата до днес се проверяват шест данъчнозадължени лица, които имат данъчни складове на територията на цялата страна, каза Мирков. По думите му проверките били \"рутинни\" и \"планови\", насочени както към производството, така и към необходимите изисквания, които налага нормативната уредба. При констатираните в двата склада нарушения са наложени обезпечителни мерки по реда на ДОПК - \"но само там, където е констатиран проблем\". В данъчния склад в Поморие проверящите открили 9 малки крана, \"от които е възможно да бъде изведен готов алкохолен продукт, без на тези точки за има монтирани измервателни устройства, които да предават на Агенция \"Митници\" данни за количествата, които се извеждат оттам нерегламентирано\". Мирков поясни, че крановете са поставени без одобрението на митническите органи, липсват както в технологичните схеми, налични в митниците, така и в представените при проверката. В едно от помещенията, което било заключено, са били открити и пластмасови разфасовки от 5 л, пълни с ракия и мастика. Според зам.-директора на митниците - около 30 на брой. Някои от крановете са с голям дебит - с експеримент митническите служители са доказали, че 5-литров съд се напълва за 45 секунди. Във втория склад - на \"Винекс Славянци\", бил направен полеви експеримент. Според Мирков става въпрос за административно нарушение - не за престъпление. Колегите тепърва ще анализират и ще вървим към административно-наказателни производства и към административни, което води включително до отнемане на лицензи, заяви той. Eто и самите шашми:    ", "date": "2018.10.03", "title": "Във \"Винпром Поморие\" врътнали кранчето към митниците"}
{"url": "http://clubz.bg/73975-putin_otiva_pri_modi_za_voenna_sdelka_za_5_mlrd_dolara", "text": "Руският президент Владимир Путин заминава в четвъртък за Индия, където се очаква да бъде подписана сделка за 5 млрд. долара за доставка на противовъздушни отбранителни системи S-400, съобщи висш представител на Кремъл. Сделката ще бъде сключена въпреки предупрежденията на Петагона, че Индия ще наруши американските санкции за Русия в сектор отбрана, ако закупи тези оръжия. Путин ще бъде на посещение в Индия на 4 и 5 октомври по покана на премиера Нарендра Моди. Преговорите за сделката текат от месеци. Съветникът на Путин по външна политика Юрий Ушаков определи военните връзки между Москва и Делхи като \"дългосрочни и традиционни\". Сделката за S-400 събуди притесненията на Вашингтон, който се опитва да развива военните си отношения с Индия като противовес на нарастващото влияние на Китай в Азия и иска Делхи да намали зависимостта си от руските технологии, пише RFE/RL.  Индия даде сигнали, че ще иска специално изключение от санкциите при покупката. Конгресът прие законодателство, според което президентът може да отмени санкциите за страни, които развиват военни отношения с Вашингтон. И въпреки че щатските законодатели казваха, че когато са приемали този закон са имали и Индия предвид, висш представител на Пентагона предупреди Делхи миналия месец, че няма гаранция, че азиатската държава ще бъде сред изключенията.", "date": "2018.10.03", "title": "Путин отива при Моди за военна сделка за 5 млрд. долара"}
{"url": "http://clubz.bg/73981-ludogorec_zamina_s_25_futbolisti_za_cyurih", "text": "С група от 25 футболисти замина шампионът \"Лудогорец\" за гостуването на \"Цюрих\" от втория кръг в груповата фаза на Лига Европа, информира Gong.bg. \"Орлите\" ще опитат да стигнат до положителен резултат след загубата от \"Байер\" (Леверкузен) преди две седмици в Разград. Мечтано начало, лош край - \"Лудогорец\" падна от \"Байер\" с обрат В това число влизат и двама футболисти, които нямат картотека за европейските клубни турнири - Цветомир Панов и Доминик Янков. В групата попадат и играчи, които са с картотека в \"лист Б\" - Даниел Наумов и Ивайло Климентов, който се върна след наем във \"Витоша\" (Бистрица). В самолета се качиха и всичките 21 картотекирани футболисти в \"лист А\" на \"Лудогорец\". След контузия в групата попада и полякът Якуб Шверчок, който до последно бе под въпрос. Това означава, че 7 футболисти ще гледат мача от трибуните. Една от причините Пауло Аутори да вземе в Швейцария толкова много играчи е предстоящия шампионатен мач с \"Ботев\" (Враца) през уикенда. \"Лудогорец\" се връща в България в петък и каца на летище \"София\", а Аутори има желание в тренировъчния процес да участват всички. Разградчани ще имат три тренировки в Швейцария - една официална в сряда вечер, една лека в четвъртък сутринта и една сутришна в петък преди отпътуването за България. Вече във второ гостуване в Европа Аутуори организира програмата на отбора така, че да има тренировка след мача и завръщането в България е в късния следобед.", "date": "2018.10.03", "title": "\"Лудогорец\" замина с 25 футболисти за Цюрих"}
{"url": "http://clubz.bg/73982-na_osmiq_mesec_prokuraturata_razbrala_che_nepravilno_razsledva_moskovski", "text": "Дeлoтo за инцидента с моторна шейна, при който на 2 февруари загина 4-годишният син на тогавашния транспортен министър Ивайло Московски, е било пpexвъpлeнo нa дpyгa пpoĸypaтypа, пише   . Дъpжaвнoтo oбвинeниe чaĸ нa ocмия мeceц ce ceтилo, чe миниcтpитe вcъщнocт тpябвa дa ce paзcлeдвaт oт Coфийcĸaтa гpaдcĸa пpoĸypaтypa. Дoceгa дeлoтo бe пoд нaдзopa нa Coфийcĸaтa oĸpъжнa пpoĸypaтypa, тъй ĸaтo дeтeтo зaгинa в Бopoвeц, ĸoйтo пoпaдa в paйoнa й. Фатален инцидент с малкия син на Ивайло Московски Oт националното следствие са oбяcнили пред изданието и чe eĸcпepтизитe, ĸoитo дoceгa ce coчexa ĸaтo пpичинa зa пpoтaĸaнe нa дeлoтo, ca гoтoви. Не е яcнo какви са изводите от тях, зaщoтo caмo нaблюдaвaщият пpoĸypop мoжe дa peши дa paзĸpиe cъдъpжaниeтo им.  Гoвopитeлĸaтa нa Coфийcĸaтa гpaдcĸa пpoĸypaтypa Зopницa Tacĸoвa е пoтвъpдила, чe дeлoтo вeчe e тaм. Междувременно обаче Московски подаде оставка и беше освободен от поста на министър. Означава ли това, че делото отново ще бъде върнато на окръжната прокуратура? \"Bъзмoжнитe пpичини oĸpъжнaтa пpoĸypaтypa cлeд мeceци нaблюдeниe дa e пpaтилa дeлoтo нa гpaдcĸaтa ca, чe или тъpcи нaчин дa ce oтъpвe oт нeгo, или cтaнoвищeтo нa нaблюдaвaщия пpoĸypop тaм e, чe тpябвa дa бъдe тъpceнa oтгoвopнocт oт yпpaвлявaлия злoпoлyчнaтa шeйнa\", се предполага в материала на \"Сега\". Оттам посочват, че \"от caмoтo нaчaлo пpoĸypaтypaтa ce дъpжи пoдoзpитeлнo пo cлyчaя\".", "date": "2018.10.03", "title": "На осмия месец прокуратурата разбрала, че неправилно разследва Московски"}
{"url": "http://clubz.bg/73983-vdigat_zastrahovatelnite_sumi_za_grajdanska_otgovornost", "text": "Приети от правителството днес промени в Кодекса за застраховането предвиждат увеличение на минималните размери на застрахователната сума по задължителна застраховка \"Гражданска отговорност\" на автомобилистите. Делян Добрев: Пада забраната за онлайн застраховка \"Гражданска отговорност\" Сумата от 10 милиона лева за имуществени или неимуществени вреди вследствие на телесно увреждане или смърт се повишава на 10.42 млн. лева, а досегашният размер от 2 млн. лева за вреди, причинени на имущество, ще стане 2.1 млн. лева. Застрахователна сума е договорената или определената с нормативен акт и посочена в застрахователен договор парична сума, представляваща горна граница на отговорността на застрахователя към застрахования. Предложените законодателни промени са в резултат от транспонирането на изискванията на европейски директиви. Те завишават и изискванията спрямо познанията и квалификацията на застрахователните посредници, членовете на техните органи и служителите, които са непосредствено заети с разпространение на застрахователни продукти. Поставят се нови изисквания за повишаване квалификацията на застрахователните посредници, членовете на техните органи и служителите, които се занимават с разпространение на застрахователни продукти - чрез професионално обучение или развитие, не по-малко от 15 часа годишно. След години борба: по-ниска \"Гражданска отговорност\" за изрядните водачи Създава се нова категория разпространители на застрахователни продукти - посредници, предлагащи застрахователни продукти като допълнителна дейност. Те ще могат да бъдат регистрирани при спазване на ограничени изисквания за квалификация, които основно се свеждат до познаването на предлаганите застрахователни продукти и на правилата за разглеждане на претенции и жалби. Въвежда се ново условие за регистрация на застрахователен посредник по интернет. Българският клон на \"Олимпик\" не е правил вноски в Гаранционния фонд в Кипър Уредена е детайлна процедура по изпращане на уведомления между надзорните органи. Предлага се също така механизъм за разпределение на правомощията между надзорните органи на държавата членка по произход и държавата членка по седалището на клона на застрахователните посредници. Как се стигна до тази \"Олимпийска\" измама Промените ще създадат задължение за предоставяне на обективна информация относно застрахователните продукти, като се предвижда предоставянето на стандартизиран информационен документ за застрахователния продукт при сключване на застраховки по общо застраховане. След години борба: по-ниска \"Гражданска отговорност\" за изрядните водачи Българският клон на \"Олимпик\" не е правил вноски в Гаранционния фонд в Кипър Как се стигна до тази \"Олимпийска\" измама", "date": "2018.10.03", "title": "Вдигат застрахователните суми за \"Гражданска отговорност\""}
{"url": "http://clubz.bg/73976-ruskite_jeni_v_pensiq_na_60_godini_myjete_na_65", "text": "Руският Съвет на федерацията одобри днес закона за изменение на пенсионните параметри, който включва увеличение на възрастта за излизане в пенсия. За него гласуваха 149 сенатори, против бяха 5, а трима се въздържаха. Пенсионната възраст се увеличава с пет години - от 60 на 65 за мъжете и от 55 на 60 за жените. Как руската машина смаза протестите срещу пенсионната реформа Първоначалното предложение бе възрастта за пенсиониране на жените да се вдигне на 63 г., но президентът Владимир Путин предложи по-мек вариант - 60-годишна възраст. Освен това в сравнение с началното предложение се намалява с 3 години и стажът, необходим за предсрочно пенсиониране - 42 г. вместо 45 за мъжете, и 37 г. вместо 40 за жените. Според руската Централна банка пенсионната реформа ще повиши брутния вътрешен продукт на Руската федерация с 0.3% в периода 2020-2021 г. заради по-големия брой икономически активни граждани. \"Левада\": Всеки втори руснак готов за протест срещу пенсионната реформа Увеличаването на възрастта за пенсиониране ще става постепенно и ще започне от 1 януари 2019 г. Средната продължителност на живота в Русия е средно 71.9 години, като за жените е 77.2 години, а за мъжете - 66.4 години. Средната пенсия към момента е 14 100 рубли (185.72 евро). \"Левада\": Всеки втори руснак готов за протест срещу пенсионната реформа", "date": "2018.10.03", "title": "Руските жени в пенсия на 60 години, мъжете - на 65"}
{"url": "http://clubz.bg/73985-iznenadan_sym_che_toj_ocelq_sled_sybota_sram_e_za_kluba", "text": "Едно от най-големите имена в най-успешния период на \"Манчестър Юнайтед\" - Пол Скоулс, остро атакува Жозе Моуриньо след сивото 0:0 на \"червените дяволи\" срещу \"Валенсия\" в Шампионската лига. Халфът работи като тв анализатор в британската BT Sport - заедно с бившия си съотборник Рио Фърдинанд. Наглед скромен и затворен, Скоулс беше голяма фигура в средата на терена, но имаше и случаи, в които влизаше безкомпромисно в краката на съперниците си. Явно има такава склонност и в коментарите си, особено когато иде реч за клуба, за който игра в цялата си кариера. Двамата с Моуриньо от известно време индиректно разменят реплики. Моуриньо след 0:3: Спечелил съм повече от другите, взети заедно Рио Фърдинанд бе по-обран в критиките си към португалеца.  Скоулс и Фърдинанд критикуваха дефанзивния стил на игра на \"Юнайтед\" и въобще на всички отбори, на които Моуриньо е бил треньор.  И днес коментарите в британската преса нищят сложната ситуация в \"Манчестър Юнайтед\". За мнозина процесът е необратим - дните на Специалния вече са преброени, тъй като той е \"изгубил съблекалнята\". Преди дни стана ясно, че освен с Пол Погба, Антони Марсиал и други играчи, Моуриньо не се говори и с капитана Луис Антонио Валенсия. Днес еквадорецът се извини публично заради това че бе тиражирано как харесал пост в социална мрежа, в който пише за уволнение на Жозе Моуриньо. Пол Погба пък е със забрана да говори пред медиите - той сам заяви това след срещата с \"Валенсия\". Фенове събират пари за изгонването на Жозе Моуриньо Междувременно запаянковците на \"червените дяволи\" вече започват да насочват гнева си и към някои от главните герои в сагата, след като досега протестираха единствено срещу изпълнителния директор Ед Удуърд. Пол Погба ги призова да застанат зад отбора в трудния момент, но постът му в туитър бе атакуван от последователи, които иронизираха, че самият французин не е зад отбора, в който играе. Положението изглежда все по-критично, а на \"Манчестър Юнайтед\" предстоят мачове с \"Ювентус\" в Шампионската лига, с \"Челси\" и \"Манчестър Сити\" във Висшата лига. Фенове събират пари за изгонването на Жозе Моуриньо", "date": "2018.10.03", "title": "\"Изненадан съм, че той оцеля след събота. Срам е за клуба\""}
{"url": "http://clubz.bg/73980-morqshki_boj_za_sledovatel_bojko_atanasov_vyv_vss", "text": "С тотално единодушие 0:10 гласа катастрофира поредният опит на следовател Бойко Атанасов да оглави нещо в системата. Днес той се озова в интересното положение да е единствен кандидат за административен ръководител на Апелативната специализирана прокуратура (АСП), след като Емилия Русинова - в момента шеф на СГП, след две поредни срèди, в които представяше болнични, оттегли кандидатурата си, без въобще да се яви пред прокурорската колегия на ВСС. Емилия Русинова мистериозно се оттегли за шеф, не дойде във ВСС Атанасов, като че ли повече бе дошъл за пореден път \"да си каже\" какво му е на душата  Концепцията и отговорите му на въпроси - според членовете на Съвета - въобще не включваха конкретни стъпки и действия, които би предпирел, ако го изберат за административен ръководител. Няма шпицкоманда - Цацаров е прав, следовател Атанасов лъже. Точка Той разкритикува на няколко пъти многото командировани обвинители - говорейки не за АСП, за която се бори да оглави, а за долноинстанционната Специализирана прокуратура. Тезата - стана ясно от думите му - е, че корупцията \"по високите етажи\", която бе пратена на ул. \"Черковна\" с промени в НПК от сегашния парламент, не може да се води успешно от командировани прокурори от районните нива. Той   командированите да бъдат върнати, и това - докато не се изготвят нови правила за кариерно израстване, включващи и тестове пред психиатър и психолог на кандидатите. Главният прокурор, който води заседанията, на няколко пъти го помоли да се концентрира върху концепцията си, а не да раздава ксерокопия на членовете на съвета, които били общоизвестни факти - например колко са командированите. Етичната комисия на ВСС ще проверява дали Цацаров си има \"шпицкоманда\" Атанасов традиционно критикува и високия брой споразуманеия със спецпрокуратурата - една от причините да има дисциплинарно дело. Той предложи всички те \"да се публикуват на сайта на прокуратурата\". Тук главният прокурор, който на няколко пъти го прекъсваше, го пита възможно ли е административният ръководител да издаде заповед за съгласуване на споразумение между прокурора и другите страни, т.е. - осъдения. Той се интересуваше и кое точно иска Атанасов да се публикува на сайта на прокуратурата - проектът за споразумение, който обвинителят предлага, или финалният акт на съда, с който се одобрява или не се одобрява то.  , попита го пак главният прокурор. Сред задалите му въпроси Пламена Цветанова саркастично попита кандидата \"вижда ли въобще нещо положително\" в прокуратурата. На това Атанасов отговори - материалната обезпеченост. А относно  за работа и борба с престъпността заяви дълбокомислено: Цацаров попита кандидата - като иска да има завишени качества на работещите в прокуратурата, \"  и къде. На това следователят, който вече е обект на две дисциплинарки, каза, че преди около 3 месеца е бил на обучение за лекарските престъпления. Честито: следователят, говорил за \"шпицкоманда\", вече е обект на дисциплинарка Интересна тема се разви около резултатите на самия Атанасов в пряката му работа. Пламена Цветанова обяви, че за 5-годишния период на атестирането му той е изработил едва 7 дела с мнение за съд, 32 с мнение за спиране и 9 - за прекартяване. На това Атанасов отговори, че \"това било в период, в който е трудоустроен в един сектор за криминални дела\" и че имало периоди да му разпределят едва по една преписка. На някои от въпросите Атанасов дъблоко се замисляше и даваше отговори като: Светлана Бошнакова го попита да коментира  - казано точно по този начин, без разяснения. Всъщност членът касае прословутите бонуси - до 6 заплати годишно за работещите в спецмагистратурите, които парламентът въведе Той отговори: Имаше и такива отговори:  На моменти членовете на съвета дори изпаднаха в спор за какво говори Атанасов в концепцията си, като е написал, че няма постигнати добри резултати по отношение на международната правна помощ и Европейската заповед за арест... Един казваше нещо, а друг член опонира: \"Не, той говори за\" еди-какво си.... Огнян Дамянов го попита знае ли колко са служителите в АС прокуратура. Калина Чапкънова пък го пита как би преодолял липсата на административен опит в управление на човешките ресурси. На това Бойко Атанасов отговори резонно - че  Всичко завърши с монолог на Сотир Цацаров Акцентът му бе, че \"проблемът в конкретния кандидат\" въобще не е в липсата на административен опит, защото той се придобивал, учел се, ако липсва. След гласуването с 0:10 избор няма и ще се пристъпи към нова процедура за избор на шеф на Апелативната спецпрокуратура. Няма шпицкоманда - Цацаров е прав, следовател Атанасов лъже. Точка Етичната комисия на ВСС ще проверява дали Цацаров си има \"шпицкоманда\" Честито: следователят, говорил за \"шпицкоманда\", вече е обект на дисциплинарка", "date": "2018.10.03", "title": "\"Моряшки бой\" за следовател Бойко Атанасов във ВСС"}
{"url": "http://clubz.bg/73965-obshtinski_syvetnici_iskat_ostavki_zaradi_remonta_na_centralna_sofiq", "text": "Общинските съветници от т.нар. Политическа група 5 (ПГ5) искат оставката на зам.-кмета по направление \"Транспорт и транспортни комуникации\" в Столична община Евгени Крусев. Причината - \"поредното некачествено изпълнение на ремонтите в столицата\". Става въпрос за ремонта на центъра, който тече цяло лято. Както Клуб Z писа, веднага щом бяха премахнати загражденията на ремонтираните участъци, това, което се видя бе подложено от граждани и организации на жестока критика - от неравни плочки, през липсата на фуги между релсите на трамвайното трасе и неподходящи шахти. Кметът Йорданка Фандъкова отвърна чрез Фейсбук, че ремонтите все още не са привършили и това не е финалният резултат. Ремонтът на София подложен на унищожителни критики (СНИМКИ) , каза Иван Велков. Фандъкова: При мащабни ремонти няма гаранция, че някой майстор няма да си остави ръцете Според Венци Мицов софиянци ще запомнят това управление на София с уникалния стил наречен “ремонт на ремонта”. За безобразието в центъра на столицата, някой трябва да поеме отговорност. Симеон Славчев смята, че от както Евгени Крусев е зам.- кмет не само, че сериозните транспортни проблеми на София не са решени, но и всички инфраструктурни проекти завършват със сериозни скандали и граждански отзвук. Липсата на текущ контрол води до некачествен краен резултат на направените ремонти. Фандъкова: При мащабни ремонти няма гаранция, че някой майстор няма да си остави ръцете", "date": "2018.10.03", "title": "Общински съветници искат оставки заради ремонта на централна София"}
{"url": "http://clubz.bg/73971-ako_rusiq_iska_stabilni_balkani_trqbva_da_podkrepi_makedoniq_za_nato", "text": "Това заяви днес източник от пакта в Брюксел. Той бе попитан от Клуб Z дали в алианса подозират, че има руска намеса в референдума в Македония и дали тя е повлияла на ниската активност. Разговорът с журналисти предшества започващата днес двудневна среща на министрите на отбраната на страните от алианса в Брюксел. България е представена от зам.-министъра Атанас Запрянов. Столтенберг: Без промяна на името на Македония няма членство в НАТО Експертът не даде пряк отговор въпреки припомнянето, че Москва подкрепи позицията на македонския президент Георге Иванов, който бойкотира допитването. Но изтъкна: Стратегът, пожелал анонимност, обаче припомни и ситуацията в Черна гора, където преди две години имаше опит за преврат. Той е категоричен, че зад проваления опит стоят руски агенти. НАТО се опасява от „зелени човечета“, каза експертът пред журналисти. Но засега пактът няма като приоритет разработването на специална стратегия срещу формирования като руската Частна военна компания (ЧВК) „Вагнер“. Главният проблем с нея и подобни компании обаче е, че там всичко е забулено в тайна. Докато и в САЩ има подобни формирования, но те действат прозрачно и в рамките на определени правила. Столтенберг: Руска кибератака срещу страна от НАТО ще задейства член 5 Експертът потвърди думите на журналистите, че НАТО напоследък силно се опасява от руските ракети 9М729. На въпроса защо се е разшумяло едва сега, след като за нея е станало ясно още миналата година, той отговори, че сега има по-конкретни данни. Инфомацията за ракетата е дошла първо от САЩ, а след това всички страни членки на алианса са направили анализи и са дали своето мнение. Според него топката в момента е в полето на Русия. И всички очакват от нея обяснения за новата система. Така, някак си естествено, от „топката“ експертът премина към футбола. И похвали Русия, че когато играе по правилата побеждава. Той изтъкна, че има предвид „победата на един руски отбор в Шампионската лига вчера“, без да уточни. Но беше ясно, че става дума за успеха на ЦСКА (Москва) над европейския шампион „Реал“ (Мадрид) с 1:0. По въпроса за хибридната пропаганда експертът посочи, че днес тя е стигнала небивали размери. И докато в СССР дори местните хора не са й вярвали, днес мнозина вярват. Стратегът разказа съветския виц, в който възпитателката в детската граина разказала на децата, че само в СССР всички живеят добре, че само там в магазините винаги е пълно с играчки и бонбони. Тогава едно от децата се разплакало: „Искам в СССР!“ Днес обаче е много различно и по-усъвършенствано: Всички в НАТО осъзнават, че има опити за влияние върху страните членки чрез тайни враждебни действия. Тези страни трябва сами да приписват отговорността на извършителя, но се знае, че е много трудно да се установи причастността на държавните структури в Русия. От вчера в Русия кипи възмущение от изказване на американската посланичкав НАТО Кей Бейли Хъчисън. Тя бе цитирана да казва вчера в Брюксел, че САЩ ще потърсят начин да унищожат новата руска ракета, преди тя да стане оперативна. Днес дипломатката заяви, че не е имала предвид това. В действителност тя е използвала израза . Във военните среди той наистина означва „унищожаване“. Същевременно значението му може да бъде и „изтегляне“. Столтенберг: Руска кибератака срещу страна от НАТО ще задейства член 5", "date": "2018.10.03", "title": "\"Ако Русия иска стабилни Балкани, трябва да подкрепи Македония за НАТО\""}
{"url": "http://clubz.bg/73966-bsp_vnasq_vot_na_nedoverie_sled_sedmica_bez_konsultacii", "text": "БСП ще внесе решения вот на недоверие срещу правителството по тема \"здравеопазване\" следващата седмица, обяви депутатът от левицата Крум Зарков. Блумбърг: България е страната с най-неефективно здравеопазване Според Зарков от ГЕРБ само предлагат да се наливат пари в една \"пробита\" система.  заяви, че ще коментират след консултации и когато видят мотивите, като припомни, че Движението е предлагало вот на тази тема в началото на годината. Но Зарков поясни: Тя била вече описана в плана на левицата \"Визия за България\", добави той. Вървим към задължителна здравна застраховка вместо към премахване на монопола на НЗОК Според лидера на \"Атака\" и  това е неподходяща тема за вота на недоверие, тъй като тъкмо сега започва разглеждане на нови планове за реформи в сектора. Сидеров обаче посочи, че от \"Атака\" не са съгласни напълно с виждането на ГЕРБ за здравната система и искат по-силна регулация от страна на държавата.  очаквано обяви, че едва ли ще подкрепят вота на недоверие. Причината - сега не е време \"за внасяне на хаос в държавата\". Вървим към задължителна здравна застраховка вместо към премахване на монопола на НЗОК", "date": "2018.10.03", "title": "БСП внася вот на недоверие след седмица - без консултации"}
{"url": "http://clubz.bg/73967-mag_nqma_da_pravim_ot_letishte_sofiq_satelit_na_istanbul", "text": "Ако бъде избрана за концесионер на летище София, най-голямата британска летищна група Manchester Airport Group (MAG) няма да прави от авиопорта ни сателит на истанбулския или на други летища в региона, а ще го развива, за да привлича повече полети и туристи.  MAG заяви днес своите амбиции да участва - и спечели, тръжната процедура за концесията на летище София, към която проявява интерес от 2 години. Те са първите, които официално потвърждават намеренията си да участват в най-голямата сделка, която се е случвала досега в българската икономика - за 3.898 млрд. евро без ДДС за срок от 35 години. Сpoĸът зa пoдaвaнe нa oфepти oт ĸaндидaтитe в подновената от юли процедура e 22 oĸтoмвpи т.г. Топмениджърите на британската група не издадоха подробности за бъдещите си планове, но на пресконференция днес увериха, че са дългосрочен инвеститор със сериозни намерения за развитие на летището, бизнесите, свързани с него, и приноса към българската икономика. Запитан дали има опасения за подводни камъни в тръжната процедура, главният изпълнителен директор на MAG Чарли Корниш заяви, че няма такива. Все пак стана ясно, че в плановете на MAG не влиза строителството на нова писта на летище София. В момента MAG управлява три от основните летища във Великобритания – Манчестър, Лондон Станстед и Ийст Мидландс, които заедно обслужват 60 милиона пътници на година, до над 270 дестинации чрез 70 авиолинии. MAG от дълго време работи успешно с превозвачи от Близкия изток, за да развива глобална свързаност от своите английски летища през Дубай, Абу Даби, Доха и Мускат, които са на до 5 часа полет от София. Компанията ще се фокусира също така и върху въвеждането на повече полети от София до градовете от Западните Балкани като Белград, Загреб, Сараево и Тирана, както и до всички европейски столици. В допълнение, MAG оперира двете най-важни летища за карго самолети във Великобритания и разбира важността на карго връзките за търговията на национално, европейско и глобално ниво. Всички летища на MAG са сертифицирани като \"въглеродно неутрални\", благодарение на сериозните усилия на вътрешен екип от експерти за намаляване въздействието на операциите върху околната среда, казаха от компанията. Manchester Airports Group потвърди, че иска летище София Като основни причини за проявения интерес към българския авиопорт, мениджърите на MAG посочиха няколко: България расте бързо, с амбиции да се развива в туризма, а София е \"перлата в короната\", по определението на Андрю Харисън, главен изпълнителен директор \"Летищни услуги\" - \"стратегически важна локация\" и врата към Изтока. Партньор на MAG за концесията е китайската държавна компания BCEG, в топ 10 на строителните компании в Китай и в най-мощните 250 в света, с над 65 години опит и сериозно портфолио в авиационния сектор. Групата е изпълнила и предала над 1 милион квадратни метра нови площи за терминали, 15 големи карго/технически хангара и стотици километри писти, пътеки за рулиране и перони. Китайската компания си партнира с MAG в проект за 1 милиард лири на летище Манчестър като съсобственик и строител. Концесията на летище София е за близо  €4 милиарда   Eдно от условията на концесията е чуждестранният инвеститор да построи трети терминал. А BCEG в момента изгражда един от най-големите авиационни строителни проекти в света - международното летище Даксинг в Пекин - проект, който се състои от 9 писти и над 1.4 млн. квадратни метра площ на терминалите. Очаква се това да бъде и най-натовареното летище в света откъм трафик, като при пълен капацитет ще обслужва по 130 милиона пътници и над 1 милион полета годишно. Имагинерна концесия на Летище \"София\" събуди депутатите Концесията на летище София е за близо  €4 милиарда   Имагинерна концесия на Летище \"София\" събуди депутатите", "date": "2018.10.03", "title": "MAG: Няма да правим от летище София сателит на Истанбул"}
{"url": "http://clubz.bg/73968-trima_grabnaha_nobel_za_himiq", "text": "Франсис Х. Арнолд, Джордж П. Смит и Грегъри П. Уинтър спечелиха Нобеловата награда за химия за \"овладяване на мощта на еволюцията\", съобщи сайтът Nobelprize.org.   получава половината Нобелова награда за химия за провеждане на първата насочена еволюция на ензими - протеините, които катализират химическите реакции.   си поделят другата половина от Нобеловата награда за химия за фаговия дисплей на пептиди и антитела. Фаговият дисплей е лабораторен метод, с който бактериофаг - вирус, заразяващ бактериите, се използва за получаване на нови протеини. Жена спечели Нобел по физика за пръв път от 1963 г. Франсис Арнолд е втората жена, печелеща тази година Нобелова награда.  Нобеловата награда за химия се присъжда от Кралската шведска академия на науките от 1901 г. Лауреати на Нобеловата награда за химия с голяма известност са: Сванте Арениус /1903/, Ърнест Ръдърфорд /1908/, Мария Кюри /1911/, Ирен и Фредерик Жолио-Кюри /1935/.  Нобеловите награди ще бъдат връчени на церемония в Стокхолмската концертна зала на 10 декември - в деня на кончината на основателя на Нобеловата награда Алфред Нобел.  Дадоха Нобеловата награда за медицина за пробив в лечението на рака Тази година паричната равностойност на наградата е 9 милиона крони (873 000 евро).  През миналата година Нобелова награда за химия спечелиха швейцарецът Жак Дюбоше, германецът Йоахим Франк и британецът Ричард Хендерсън за разработване на криолектронна микроскопия, която революционизира биохимията.  Нобеловата награда за химия е присъждана 110 пъти на 180 учени, съобщи ДПА. \n\tНобеловата награда за химия 63 пъти е връчвана на един човек, 23 пъти - на двама и вече 24 пъти на трима учени. \n\tЖените, печелили Нобелова награда за химия, са пет - Франсес Арнолд през 2018 г., Ада Йонат през 2009 г., Дороти Кроуфут Ходжкин през 1964 г., Ирен Жолио-Кюри през 1935 г. и Мария Кюри през 1911 г.  \n\tДва пъти наградата получава британецът Фредерик Сенгър - през 1958 г. за работата му върху структурата на протеините, по-специално на инсулина, както и през 1980 г. за изучаване на базовите вериги на нуклеиновите киселини.  \n\tСредната възраст на Нобеловите лауреати по химия между 1901 и 2017 година е 58 години. Най-младият от тях е Фредерик Жолио-Кюри. През 1935 г. той е само на 35 години, когато поделя отличието със съпругата си Ирен Жолио-Кюри.  \n\tНай-възрастният носител на Нобеловата награда за химия е американецът Джон Б. Фен, отличен през 2002 г., когато е на 85 години. \n\tСферата, в която наградата е присъждана най-много, е биохимията.  \n\tНобеловият медал за химия е създаден от шведския скулптор и гравьор Ерик Линдберг. Той представлява природата под формата на богиня, наподобяваща Изида, показваща се от облаци и държаща в ръце рога на изобилието. Воалът пред лицето й държи Геният на науката.  през 1956 година. Тя е един от пионерите в областта на направляваната еволюция в биоинженерството. През 1979 година получава бакалавърска степен по механика и авиокосмическо инженерство в Принстънския университет. По-късно става доктор на науките в областта на химичното инженерство, като защитава дисертация през 1985 година в университета Бъркли в щата Калифорния. Понастоящем е професор в Калифорнийския технологичен институт в град Пасадена. \n\tПрез 2005 година Арнолд основава компанията Gevo, която специализира в разработката на химически материали и биогорива. Носителка е на много награди. През 2008 година проф. Арнолд става член на Националната академия на науките на САЩ, а името й е увековечено в Националната зала на славата на изобретателите на САЩ. , през 1941 година. Защитава докторска дисертация през 1970 година в Харвардския университет. Понястоящем е почетен професор по биологични науки в университета в Мисури. Той се занимава с молекулярната визуализация на рака с фагов дисплей. Неговите изследвания са свързани с откриването и локализацията на рака в човешкото тяло в ранен стадий. , като детството си прекарва в Западна Африка. През 1973 година постъпва в Тринити Колидж в Кембридж. Защитава докторска дисертация в университета в Кембридж през 1976 година. Понастоящем е ръководител на лабораторията по молекулярна биология в университета в Кембридж. Уинтър е автор на многобройни научни публикации и патенти, най-вече в областта на хуманизираните антитела и при създаването на човешки антитела в бактериите. Сър Грегъри Уинтър е член на Лондонското кралско общество и на Академията на медицинските науки на Великобритания. Той е кавалер на Ордена на британската империя и бе удостоен с рицарско звание през 2004 година, пише БТА.   Дадоха Нобеловата награда за медицина за пробив в лечението на рака", "date": "2018.10.03", "title": "Трима грабнаха \"Нобел\" за химия"}
{"url": "http://clubz.bg/73964-desislava_radeva_za_izgrevite_zalezite_brychkite_i_botoksa", "text": "Десислава Радева, съпруга на президента Румен Радев, вече се е доказала като човек със сложна асоциативна мисъл, толкова засукана, че често остава недоразбрана и недооценена. Безспорният връх в нейното творчество във фейсбук е публикацията отпреди известно време, в която в един смислов ред бяха навързани гей парадът, хомосексуалистите, нейният котарак Чарли, страданията му и посещенията при ветеринаря, СПИН...  \"Джийвс, защо се е разврещяла така котката на Радеви?  - В момента хваща СПИН, сър\" Най-прясното ѝ фейсбук творение е посветено на залезите, изгревите, бръчките и ботокса. Ето и новото писание на съпругата на президента: След което мисълта ѝ прехвърча към \"философията на ботокса\". От публикацията стават ясни няколко неща: 1. Десислава Радева е една много емоционална личност, което е прекрасно - смее се, плаче... И вади изводи от чуждото нещастие, че тя е щастливка, което е чудесно, ако и някои да биха привидели в това липса на емпатия. 2. Съпругата на президента е щастлива. Това е чудесна новина. Защото означава, че прави и президента щастлив и той е окрилен за важни държавнически дела и решения. А ние не искаме властниците ни да са потиснати и депресирани, нали? 3. Радева е романтична натура, със спонтанността на тийнейджърка и със стила на изразяването като от лексикон на тийнейджърка. 4. Изглежда, че съпругата на президента скучае, ама много. Обикновено някой с много свободно време го избива на подобни житейски прозрения. Как се забавляват Мелания, Брижит и Десислава Радева в Брюксел (СНИМКИ) 5. Дали Десислава Радева всъщност не е голям фен на \"Космополитън\" и тази ѝ публикация да е нещо като тренировка за кандидатстване за сътрудник в списанието (на което най-малко навява обръщението \"момичета\"). Мелания на първа самостоятелна визита. В \"скапаната\" Африка (СНИМКИ) А Мелания Тръмп в това време с всичкия си ботокс се понесе към Африка. И ще посети едни от най-изоставащите страни там. Вероятно защото там има хубави изгреви и залези. Как се забавляват Мелания, Брижит и Десислава Радева в Брюксел (СНИМКИ) Мелания на първа самостоятелна визита. В \"скапаната\" Африка (СНИМКИ)", "date": "2018.10.03", "title": "Десислава Радева: за изгревите, залезите, бръчките и ботокса"}
{"url": "http://clubz.bg/73970-dps_dovolni_a_volq_podkrepqt_nominaciqta_na_gerb_za_ks", "text": "Кандидатът на ГЕРБ за член на Конституционния съд (КС) Красимир Влахов днес се срещна с парламентарните групи в парламента и бе изслушан от правната комисия. ГЕРБ номинира Красимир Влахов за конституционен съдия, БСП - Янаки Стоилов Влахов посети първо ДПС, които бяха доволни от срещата и позициите на Влахов. Другата \"опозиционна\" партия - \"Воля\" - веднага обяви подкрепата си за Влахов след среща с него. И обясни, че впечатление са му направили професионалният път и качества на Влахов. Гласуването за избор на нов конституционен съдия от парламентарната квота ще е първа точка на заседанието в петък. Влахов, доскоро зам.-председател във Върховния касационен съд и ръководител на гражданската колегия, е единственият кандидат за поста. Очакваше се БСП да предложат свой, като се спрягаше името на депутата Янаки Стоилов, но в крайна сметка той се отказа, защото \"битката е предрешена\". В този дух бе и изказването на Крум Зарков (БСП) по време на изслушването на комисията. Според него Конституционният съд трябва да гарантира принципа, че власт власт възпира и че нито една институция няма да окупира този орган. Зарков посочи, че при избора на конституционни съдии се предвижда \"известна степен на състезателност, на неполитизация\". Шефът на правната комисия Данаил Кирилов (ГЕРБ) заяви, че ако от БСП са настоявали за непредрешеност на избора не е трябвало да оттеглят кандидатурата на Янаки Стоилов. И обяви, че БСП ще гласува \"въздържал се\" за тази кандидатура Самият Влахов също взе думата по този въпрос.", "date": "2018.10.03", "title": "ДПС доволни, а \"Воля\" подкрепят номинацията на ГЕРБ за КС"}
{"url": "http://clubz.bg/73969-emiliq_rusinova_misteriozno_se_ottegli_za_shef_ne_dojde_vyv_vss", "text": "За трета поредна седмица ръководителката на Софийската градска прокуратура Емилия Русинова не се яви пред прокурорската колегия на ВСС. Тя бе кандидат за шеф на Апелативната специализирана прокуратура (АСП). Неин единствен конкурент бе следовател Бойко Атанасов. Той е същият, който заговори за шпицкоманда на Сотир Цацаров и често се кандидатира за всевъзможни ръководни постове.  След като две седмици представяше болнични, днес Цацаров, който води заседанието на прокурорската колегия, докладва постъпило вчера заявление от Русинова, че генерално оттегля кандидатурата си. Тя посочва лични причини за това. Така на главния прокурор и на останалите девет, които заседават с него, им се наложи да изслушват единствения кандидат - Бойко Атанасов. Мистериозният заден ход на Русинова, която очевидно е един от верните хора в системата, се тълкува като потвърждение на слуховете за разнобой между нея и Иван Гешев - доскорошен шеф на спецпрокуратурата, а сега зам. главен прокурор и очевиден любимец на Цацаров.", "date": "2018.10.03", "title": "Емилия Русинова мистериозно се оттегли за шеф, не дойде във ВСС"}
{"url": "http://clubz.bg/73958-ruski_biznesmen_sydi_sotbis_pretyrpql_shteti_za_380_mln_dolara", "text": "Руският предприемач Дмитрий Риболовлев е подал вчера иск в нюйоркски съд срещу аукционна къща \"Сотбис\" (Sotheby's), обвинявайки я в прикриване на деяния на швейцарския арт дилър Ир Бувие, който е продал на милиардера картини на завишена цена, съобщи Блумбърг. Представител на бизнесмена потвърди информацията за ТАСС. По данни на Блумбърг Риболовлев иска \"Сотбис\" да му компенсира материални щети от 380 млн. долара. Той твърди, че за над 10 години е купил от Бувие 38 произведения на изкуството за 2 млрд. долара. Риболовлев обаче твърди, че е надплатил повече от 1 млрд. долара и иска търговецът на предмети на изкуството да му възстанови тази сума. \"Сотбис\" продаде китайска паничка за $38 млн. Бизнесменът привлича към отговорност и аукционната къща, която е участвала в продажбата на една трета от произведенията на швейцареца и според него е знаела, че Бувие ще препродаде купеното с необосновано голяма изгода. Сред предметите на изкуството, обект на спора, е картината на Леонардо да Винчи \"Спасителят на света\", която първоначално Риболовлев купил от Бувие за 128 млн. долара. През ноември миналата година обаче руснакът пусна платното на търг на аукционна къща \"Кристис\" (Christie's) в Ню Йорк и картината бе продадена за рекордните 450,3 млн. долара, или около 3,5 пъти по-скъпо от цената, платена при сделката с швейцарския търговец. БТА", "date": "2018.10.03", "title": "Руски бизнесмен съди \"Сотбис\", претърпял щети за 380 млн. долара"}
{"url": "http://clubz.bg/73952-rusiq_dostavi_pyrvite_raketi_s_300_na_siriq", "text": "Руското министерство на отбраната публикува видеокадри от доставката на зенитни ракетни системи С-300 в Сирия, предаде ТАСС. Кадрите бяха излъчени днес по телевизионните канали \"Россия 24\" и \"Звезда\".  \n\tНа тях се вижда как ракетните комплекси С-300 се разтоварват на авиобазата в Хмеймим от самолет Ан-124-100 \"Руслан\" на руското военно министерство. Вчера министърът на отбраната Сергей Шойгу докладва на президента Владимир Путин на съвещание с членовете на руския Съвет за сигурност, че Москва е предала на Сирия 49 единици техника в доставката на комплексите С-300. Целта на доставката е да се повиши сигурността на руските военни в Сирия.  С-300 и С-400 - руските ракети страшилища На 24 септември Шойгу съобщи, че гибелта на екипажа на самолета Ил-20 в Сирия заради действията на израелските военни е принудила Москва да предприеме допълнителни мерки за сигурност.  В Израел смятат, че противоракетният комплекс С-300 не е проблем.  Руски висши военни прогнозират и предупреждават, че Израел първо ще открадне технологията на ракетите от Сирия и после ще ги унищожи или обезвреди както е ставало многократно досега, когато СССР или по-късно Русия е доставяла оръжие на арабски държави, пише \"Взгляд\". Израел няма да се откаже от въздушни операция в Сирия въпреки доставката на руски зенитни ракетни системи С-300 за сирийската противовъздушна отбрана, заяви днес израелският министър на отбраната Авигдор Либерман по националното радио на Израел, предаде ТАСС.  \n\tНе мога да кажа, че се радваме на присъствието на С-300 в Сирия, каза той, но добави, че това е тема, по която Израел \"няма никакъв изход\", че защищава своите жизнено важни интереси и \"не може да си позволи никакви компромиси\".  \n\tЛиберман подчерта, че позицията на неговата страна е \"прозрачна и ясна\" и тя е обяснявана многократно на Русия и международната общност. Той обясни, че неговата страна не може да допусне \"цялата територия на Сирия да стане една голяма военна база на Иран\" и затова ще действа в съответствие с интересите си. ", "date": "2018.10.03", "title": "Русия достави първите ракети С-300 на Сирия"}
{"url": "http://clubz.bg/73947-germaniq_s_kakvo_iztokyt_izprevarva_zapada", "text": "28 години след Обединението различията още не са се стопили. Но не по всичко Западът е в по-добра позиция. Това, по което източната част на Германия продължава да изостава, са големите концерни, заетостта сред по-младите хора и равнищата на заплащането. Изводът е от поредния годишен доклад за развитието на процесите в двете части на страната, който пак за пореден път констатира, че Изтокът все още има какво да наваксва. Но и – че по някои показатели ситуацията там е по-добре, отколкото в някогашната Федерална република. Берлинската стена лумва в светлина В структурен план източните провинции продължават да изостават що се отнася до изследователската активност и приложението на иновациите. Освен това далеч по-слабо е застъпена интернационализацията, което се отразява както на ефективността на производството, така и на размера на заплатите. Драматичният спад в раждаемостта от началото на 90-те години, както и масовата миграция от Изток на Запад вече са в миналото, но и днес оказват своето влияние – най-вече спрямо броя хора в трудоспособна възраст. Същевременно застаряването настъпва по-рано, отколкото в западните провинции – все обстоятелства, които не допринасят за уеднаквяването на икономическия потенциал и на условията на живот. Поради това структурните слабости на Изток продължават да са на вниманието на правителството, което не се е отказало да ги отстрани. Напредъкът обаче също е факт – например що се отнася до пазара на труда. Ако в началото на 2000-та година разликата в нивата на безработица между Запада и Изтока е била над десет процента, през 2017-та е само 2,3. Като положителен се оценява и фактът, че половината от работещите в източната част на Германия са жени – т.е. съвместяването на семейството и професията е много по-достъпно, отколкото на Запад. Германия, Франция и Италия - най-големите \"московски инвеститори\" Да – различията в заплащането остават и в източните провинции то е по-ниско. Но пък в нетните доходи няма толкова големи амплитуди, каквито се срещат в западните части на Германия. „На „новите“ провинции трябва да спре да се гледа единствено и само като на проблем“, казва въз основа на данните от доклада пълномощникът на Федералното правителство по развитието на източните територии Кристиан Хирте. Той подчертава, че като цяло икономиката в източна Германия се развива успешно и не би трябвало да е източник на недоволство от условията, в които живеят хората в тази част на страната. Още повече, че тя не е единственият фактор, оказващ влияние за не най-оптимиситчните нагласи сред източните германци – политиците би трябвало да докажат, че се отнасят сериозно към техните грижи, да се вслушат в тях и да им предложат перспектива, настоява Хирте. И специално изтъква, че това би могло да стане чрез по-активното присъствие на представители на новите провинции на най-високо държавно равнище и в медиите – нещо, което за момента ни най-малко не е факт, дори и в самите „нови“ провинции. Германия, Франция и Италия - най-големите \"московски инвеститори\"", "date": "2018.10.03", "title": "Германия: с какво Изтокът изпреварва Запада"}
{"url": "http://clubz.bg/73949-franciq_sys_zakon_brekzit", "text": "Френското правителство ще внесе в парламента в началото на ноември законопроект, който предвижда мерки при ситуация за Брекзит без постигнато споразумение между Великобритания и ЕС, предаде Франс прес. Законопроектът ще бъде представен днес на правителствено заседание от министърката по европейските въпроси Натали Лоазо. С него се дава възможност на правителството да приема наредби за решаване на проблемите, които би предизвикал твърдият Брекзит във френско-британските отношения. Текстът ще бъде внесен в Сената на 5 ноември и в Националното събрание през декември. По план Лондон и Брюксел трябва да постигнат споразумение по Брекзита до срещата на върха на ЕС на 18 и 19 октомври. Преговорите обаче буксуват и това поражда опасения, че до споразумение може и да не се стигне. Мей към консерваторите: Да се обединим за добро споразумение за Брекзит Подобна ситуация би имала сериозни икономически последици от двете страни на Ламанша, а освен това би породила множество юридически празноти в европейското и френското право, като например пенсионните права на работилите във Великобритания французи, които искат да се върнат във Франция, признаването на британските дипломи във Франция и условията на пребиваване на британски граждани във Франция. Вчера министърът на публичните дейности и финанси Жералд Дарманен потвърди, че ще бъде увеличен броят на митничарите във френските пристанища на Ламанша. Необходимо е да сме подготвени за твърд Брекзит, в който нямаме юридическа връзка с британските ни приятели, каза той. БТА", "date": "2018.10.03", "title": "Франция със \"закон Брекзит\""}
{"url": "http://clubz.bg/73951-barselona_se_zavryshta_na_lyubimiq_uembli_programa", "text": "Нова порция мачове от Шампионската лига се играят на 3 октомври - от групите A, B, C и D. Вижте програмата и какво можете да гледате по каналите на bTV, които предават двубоите от турнира тази вечер от 19:55 и 22:00 ч. \"Барселона\" се завръща на любим стадион - \"Уембли\", на който клубът два пъти триумфира с шампионския трофей. Каталунците играят с \"Тотнъм\" - \"шпорите\" продължават да домакинстват на тази арена, тъй като новата им в Северен Лондон още не е готова. Двата тима започнаха по различен начин в първия кръг - Барса спечели убедително срещу ПСВ \"Айндховен\", а \"Тотнъм\" отстъпи с обрат на \"Интер\" в последните минути. \"Реал\" (Мадрид) капитулира в Москва Интересно ще бъде и в Неапол, където местният отбор приема \"Ливърпул\". Футболният свят коментира снощното поражение на \"Реал\" (Мадрид) на терена на ЦСКА (Москва).", "date": "2018.10.03", "title": "\"Барселона\" се завръща на любимия \"Уембли\" (ПРОГРАМА)"}
{"url": "http://clubz.bg/73950-pyrvanov_pital_putin_zashto_gazyt_e_po_skyp_v_bylgariq_otkolkoto_v_germaniq", "text": "Президентът от 2002 до 2012 г. Георги Първанов разказа пред бТВ за свой разговор с президента на Русия Владимир Путин по повод цената на газа а България. Първанов попитал Путин защо цената на газа за България е по-висока от тази в Германия. Путин отговорил, че Това, според Първанов, му отговорил Путин. Първанов заяви, че преговорите за по-ниски цени на газа за нас ще са много трудни, защото ние нямаме нищо. Газът нагоре с 14 на сто от 1 октомври, Валери Симеонов: Ще преговаряме Според него \"Северна Македония няма да я бъде\". Първанов предлага България да инициира страната да бъде приета в ЕС и НАТО с досегашното си име Република Македония. Той смята, че референдумът е бил по-скоро неуспешен, а въпросът е бил подвеждащ и това е довело и до този резултат. Първанов изтъкна, че хората, които не са гласували, всъщност са срещу промяната на името, а не срещу членството в ЕС и НАТО. Първанов посъветва президента Румен Радев и премиера Бойко Борисов да застанат един до друг и да говорят за национални приоритети. Според него в момента те се нападат взаимно по дребни теми.", "date": "2018.10.03", "title": "Първанов питал Путин защо газът е по-скъп в България, отколкото в Германия"}
{"url": "http://clubz.bg/73937-skripal_predal_na_mi6_informaciq_za_korupciq_s_uchastieto_na_sekretar_na_putin", "text": "Бившият полковник от руското военно разузнаване (ГРУ) Сергей Скрипал, отровен с химичен агент, е предал на британското разузнаване информация за корупционна схема през 90-те години, която води до бившия шеф на Федералната служба за сигурност и настоящ секретар на руския Съвет за сигурност Николай Патрушев. Това се посочва в книгата на журналиста от британската обществена медия BBC Марк Ърбан, който от 30 години пише за службите за сигурност, съобщава The New York Times. Част от книгата е базирана на 10-часовите разговори между Скрипал и Ърбан, както и на интервюта на други офицери от службите за сигурност, сред които и вербовчикът на Скрипал, споменат с псевдоним. Отровителят на Скрипал станал герой с три акции в Крим и бягството на Янукович Информацията за корупцията във висшите ешелони на властта е \"чувствителна\", казал Скрипал по време на разговор с Ърбан през миналата година. Той споделил още, че военноморски офицер от руското военно разузнаване, който също като него предавал информация на западните служби и бил заловен, през 2004 г. бил открит мъртъв във военна болница след разпит от руските спецслужби. Официално смъртта му била обявена за самоубийство, но липсвали няколко пръста на ръката му - зловещо послание, пише в книгата. Самият Сергей Скрипал бе осъден в Русия през 2006 г. за шпионаж в полза на Великобритания. Четири години по-късно бе разменен срещу руски шпиони, в т.ч. известната Анна Чапман, заловени през 2010 г. в САЩ. Починал ли е руският беглец, издал на САЩ шпионката Анна Чапман? Британското разузнаване заключава, че Скрипал е бил пощаден от същата съдба, защото по време на разпитите му не е споменавал мрежата от корупция, водеща до Патрушев, тогава ръководител на Федералната служба за сигурност, наследник на КГБ. Патрушев се оттегли от тази длъжност, но остана близо до Путин, изпълнявайки функциите на генерален секретар на руския Съвет за сигурност. Интервютата със Скрипал са в книгата на Ърбан The Skripal Files: The Life and Near Death of a Russian Spy, която излезе на 2 октомври на книжния пазар в САЩ. Те обаче не дават отговор на въпроса защо Скрипал е бил отровен, но обрисуват сравнително пълна картина на живота му като руски шпионин и британски информатор. Скрипал сътрудничел на испанските служби в борбата с руската мафия Дълбоко разочарован от колапса на СССР и отвратен от президента Борис Елцин, той избягва да положи клетва за вярност към Руската федерация, разказал Скрипал пред журналиста от BBC. След това през 1992 г. той иска среща с генерал от ГРУ и се опитва да подаде оставка, обяснявайки, че \"не иска да служи на новото правителство\". Но службата изпитвала отчаяна нужда от квалифицирани офицери, така че не приели оставката и му предложили назначение в Мадрид. Кремъл отказва коментар за връзка между Путин и Чепига по казуса \"Скрипал\" Четири години по-късно като информатор на британското разузнаване MI6 той предава информация за системни злоупотреби в щабквартирата на ГРУ в Мадрид, тъй като дисциплината от съветската ера е разхлабена. Скрипал разкрива на MI6 самоличността на някои офицери, които измислят фиктивни бюджетни позиции, след което разпределят средствата и на висши офицери, които \"покриват\" схемите. Великобритания използва информацията на Скрипал, за да помогне на испанското разузнаване да вербува военнослужещия - същия, който през 2004 г. е намерен удушен в болничното си легло. Служителите на MI6 предлагат на Скрипал да го изведат от Русия, но той решава да се върне и два месеца по-късно също е арестуван. По време на 10-часовите интервюта с Ърбан в къща, пълна с пъзели и модели на кораби на един застаряващ самотен човек, Скрипал казва, че се страхува да привлече вниманието. Починал ли е руският беглец, издал на САЩ шпионката Анна Чапман? Скрипал сътрудничел на испанските служби в борбата с руската мафия Кремъл отказва коментар за връзка между Путин и Чепига по казуса \"Скрипал\"", "date": "2018.10.03", "title": "Скрипал предал на MI6 информация за корупция с участието на секретар на Путин"}
{"url": "http://clubz.bg/73953-dve_godini_zatvor_za_myja_v_centyra_na_nobeloviq_skandal", "text": "Жан-Клод Арно, мъжът в центъра на скандала, довел до отмяната на литературната награда „Нобел“ за 2018-а, е осъден на 2 години затвор за изнасилване. Магистратите в Стокхолм единодушно постановиха, че фотографът – съпруг на Катарина Фростенсон от Шведската академия, раздаваща престижните награди – заслужава наказание, но му дадоха минималното, отбелязва „Гардиън“. Нова академия в Швеция дава награда вместо Нобела за литература Съдията Гудрун Антемар потвърди, че , за да бъде осъден обвиняемият за изнасилване. Максималната присъда за подобно провинение в Швеция е 6 години. Решението на съда излезе в началото на т. нар. Нобелова седмица, малко преди да бъде присъдено отличието за медицина. Без Нобел по литература тази година. Заради... сексскандал Адвокатът на Арно, Бьорн Хуртиг, е дал изявления пред местни медии, в които твърди, че клиентът му ще обжалва, ако бъде признат за виновен. Арно категорично отрича всички отправени му обвинения и ги нарича  . 72-годишният Гудрун Арно е една от влиятелните фигури на шведската културна сцена. В началото на 2018-а той бе изправен пред обвинението, че е насилил жена да участва в орална любов в апартамент на 5 октомври 2011 г., а на 2 декември същата година я изнасилил, докато спяла в същия апартамент. От шведския съд съобщават, че Арно, който се хвалел, че е 19-ият член на Шведската академия, е признат за виновен по първото обвинение и оправдан по второто. Скандалът избухна миналия ноември, когато шведски вестник публикува детайлни обвинения на 18 жени срещу интелектуалеца. Те варираха от изнасилване и сексуален тормоз до физическо насилие, извършвани в период от над 20 години във Франция и Швеция. Осем жени внесоха жалби в съда, но само едно от обвиненията се взе под внимание, тъй като останалите не са предоставили достатъчно доказателства или са били с изтекла давност на престъплението. Жената, която осъди фотографа, е писател и академик – и призна, че ѝ отнело толкова време да разкаже историята си, защото Арно бил близък приятел с нейния шеф. Лютите спорове около решението как да реагира Академията на обвиненията  доведоха до безпрецедентни оставки на седем души от 18-членната комисия, включително и на поетесата и драматург Фростенсон. През май тази година стана ясно, че поради намаления състав на журито Нобеловата награда за литература няма да бъде връчена през 2018-а, а като компенсация през 2019-а ще бъдат отличени двама лауреати. Междувременно излезе наяве, че в продължение на много години Арно и Фростенсон държат литературен клуб в Стокхолм, където се организират четения на популярни имена от шведската култура, включително и носители на отличието на Алфред Нобел. Клубът е частично финансиран от Шведската академия, а това поражда конфликт на интереси. Без Нобел по литература тази година. Заради... сексскандал", "date": "2018.10.03", "title": "Две години затвор за мъжа в центъра на Нобеловия скандал"}
{"url": "http://clubz.bg/73962-zalqzvashtiqt_avtoritet_na_angela_merkel%C2%A0e_problem_za_evropa", "text": "Ангела Меркел навлиза в своя залез след 13 години като германски канцлер. Никой не очаква тя да се кандидатира отново през 2021 г. Нейният авторитет отслабва бързо, все по-бързо. Това може да предвещава края на несигурното управление на голямата коалиция в Германия и да предизвика смут в Европейския съюз, който е свикнал с нея като константа в регион, разтърсван от икономически и политически катаклизми. Няма по-добра илюстрация за намаляващата й власт от поражението на нейния непоколебим съюзник Фолкер Каудер като лидер на християндемократите в парламента миналата седмица. Каудер беше направил повече от когото и да било, за да осигури приемането на политиките на канцлерката от партията, включително някои, заимствани от левицата, като понижаването на пенсионната възраст. \n\tПобедата на редовия депутат Ралф Бринкхаус сама по себе си няма да промени почти нищо. Той побърза да увери канцлерката, че между тях няма никакви различия по политиката, въпреки че Бринкхаус ще даде по-голям глас на депутатите, на които е омръзнало да ги вземат за даденост. Той казва, че ще подкрепи Меркел за нов мандат като лидер на Християндемократическия съюз (ХДС). Неговата победа не беше планиран преврат. Това обаче беше политическо земетресение в Германия. То беше породено от натрупаното недоволство сред християндемократите от слабите изборни резултати, отстъпките към техните левоцентристки коалиционни партньори и най-вече важното решение на Меркел да приеме 1 милион мигранти през 2015-2016 г. Това стана след поредица от сблъсъци напоследък между християндемократите и техните консервативни партньори от баварския Християнсоциален съюз (ХСС). Един беше заради имиграцията, друг - заради спорни коментари на ръководител на разузнаването за крайнодесните протести в източния град Кемниц. Взети заедно, тези неща отслабват канцлерката и дестабилизират коалицията. Сред консерваторите се засилват шумните искания за обновяване на политиката и личния състав. Меркел не изглежда да е изправена пред непосредствена заплаха от бунт и има много неща, за които да празнува: силна икономика, препълнена държавна хазна, бързо намаляващ национален дълг. Но идните месеци крият множество капани. ХСС се готви за най-лошия си резултат на провинциалните избори в Бавария на 14 октомври, което само може да го направи по-непокорен партньор. Две седмици по-късно ХДС може все пак да понесе тежко поражение в провинция Хесен. Екстремистите ще се опитат да се възползват от враждебната реакция срещу миграционната политика на Меркел на европейските избори догодина. Отслабването на авторитета на канцлерката ще направи по-трудно подготвянето на гладък преход към нов лидер. Тя, изглежда, има предвид приемник, след като постави бившата министър-председателка на провинция Саар Анегрет Крамп-Каренбауер, наричана от германските медии \"малката Меркел\", за партиен секретар тази година. ХДС има нужда от открита надпревара, но ще иска да избегне нараняваща битка между умерените около Меркел и твърдите консерватори. На други места в Европа може да изглежда объркващо, че Германия е погълната от дребни вътрешни спорове във време на ненадминато влияние и благоденствие. Но дългото сбогуване на Меркел има голямо значение за ЕС, който е все по-поляризиран между либерални и националистически политически сили. Отслабването на нейната власт ще остави вакуум, особено сега, когато френският президент Еманюел Макрон се сблъсква с трудности у дома, макар че други също така ще съзрат удобна възможност за промяна на начина, по който работи ЕС. Засега канцлерката не може да направи кой знае какво, за да промени своето наследство. Раздробяването на Германия на шестпартийна политическа система означава, че коалициите може би никога няма да бъдат така стабилни, както в миналото. Но Меркел може да се опита да въведе някакъв ред и цел в своето правителство. В противен случай вътрешните борби ще станат по-сериозни, а политическите сътресения ще се отразят зле на Германия и Европа.", "date": "2018.10.03", "title": "Залязващият авторитет на Ангела Меркел е проблем за Европа"}
{"url": "http://clubz.bg/73957-asfaltyt_ot_svoge_veche_e_v_avstriq_za_probi", "text": "Прокуратурата продължава да информира за всяка своя стъпка по разследването на тежката катастрофа в Своге на 25 август, вследствие на която загинаха 18 души. От днешната информация на държавното обвинение става ясно, че асфалтът вече е пратен за изследване в Австрия - след като у нас имаше сериозни съмнения за свързаност между фирмите, които изпълняват обектите, и лабораторията, която трябва да следи за качеството на асфалтовата смес. От думите на главния прокурор Сотир Цацаров на 12 септември стана ясно, че за целта ще бъде избрана Австрия. Иззети са и образци от т. нар. еластична ограда (мантинела), наново са огледани автобусът и двата леки автомбила, в които той се удря, преди да полети в пропастта. Разследващите от НСлС са разпитали още 15 лица - ръководители на АПИ и \"Трейс груп\", след като преди това в сградата на националното следствие бяха викани бившият вече министър Николай Нанков, председателят на УС на Агенция \"Пътна инфраструктура\" Светослав Глосов и др. Започва проверка безопасен ли е пътят до Своге Междувременно в Своге протестите продължиха 30 дни почти всяка вечер с едночасово преграждане на главния път от София към Мездра–Искърското дефиле. Местните хора искат \"спешни действия по установяване на действителното състояние на целия път София–Мездра, идентифициране на опасните участъци и вземането на неотложни мерки за осигуряване безопасността на движението\". Тай като вече са разпратени официални писма до институциите, те обявиха вчера, че спират протестите до получаването на отговори. На 4.09.2018 г. Пресцентърът на прокуратурата на Република България представи информация за осъществените до този момент действия по разследването на тежкото произшествие на пътя Своге–София. Разследването е възложено от главния прокурор на Националната следствена служба под ръководството на екип от прокурори от Софийската окръжна прокуратура. За времето от 5.09.2018 г. до сега по делото е извършено следното: - Два допълнителни огледа на местопроизшествието, като са иззети сравнителни образци от поставената еластична ограда /мантинела/;  \n\t- Повторен оглед на автобуса - във връзка с изготвяне заключението на назначената експертиза за установяване на техническото му състояние;   \n\t- Три огледа на веществени доказателства - допълнителни огледи на двата леки автомобила, участвали в произшествието, както и детайлен оглед на иззетите части от еластичната ограда /мантинела/. В качеството на свидетели са разпитани още 15 лица, сред които служители на дружествата, участвали в строителството на пътния участък, включително и изпълнителния директор и председателя на надзорния съвет на „Трейс груп холд“ АД и ръководителя на лаборатория „Пътно строителство–Трейс“. Разпитани са също служители на АПИ, имащи отношение към изпълнението на проекта и директора на ОПУ. Показания са дали петима пострадали от произшествието и трима свидетели, оказали помощ на пострадали лица. Назначени са 5 бр. експертизи:  - Техническа експертиза, възложена на специализирана лаборатория - на иззетите сравнителни образци от асфалтова настилка за установяване дали асфалтовата смес от иззетите проби /изрезки/ отговаря на утвърдената рецепта за изготвянето й и на БДС за тежко и много тежко движение. Експертизата ще даде отговор и на въпроса дали едрозърнестият минерален материал, вложен в асфалтовата смес, по устойчивост на ускорено полиране отговаря на действащия стандарт. - Техническа експертиза на иззетите части /сравнителни образци/ от поставената в района предпазна еластична ограда /мантинела/ - на това дали тя съответства на установените стандарти като материал, дебелина, закрепване и други показатели. Изследването е възложено на Института по металознание към БАН. - Физико-химическа експертиза за определяне на химичния и морфологичния състав на иззети сравнителни образци от боя от мантинелата на мястото на произшествието. Възложена е на НИК–МВР. - Съдебн-оценителна експертиза на МПС, участници в ПТП, възложена на вещи лица автоексперти. - Строително-техническа експертиза /пътно строителство/, която следва да даде заключение относно спазването на технически правила и норми при изготвянето на проекта и при изпълнението на обекта /пътя/ в участъка на ПТП. Заключението ще бъде изготвено от експерт, притежаващ специалност в областта на пътното строителство.  Изискани и приобщени са  редица нови документи, относими към предмета на разследването от: АПИ, „Трейс груп холд“ АД, Български институт по стандартизация, лечебни заведения /по повод проведено лечение на пострадалите от произшествието/,  „ Мотт Мак Доналд България“ ООД /във връзка с делегирани от възложителя по договора  права и задължения и уточняване обхвата на консултантските услуги/. ", "date": "2018.10.03", "title": "Асфалтът от Своге вече е в Австрия за проби"}
{"url": "http://clubz.bg/73955-bez_sasht_sauditskiq_kral_nqma_da_go_ima_sled_dve_sedmici", "text": "Президентът на САЩ Доналд Тръмп си позволи недипломатична забележка към близкия съюзник Саудитска Арабия, като каза, че  , предаде Ройтерс. Президентът не разкри кога е казал това на саудитския монарх. Неприличното посещение на Тръмп в Саудитска Арабия (ВИДЕО) Въпреки тези немного ласкателни слова правителството на Тръмп е в близки отношения със Саудитска Арабия, която смята за стожер срещу намеренията на Иран в региона, отбелязва Ройтерс и припомня, че първото задгранично посещение на президента след избирането му бе в Саудитска Арабия.  Тръмп звъня по телефона на крал Салман в събота и двамата обсъдиха усилията за поддържане на петролните запаси с цел да се гарантира стабилността на петролния пазар и глобалния икономически растеж.", "date": "2018.10.03", "title": "\"Без САЩ саудитския крал няма да го има след две седмици\""}
{"url": "http://clubz.bg/73959-da_se_uredi_biznesmen_zakonite_se_priemat_za_24_chasa_a_majkite_4_meseca_sa_na_palatka", "text": "Нека всички подкрепим майките на деца с увреждания, призова лидерката на БСП Корнелия Нинова в профила си в социалната мрежа фейсбук. Според председателката на червените обещаните от премиера Бойко Борисов 150 млн. лв. няма да решат проблемите на сектора без законови промени. Управляващите пък ги лъжели, разделяли и противопоставяли, обявява Нинова. На среща с майките преди дни тя научила, че някои от децата вече не са живи. И припомня как майките не бяха допуснати в НС, защото носели \"рекламни материали\" - тениски с надписа \"Системата ни убива\". Нинова публикува и свои снимки редом до протестиращите майки. Депутатът от БСП Антон Кутев заяви от парламентарната трибуна, че премиерът Бойко Борисов отсъства от тематиката за хората с увреждания. Според него той е наясно, че управляващите ще се \"издънят\" по тази тема. Кутев изтъкна, че ГЕРБ все още не са написали закон за социалните услуги, какъвто са обещали още в първия си мандат. Той обясни, че този закон трябва да обърне цялата система и това не може да бъде направено от опозицията. Светлана Ангелова (ГЕРБ) заяви, че от БСП лъжат и манипулират протестиращите майки на деца с увредания. Според нея законът за соцалните услуги е на финалната права. Ангелова посочи, че депутатите от ГЕРБ имат готовност да работят по този нов проект на закона за хората с увреждания. Според нея няма как под натиск да бъдат изпълнени исканията на майките, синдикатите и на хората с увреждания ", "date": "2018.10.03", "title": "\"Да се уреди бизнесмен, законите се приемат за 24 часа. А майките 4 месеца са на палатка\""}
{"url": "http://clubz.bg/73954-syrbin_prepyna_grigor_dimitrov_v_pekin", "text": "Григор Димитров отпадна още във втория кръг на турнира от ATP 500 в Пекин след загуба от сърбина Душан Лайович - 4:6, 6:2, 4:6. Първата ни ракета отново ще загуби точки в световната ранглиста, тъй като не успя да защити полуфинала от миналата година. Димитров започна добре в турнира с успех срещу американеца Тенис Сандгрен (САЩ), но днес демонстрира част от проблемите, които го съпътстват тази година. Българинът не се придвижваше по корта както трябва, реагираше бавно и отново направи много грешки на началния си удар. Той записа цели девет двойни грешки. Четири от тях направи при пробивите на Лайович. Първата ни ракета допусна пробив още в първия гейм. Това видимо даде допълнителна увереност на 55-ия в света сърбин, който със самочувствие спечели своите сервис геймове и затрудни много Григор на неговите. Българинът трябваше да полага големи усилия за почти всяка точка. Нещата се промениха във втория сет. Димитров дръпна с 3:0, но пак изпитваше трудности при началния си удар. Лайович върна пробива за 2:3, но най-добрият ни тенисист моментално го контрира и малко по-късно изравни сетовете. Надеждите за промяна и обрат обаче се изпариха още в началото на решителната част. Играта на Гришо вървеше на приливи и отливи, като отрицателното преобладаваше. Той отново бе пробит в първия гейм. Беше много несигурен при подаванията си и ги измъкваше с усилия. Все пак при 1:3 той първо оцеля на свой сервис, а след това направи брейк, който затвърди и за първи път поведе в сета с 4:3. При 4:4 обаче Димитров допусна нов пробив и това се оказа решаващо, накрая сърбинът завърши с чист успех в десетия гейм и с ас. Така за първи път от четири години Григор отпада преди четвъртфиналите в Пекин.", "date": "2018.10.03", "title": "Сърбин препъна Григор Димитров в Пекин"}
{"url": "http://clubz.bg/73960-evrosydiite_moje_da_ne_se_izpylnqvat_ekstradicii_kym_polsha", "text": "Това пише в становище на МЕДЕЛ  - най-голямата магистратска съсловна организация в рамките на ЕС. Оттам напомнят, че СЕС по изключение може да позволи да спрат да се изпълняват европейски заповеди за арест в посока Полша: Самите полски съдилища са отправили редица преюдициални запитвания до Съда на Европейския съюз, оспорващи новия Закон за Върховния съд и законодателните изменения, касаещи Националния съдебен съвет, пише още в позицията Но... Българският ВСС се \"сниши\" за ставащото в Полша Любопитно е, че българският ВСС реши да не подкрепи, а да гласува \"въздържал се\" в Европейската мрежа на съдебните съвети - да се замрази ли членството на полския Национален съдебен съвет, който според ЕМСС вече е политизиран и не е независим. Това стана с гласовете на мнозинството и въпреки протестите на Лозан Панов и няколкото други съдии, избрани от съдии в колегията. ИЗЯВЛЕНИЕ НА МЕДЕЛ ОТНОСНО РЕШЕНИЕТО НА КОМИСИЯТА НА ЕВРОПЕЙСКИЯ СЪЮЗ ДА ЗАВЕДЕ ДЕЛО СРЕЩУ ПОЛША ПРЕД СЪДА НА ЕВРОПЕЙСКИЯ СЪЮЗ Организацията на европейските магистрати за демокрация и свободи МЕДЕЛ (Magistrats européens pour la démocratie et les libertés, MEDEL) желае да изрази своята подкрепа за решението на Европейската комисия да заведе дело срещу Полша пред Съда на Европейския съюз (СЕС) поради нарушения на принципа на независимост на съдебната власт във връзка с приемането на новия полски Закон за Върховния съд и да отправи искане до Съда за определянето на привременни мерки до постановяването на решение по делото. МЕДЕЛ също така отправя похвала към Първия заместник-председател на Европейската комисия, Франс Тимерманс, за личната му ангажираност в защита на европейските ценности и неотклонната му подкрепа за отстояване на принципа на правовата държава в Полша. Съдът на Европейския съюз в решенията си по предходни дела вече потвърди, че независимостта на съдебната власт е основополагащ принцип на правото на ЕС. В решението по дело С-64/16 Синдикална организация на португалските съдии срещу Сметната палата (Associação Sindical dos Juízes Portugueses v Tribunal de Contas) Съдът подчертава, че независимостта на съдилищата  е от първостепенно значение за правилното функциониране на системата за съдебно сътрудничество между националните съдилища Съда на Европейския съюз. По делото Celmer (Minister of Justice and Equality v LM, C-216/18), Съдът подчертава, че запазването на независимостта на съдебните органи е от първостепенно значение, за да се гарантира защитата на лицата. Това решение е постановено в контекста на ситуацията в Полша. Съдът подчертава, че е взел предвид отправеното от Комисията до Съвета мотивирано предложение на основание член 7, параграф 1 от Договора за Европейския съюз (ДЕС) и посочва, че поради съществуването на реален риск, в случай на предаване на издаващия съдебен орган на лицето, за което се отнася европейска заповед за арест, основното право на независим съд на това лице и оттук същественото съдържание на неговото основно право на справедлив съдебен процес да бъдат нарушени, [Съдът] може да позволи на изпълняващия съдебен орган по изключение да не изпълни тази европейска заповед за арест. В рамките на текущото производство, инициирано от Европейската комисия, Съдът ще даде ясен и окончателен отговор на въпроса дали полският Закон за Върховния съд е съвместим с правото на ЕС (член 19, параграф 1 на Договора за ЕС във връзка с член 47 от Хартата на основните права на Европейския съюз), особено в светлината на защитата на принципа на несменяемост на съдиите. Необходимо е да се посочи, че полските съдилища, включително Върховният съд, са отправили редица преюдициални запитвания до Съда на Европейския съюз, оспорващи новия Закон за Върховния съд и законодателните изменения, касаещи Националния съдебен съвет. Полските съдии отправят въпроси, свързани не само с понижаването на пенсионната възраст, но и с новите правила за дисциплинарните производства, предоставящи на изпълнителната власт пълен контрол върху съдиите, които от своя страна са лишени от основни процесуални права. Сериозността на ситуацията може да бъде осъзната в пълнота при отчитане на обстоятелството, че същите тези съдии, отправили запитвания до Съда, в момента са обект на дисциплинарни производства и са подложени на редица други форми на натиск (в изцяло контролираните от управляващата партия обществени медии). Същото се случва и със съдиите, които открито заявяват привързаността си към принципите на правовата държава.  Продължаването на т.нар. „реформа на съдебната система“, считана за противоконституционна от огромна част от експертите в Полша и в Европа, трябва да получи силен и смел отпор от всички европейски органи и институции — правни и политически. Не можем да приемем никоя европейска държава да понижава правните си стандарти до нива по-ниски от тези, които задължително трябва да покриват държавите-кандидатки за членство в ЕС. 1 октомври 2018 г.", "date": "2018.10.03", "title": "Евросъдиите: може да не се изпълняват екстрадиции към Полша"}
{"url": "http://clubz.bg/73963-veche_e_qsno_dizelyt_si_otiva", "text": "Нека да кажа веднага: не карам дизел. Но добре разбирам онези собственици на дизели, на които им писна да ги разиграват цели три години. И които са разочаровани и гневни. Защото минат, не минат няколко седмици – на тях им се сервира по някоя нова лоша новина. Особено когато концентрацията на азотен окис надхвърли допустимото, а все повече градове оповестяват ограничения за дизелите. И след като непрестанно изплуват нови измами, вършени от автопроизводителите. И какво сега? Успя ли правителството да реши всички проблеми? Надявайте се! Коалиционните партньори стигнаха до един гнил компромис, който със сигурност няма да възмезди притежателите на дизелови автомобили за всички преживени ядове и финансови загуби. Нека само припомним, че в САЩ всеки собственик на дизел с манипулиран двигател можеше просто да върне колата, че дори и обезщетение да получи. Изтерзаните германски собственици на дизели могат само да мечтаят за такова решение. На тях им се предлага или преоборудване на автомобилите, или пък премия, ако решат да си купят нова кола и да шкартират старата. И предложението дори не е толкова добро, колкото изглежда. Първо, защото по технически причини необходимото преоборудване не може да се извърши в пълен обем за всички по-стари дизелови автомобили, които са милиони. Което си беше ясно още от самото начало. И второ, защото решението засега е само пожелателно: правителството просто очаква от автомобилопроизводителите да поемат разноските за това преоборудване. „Насила не можем да накараме никого\", вдига рамене министърът на транспорта Андреас Шойер, който от самото начало поддържаше предложението на самите автомобилни концерни: да се избере само вариантът с премиите. Защото този вариант с един куршум удря два заека: хем изтегляш старите трошки от пътищата, хем продаваш нови коли. А преоборудването не продава нищо. Да, но малцина притежатели на автомобили могат току-така да си купят нова кола. Това е покупка, която се планира отдалеч и иска дългосрочно финансиране. А парите от премията и от продажбата на бракуваната стара кола, разбира се, изобщо не стигат за нова. Малко по-добре изглеждат нещата за онези, които използват дизелов автомобил, за да упражняват професията си – например шофьори на такси, занаятчии и други. За тях са предвидени помощни програми, които ще покрият 80% от разноските по преоборудването. Тези програми ще се финансират с парите на данъкоплатците, а това малко напомня за начина, по който бяха спасявани банките по време на финансовата криза. И тогава политиката пожали виновниците и обобществи дълговете. Да припомним ли на политиците до какво доведе това? До политическа апатия и разцвет на популизма. Нека припомним и нещо друго. Правителството реши да действа единствено под натиска на съдебните решения, които поставиха акцент върху опазването на здравето на гражданите. В продължение на три години управляващите изчакваха, бавеха топката и не предприемаха почти нищо. Защото лелееха измамната надежда, че проблемът ще се реши от само себе си. И че все някой ден метлата на времето ще измете старите дизели от улиците. Надежда, която се подклаждаше и от автомобилопроизводителите. А знайно е, че те умеят да се грижат за облагите си, пък и разполагат със силно лоби в канцлерството. Германия е страна на автомобилистите. В началото на тази година броят на регистрираните лични автомобили достигна 46 милиона. От тях 30 милиона използват бензин, 15 милиона – дизел. Тук не са включени големите камиони и автобусите. С други думи, имаме си работа с милиони разгневени автомобилисти, които се превръщат в разгневени и политически обезсърчени избиратели. И които ще обърнат гръб на и без това отслабените управляващи партии. Това навярно ще се усети още на изборите за провинциални парламенти, които предстоят тази и идната година. Но дори ако си представим, че в бъдеще всички ще карат само бензинови коли, това пак няма да реши проблема. Напротив – стойностите на въглеродния двуокис ще се повишат още повече. Защото германците искат да карат все по-бързи, все по-големи и по-удобни автомобили, екипирани с всевъзможни устройства за удобство, сигурност и стабилност. В един модерен автомобил броят на тези устройства е около 100, а това увеличава и теглото. Типичен пример са особено популярните днес SUV. С дизелов двигател беше много по-икономично, бензиновите мотори обаче трябва да са доста по-мощни и в градско движение лесно ще стигат до изразходване на 20 литра за 100 километра. А това ще доведе до още повече емисии на вредни парникови газове, които увреждат климата. Който е решил да си купува „Порше Кайен\", едва ли се тревожи от проблемите около дизела. Тъкмо поради това производителите на тази луксозна марка автомобили тъй безболезнено се отказаха от дизеловите двигатели. Но при „Фолксваген\", „Ауди\", „Даймлер\" и БМВ нещата изглеждат другояче. Те обаче също вече не могат да повтарят баснята за чистия дизел, с която толкова дълго печелеха добри пари. Вместо това трябва най-сетне да кажат на клиентите си истината в очите: двигателите с вътрешно горене си отиват. Бъдещето принадлежи на електрическото задвижване, заедно с което ще дойде и олекотяването и опростяването. Утрешните автомобили най-вероятно ще бъдат не само по-леки, но и по-малки. Или поне автомобилите на достъпни цени. А дизелът ще остане в миналото.", "date": "2018.10.03", "title": "Вече е ясно: дизелът си отива"}
{"url": "http://clubz.bg/73961-lyubo_ganev_plamen_e_naj_dobriqt_trenor_dovolni_sme_ot_nego", "text": "Пламен Константинов все още може да продължи работата си като национален селекционер на мъжкия национален отбор по волейбол, а със спрягания за кандидат за негов наследник Мартин Стоев не са водени разговори, заяви вицепрезидентът на волейболната федерация Любомир Ганев в \"Тази сутрин\" по bTV. Пламен Константинов вече не е национален треньор Вчера официално бе съобщено, че изтеклият договор на Константинов не е продължен, а след месец или повече той ще направи отчет пред управителния съвет. Волейболистите приключиха със загуба на Световното (СНИМКИ) Ганев обясни, че на Константинов не е предложен на момента нов контракт, тъй като до следващите официални мачове на отбора има много време - те са през май 2019 г. Ганев бе попитан за скандала с Владислав Иванов, който напусна селекцията дни преди Световното заради противоречия с Константинов. Играчът се оплака пред медиите, че бил напсуван и обиждан от треньора. Пламен Константинов: Ще тегля майна на всеки, който откаже да играе Той каза, че на Пламен Константинов е бил даден картбланш да вика играчите, които иска, както и на кои да залага в мачовете. Всичко това е било по негова воля. Предстои общо събрание на федерацията. Засега не се очаква президентът инж. Данчо Лазаров да напусне, но Любо Ганев от дълго време е спряган за негов наследник. Волейболистите приключиха със загуба на Световното (СНИМКИ) Пламен Константинов: Ще тегля майна на всеки, който откаже да играе", "date": "2018.10.03", "title": "Любо Ганев: Пламен е най-добрият треньор, доволни сме от него"}
{"url": "http://clubz.bg/73916-prouchvane_trymp_vredi_na_obraza_na_sasht", "text": "Образът на САЩ сред традиционните им съюзници се е влошил година по-късно, след като американският президент Доналд Тръмп засили нападките си срещу държави като Германия и Канада. Това показа проучване на американската неправителствена организация \"Пю рисърч сентър\", цитирано от Ройтерс. Публикуваното вчера проучване с участието на 26 100 анкетирани от 25 страни показва, че те имат повече доверие в лидерските способности на руския президент Владимир Путин и тези на китайския му колега Си Цзинпин, отколкото на Тръмп. Към президента на САЩ изразяват доверие едва  . В същото време 30 на сто се доверяват на Путин, а 34  на сто - на Си Цзинпин. Германската канцлерка Ангела Меркел е единствената, подкрепяна от мнозинството участници, с доверие от 52 на сто. Френският президент Еманюел Макрон е зад нея с 46 на сто.  Йерусалим - преден пост на Тръмпландия Само 30 на сто от германците, 38 на сто от французите и 39 на сто от канадците са изразили положително отношение към САЩ, но и в трите страни популярността на Вашингтон бележи спад спрямо миналата година. Мексиканците са подобрили донякъде мнението си за северните си съседи, достигайки одобрение от 32 на сто. Положително отношение са изразили и 26 на сто от руснаците. При администрациите на Барак Обама и Джордж Буш-младши над 50 на сто от канадците и мексиканците изразяваха положително отношение към САЩ, припомня ТАСС. Когато Буш и Обама пратиха войници по границата с Мексико  Най-голямо е одобрението за САЩ в Израел, във Филипините и в Южна Корея -  . Въпреки рейтинга на Тръмп,   смятат, че светът е по-добре при лидерската позиция на САЩ. Само 19 на сто биха предпочели Китай да заеме тази роля. \n\tСъюзниците на САЩ не одобряват позицията на администрацията на Тръмп за гражданските свободи. Мнозинството канадци, британци, французи, германци, австралийци и мексиканци смятат, че правителството във Вашингтон  . Голямото мнозинство в 19 от 25 страни, участвали в проучването, казват, че САЩ не вземат предвид техните интереси, водейки международната си политика. Проучването е извършено в периода от май до август тази година. Участвали са над 900 души от всяка от проучените страни. Когато Буш и Обама пратиха войници по границата с Мексико ", "date": "2018.10.03", "title": "Проучване: Тръмп вреди на образа на САЩ"}
{"url": "http://clubz.bg/73948-strelba_v_sofiq_dvama_kriminalno_proqveni_sa_raneni", "text": "Двама мъже бяха ранени късно снощи при стрелба в столичния квартал „Стрелбище”, съобщава бТВ. Сигналът е подаден около 22 ч. По информация на телевизията те са простреляни от минаваща кола, докато са излизали от пицария. Пострадалите са криминално проявени, съобщиха от МВР. Единият пострадал е 38-годишен мъж с прякор Жирафа – осъждан многократно за притежание на наркотици. Той е транспортиран в „Пирогов” с огнестрелна рана в областта на гърдите. Направена е успешна операция, няма опасност за живота му, каза директорът на „Пирогов” проф. Асен Балтов. Другият ранен е на 26 години – осъждан за кражби в офиси и жилища. Той е транспортиран във ВМА с две огнестрелни рани в областта на гърдите и рамото. И двамата са без опасност за живота. Извършителят (извършителите) се издирват. Изстреляни са шест куршума. По думите на директора на ГД „Национална полиция гл. комисар Христо Терзийскивсе още не е ясно дали по мъжете е стрелял един човек или двама. Цяла нощ на територията на цялата столица са извършвани проверки на съмнителни автомобили и лица.", "date": "2018.10.03", "title": "Стрелба в София: двама криминално проявени са ранени"}
{"url": "http://clubz.bg/73942-vseki_izsledovatel_na_stalinizma_v_rusiq_%E2%80%93_pedofil", "text": "Явно девизът на руските власти е: . Това споделиха за Клуб Z правозащитници от руската автономна република Карелия. Така те коментираха вчерашния арест на Сергей Колтирин – историк и директор на градския музей в Медвежиегорск. Новината за задържането първи съобщи сайтът „Петрозаводск говорит“. По-късно тя бе цитирана и от редица руски медии. Изследовател на сталинизма обвинен в изнасилване на дъщеря си Колтирин и още един човек са арестувани по подозрение в  , се казва в съобщение на Следствения комитет (СК) в Карелия. Действията били извършени с непълнолетен, допълват от СК. Сайтът „Республика“ допълва, че става дума не за един, а за няколко непълнолетни – 13-годишни момчета. Оглавяваният от Сергей Колтирин градски музей в Медвежиегорск стопанисва и отговаря за състоянето на горския масив Сандармох. Точно на това място в края на 90-те г. на ХХ век друг руски историк – Юрий Дмитриев откри масови гробове на жертви на сталински репресии от 1937 г. Дмитриев също е обвинен в педофилия. Но за това – по-надолу. Същевременно от август насам разкопки в Сандармох започна подрепяното и финансирано от държавата Руско военно-историческо общество (РВИО). Оттам твърдят, че в този горски масив са погребани не жертви на сталинизма, а съветски военнопленници, разстреляни от финландци по време на Втората световна война. РВИО се оглавява от министъра на културата Владимир Медински. От Общество „Мемориал“ твърдят, че откритите от Юрий Дмитриев масови гробове в Сандармох са на свръхсекретно място, което няма как да е било известно на финландците. Арестуваният вчера Колтирев се изказвал критично за дейността на РВИО в Сандармох. Това е и грехът му пред власите, за който той сега ще плаща, коментираха правозащитници пред Клуб Z. Ровиш в миналото на ГУЛАГ? А дали не си луд? Юрий Дмитриев е председател на карелския клон на Общество „Мемориал“, разследващо престъпленията на сталинизма. Той бе арестуван на 13 декември 2016 г. Това стана малко, след като карелският \"Мемориал\" публикува имената на над 40 000 милиционери, участвали в сталинските репресии. Изследователят бе обвинен в производство и съхраняване на детска порнография. В компютрите му бяха открити снимки на осиновената му дъщеря Наташа, които той е правил по искане на социалните служби.Те отнеха детето от Дмитриев и го дадоха на родната му баба, която дотогава изобщо не се е интересувала от внучката си. \n\tПървоначално прокуратурата искаше 9 години лагер за Дмитриев. Съдът нареди и психиатрични тестове. Но те показаха, че историкът няма психически проблеми. На 5 април т.г. Дмитриев бе напълно оправдан. На 15 юни обаче Върховният съд в Карелия отмени оправдателната присъда и нареди ново дело. На 29 юни съдът нареди арест за историка за два месеца по подозрение в педофилия. Мотивът бе, че той може \"да окаже вредно физическо въздействие върху детето\". В началото на юли Юрий Дмитриев бе обвинен в изнасилване на Наташа. Той бе вкаран в психиатрия с искане за нова експертиза. Управляващият Сидеров: Време е да се признае Сталин като държавник... Прз 2015 г. Общество \"Мемолриал\" бе обвинено в  и създаване на   за действията на страната в Украйна. Министерството на правосъдието в Москва го обяви за \"чуждестранен агент\". Правозащитници изтъкват, че това е все едно Германия да отправи такива обвинения срещу центъра \"Визентал\", издирващ нацистки военнопрестъпници. Ровиш в миналото на ГУЛАГ? А дали не си луд? Управляващият Сидеров: Време е да се признае Сталин като държавник...", "date": "2018.10.03", "title": "Всеки изследовател на сталинизма в Русия – педофил"}
{"url": "http://clubz.bg/73941-real_madrid_kapitulira_v_moskva", "text": "Европейският първенец \"Реал\" (Мадрид) изненадващо загуби с 0:1 като гост на ЦСКА (Москва) в мач от група G на Шампионската лига. Влашич реализира единствения гол още във 2-ата минута. В добавеното време вратарят на домакините и руски национал Игор Акинфеев получи два жълти и червен картон за остър спор със съдията. \"Белите\" започнаха двубоя без някои титуляри, като например Тибо Куртоа, Марсело, Серхио Рамос, Лука Модрич, Иско, Гарет Бейл... Някои от тях влязоха като смени и \"Реал\" направи куп пропуски, удари три греди, но в крайна сметка отстъпи. Това е трети пореден мач за \"лос меренгес\" без отбелязан гол, което няма как да не кара феновете на клуба да се запитат дали пък Флорентино Перес не се раздели прекалено лесно с Кристиано Роналдо. Любопитно е, че само за няколко месеца Москва отново донесе нещастие на испанския футбол. На осминафинал на Световното националният тим отстъпи с дузпи на Русия. Тогава в \"Ла Роха\" имаше играчи на \"Реал\", а в Сборная - на ЦСКА, начело с Акинфеев, който спаси две дузпи. Испания тогава трябваше да бъде водена от треньора Юлен Лопетеги, уволнен дни преди откриването заради това, че стана треньор на \"Реал\".   В другия мач от групата \"Рома\" разгроми с 5:0 \"Виктория\" (Пилзен). Хеттрик реализира Един Джеко, а цял мач за чешкия тим игра бившият футболист на \"Левски\" Роман Прохазка, който дебютира в Шампионската лига. Като изненада може би се приема и равенството 1:1 между \"Байерн\" (Мюнхен) и \"Аякс\" в гр. Е. Матс Хумелс даде преднина на баварците още в 4-ата минута, но в 22-ата Нусаир Мазрауи изравни. Холандският тим съжалява повече за изпуснатата победа заради пропуски и греда след свободен удар. \"Бенфика\" поведе с 2:0 на АЕК в Атина с голове в началото на срещата, но за десетина минути в средата на втората част гърците изравниха. Все пак Алфа Семедо в 74-ата осигури трите точки за \"орлите\" - 3:2. В гр. F \"Манчестър Сити\" и тази вечер не убеди, че ще спори за титлата. Тимът падна в първия двубой у дома, а във втория тест трябваше да прави обрат на терена на \"Хофенхайм\" 2:1 след 1:0 за германците. Белфоди изведе домакинете още \"от съблекалнята\", но Сити бързо върна попадението чрез Серхио Агуеро в 8-ата. Давид Силва вкара в 87-ата, така скъпата селекция на английския шампион избегна нов провал. Все пак \"гражданите\" си заслужиха победата. \"Олимпик\" (Лион) пък трябваше да прави обрат срещу \"Шахтьор\" (Донецк) у дома 2:2 от 0:2. Бившият футболист на ЦСКА Жуниор Мораес бе точен в 44-ата и 55-ата минута за украинците, но Муса Дембеле и Лео Дюбоа осигуриха поне точка на лионци в 70-ата и 72-ата. В група H \"Ювентус\" разби с 3:0 швейцарският \"Йънг Бойс\", а хеттрик реализира Паоло Дибала. Кристиано Роналдо гледаше от трибуните, тъй като изтърпява наказание. В следващия рунд Кристиано ще може да играе срещу бившия си отбор \"Манчестър Юнайтед\", който и днес изигра слаб мач за 0:0 срещу \"Валенсия\". \"Червените дяволи\" не заслужиха нищо повече от точка. Така, както отборът изглежда, не се вижда как Жозе Моуриньо ще запази поста си. Някогашният властелин бе освиркан на \"Олд Трафорд\", а по трибуните имаше и много празни места. ", "date": "2018.10.03", "title": "\"Реал\" (Мадрид) капитулира в Москва"}
{"url": "http://clubz.bg/73860-razbivane_na_starite_navici_na_balkanite", "text": "Мненията не струват нищо, но не нашите мнения имат значение – нека да не взимаме страна, преди да знаем какви са предложенията Това си мислех, когато самият аз се занимавах с дипломация донякъде. По-лесно е да имаш мнение отколкото да вземеш решение или да поемеш отговорност за ново предложение. Мненията не струват нищо, но ако си политически лидер, правещ предложение, тогава може да се каже, че залагаш бъдещето си на тази идея.  Коментариатът – и предполагам, трябва да си призная, че и аз съм коментатор – изглежда, се отнася към въпроса за Сърбия и Косово по много поляризиращ начин: всеки взима страна. По време на посещение с делегация на Европейския съвет за външна политика (ЕСВП) в Прищина преди седмица седмица установих, че всеки се идентифицира или с едната, или с другата страна. Плурализмът е ключов за демокрацията, но единството също е такова, когато става въпрос за въпроси от национално значение. Двадесет години след края на последната война на Балканите конфликтът между Сърбия и Косово отново си проправя път към заглавията на международните издания. Лидерите на сръбското и на косовското правителство започнаха дискусии през август, за да намерят компромис на дълго обсъждания въпрос за границата между двете страни. Това е много подходящ въпрос, ако искаш да вземеш страна: отнася се за война и мир – някои казват, че промяната на границите ще доведе до война, а други твърдят, че това е начин да се постигне мир. Този въпрос се отнася и до нашата история на Балканите, до грешките, които допуснахме, успехите, които постигнахме, и уроците, които научихме. Вярно е също така, че геополитическите сделки не решават големите проблеми на Балканите – същите, които са били винаги – лоша политика и лошо управление. Трудно е обаче да управляваш добре, ако не си сигурен докъде стигат границите ти и какви са отношенията ти със съседите.  Моят апел е да не позволяваме на старите навици да оформят подхода ни към балканските въпроси. Не трябва да взимаме страна прекалено бързо или прекалено категорично. Европейското решение беше да се запазят границите, каквито са, и да се направят незначителни. Това проработи идеално за нас. Но трябва да признаем, че ние доста размествахме границите, преди да стигнем дотук. Да не забравяме и Хелзинкския заключителен акт, който е много ясен по отношение на териториалната цялост и ненарушимостта на границите, но също така включва и изключения за мирна промяна в съответствие с международното право. Политиката трябва да събира хората, а не да ги разделя. Така че нека не задълбаваме предварително. Защо не почакаме да видим дали някой има предложение, да го изслушаме внимателно и да го обмислим сериозно: не само какво е предложено, ами и как  може да се направи и какви мерки вървят с него, къде е балансът между страните, как то би се отразило на региона. Решенията трябва да се взимат на първо място с мисъл за тези, които ще са най-засегнати от тях. Това са най-вече директно засегнатите и техните съседи. До този момент никой не е предложил нищо конкретно. Чуваме идеи, но те са доста смътни. Преди идеите да се превърнат в план, те трябва да имат ясна форма. Обикновено, колкото повече навлизаш в детайли, толкова по-сложно става – но няма как да се избегнат детайлите. Политиките не се отнасят до принципи или генерализации. (\"Харесвам принципите\", казва Наполеон на Талейран в Ерфурт, \"Те не ме задължават в нищо.\") Детайлите отнемат време. Ако са замесени няколко страни, това означава, че ще има компромиси, така че да се види дали и двете страни по спора имат изгода. Нека да нарушим старите навици на Балканите и да не взимаме страна, преди да знаем какви са предложенията. Трябва да се даде време на засегнатите от ситуацията да развият идеите си в предложения, да им се даде време да ги обяснят и може би дори да ги преработят. Нека да чуем мнения от всички страни, особено на тези, които са на място, и чак тогава да решим – но нека не забравяме, че в крайна сметка не нашите мнения са от значение. И тогава, в зависимост от това какво искат засегнатите от проблема – нека да се върнем към сериозната задача да накараме Косово да проработи. Има много умни, креативни и мотивирани хора в Косово. Те се справят блестящо в чуждите държави. Ако им се даде възможност, може би ще се справят блестящо и в своята собствена.", "date": "2018.10.03", "title": "Разбиване на старите навици на Балканите"}
{"url": "http://clubz.bg/73943-otrova_v_pisma_za_trymp_i_pentagona", "text": "Пентагонът съобщи, че е получил в пощата си пликове със съмнително съдържание, което може да е смъртоносното вещество рицин, предаде Ройтерс. \n\tОфициален представител на САЩ уточни, че един от пликовете е бил адресиран до министъра на отбраната Джим Матис. Пощенският отдел на Пентагона е поставен под карантина, а ФБР анализира съдържанието на пликовете. \n\tПожелали анонимност американски официални представители заявиха, че при извършения в Пентагона първоначален анализ на пликовете те са дали положителна проба за рицин. Подозрителните пликове били открити в отдел за сортиране на пощата в комплекса на Пентагона, който е извън главната сграда. \n\tОтделно Сикрет сървис съобщи, че проверява съмнителен плик, който бил адресиран до президента Тръмп, но не е стигнал до Белия дом. Не се дават подробности и не е ясно дали двата инцидента са свързани, съобщи БТА.", "date": "2018.10.03", "title": "Отрова в писма за Тръмп и Пентагона"}
{"url": "http://clubz.bg/73944-trymp_nasledil_413_miliona_s_danychni_izmami", "text": "Доналд Тръмп е получил еквивалента на днешни 413 милиона долара от родителите си, отчасти благодарение на способи за укриване на доходи, пише в. \"Ню Йорк таймс\" в разследване на имотното състояние на президента на САЩ, предадоха Франс прес и Ройтерс. \n\tГоляма част от тези пари Тръмп получил, като помагал на родителите си да избегнат плащане на дължими данъци чрез създаване на параванна корпорация с четиримата си братя и сестри, за да прикрие милиони долари, получени от бизнеса с недвижими имоти на баща им Фред Тръмп. \n\tСпоред вестника Доналд Тръмп също така е помогнал на баща си да се възползва неправомерно от милиони долари данъчни отчисления и да занижи изкуствено оценката на недвижимата си собственост, за да се намали сумата на дължимите данъци при прехвърлянето на парични суми на децата си. Отрова в писма за Тръмп и Пентагона Смята се, че децата на Фред Тръмп са получили общо \"сума, съществено надхвърляща един милиард долара\" от родителите си през годините. При данък \"наследство и дарение\" от 55 процента те е трябвало да платят 550 милиона долара, но са дали само 52,2 милиона, пише вестникът. \n\tАдвокатът на Тръмп Чарлс Хардър определи като \"стопроцентова измислица\" твърденията на \"Ню Йорк таймс\" за данъчна измама и укриване на доходи. Той увери, че самият Тръмп \"на практика не се е занимавал с тези неща\", а за тези дела се грижили други членове на семейство Тръмп с помощта на професионални лица. \n\tГоворител на Отдела по данъчно облагане и финанси на щата Ню Йорк заяви, че отделът проучва твърденията на \"Ню Йорк таймс\". Тръмп: Не близвам алкохол Според цитирани от вестника данъчни експерти е слабо вероятно Тръмп да бъде обект на наказателно преследване, тъй като описаните деяния са с изтекла давност. Според \"Ню Йорк таймс\" обаче все още е възможно да бъдат наложени глоби за данъчна измама. \n\tВестникът заявява, че разследването му се опира на над 200 данъчни декларации от Фред Тръмп, негови фирми и различни компании и тръстове на Тръмп. В тези документи не влизат лични данъчни декларации на Доналд Тръмп. Освен това вестникът е разговарял с бивши служители и съветници на Фред Тръмп и е използвал десетки хиляди страници поверителни документи като банкови извлечения, финансови одити, счетоводни отчети, разписки и анулирани чекове, пише БТА. \n\tГоворителката на Белия дом Сара Сандърс заяви, че статията на \"Ню Йорк таймс\" е подвеждаща и че \"преди много десетилетия данъчната служба е проверила и одобрила тези транзакции\". Тръмп: Не близвам алкохол", "date": "2018.10.03", "title": "Тръмп наследил $413 милиона с данъчни измами"}
{"url": "http://clubz.bg/73945-mej_osvirkana_ot_konservatori_bezprecedentno", "text": "Тереза Мей беше унижена на партийната конференция като делегати я освиркаха заради плановете ѝ за Брекзит, след като бивш министър обяви, че нейните планове причиняват \"значителна вреда\", пише британският вестник  . Министър-председателят беше обвинявана от нейните собствени министри на Конференцията на Консервативната партия на двучасово мероприятие, на фона на слухове, че се очаква „бунт“. Тя не получи и овации, когато напусна залата. Един от делегатите изтъкна: А друг допълни: Мей към консерваторите: Да се обединим за добро споразумение за Брекзит Консерваторите обсъждат въпроса за оставката на Тереза Мей, пише британският вестник  Членовете на управляващата Консервативна партия на Великобритания започнаха да обсъждат въпроса за отстраняването на Тереза Мей от позицията на лидер на торите и премиер на страната, ако самата тя не се съгласи да подаде оставка преди следващите общи избори, които ще се проведат не по-късно от 2022 г. Според вестника високопоставени членове на управляващата партия са на мнение, че ужасната предизборна кампания на консерваторите преди парламентарните избори през миналата година, в резултат на която те загубиха парламентарното мнозинство, предполагат, че Мей не трябва да води партията до изборите през 2022 г. Планът на Мей за Брекзит е \"напълно абсурден\", смята Джонсън Те вярват, че за да успеят да се противопоставят на настоящия лидер на лейбъристите Джеръми Корбин, консерваторите ще се нуждаят от нов лидер със свежи идеи. Но по отношение на непосредственото време за оставка на сегашния министър-председател, според вестника мненията се различават. Някои членове на правителството вярват, че трябва тя незабавно да напусне поста на ръководител на партията и правителството, след като Обединеното кралство официално излезе от ЕС на 29 март следващата година. Други министри са съгласни да чакат настоящият премиер да подаде оставка до 2020 г., при условие, че на следващия конгрес на торите, който ще се състои точно след една година, тя ще обяви датата на оттеглянето от поста си, както министър-председателят Тони Блеър предварително се съгласи да отстъпи поста си през 2007 г. на тогавашния финансови министър Гордън Браун. Според поддръжниците на подобна възможност Мей ще успее да стигне до крайната точка и на \"Брекзит\", както и на евентуален преходен период, който обаче ще бъде налице само при условие, че в крайна сметка се постигне споразумение за излизане на Лондон от ЕС с определението на бъдещият формат на отношенията между Великобритания и ЕС. В този случай бъдещият лидер на торите ще има възможността, без да се разсейва от отношенията с Брюксел, да се съсредоточи изцяло върху вътрешните въпроси. Според \"Телеграф\" Мей все още има \"шепа верни привърженици\" в кабинета, които вярват, че е способна да се бори на следващите избори, но ясно мнозинство от министрите смятат, че тя трябва да отстъпи премиерския пост на нова политическа фигура. От Саджид Джавид ставало добър премиер на Великобритания Същевременно редица източници на вестника, са уверени, че следващият консервативен лидер не трябва да бъде твърд поддръжник на Брекзит като бившия външен министър Борис Джонсън или ръководителя на евроскептиците Джейкъб Рийс-Мог. Последните, според тях, въпреки че са популярни сред широките маси на гласоподавателите, не могат да обединят хората, които могат да сложат край на вътрешнопартийните борби. Сред тези, пред които могат да се открият перспективите за премиерския пост, са министърът на вътрешните работи Саджид Джавид, външният министър Джеръми Хънт, министърът за \"Брекзит\" Доминик Рааб, министърът на международното развитие Пени Мордон и бившият министър на вътрешните работи Амбър Ръд, според изданието, цитирано от \"Фокус\". Планът на Мей за Брекзит е \"напълно абсурден\", смята Джонсън От Саджид Джавид ставало добър премиер на Великобритания", "date": "2018.10.03", "title": "Мей освиркана от консерватори. Безпрецедентно! "}
{"url": "http://clubz.bg/73946-bylgarsko_selo_pazi_tajnata_na_dylgoletieto", "text": "От няколко години насам едно малко родопско село привлича китайските туристи като магнит. Причината: селото крие тайната на дълголетието. 94-годишният дядо Стоян я разкрива пред екип на германската телевизия ARD. В актуалния му епизод бе излъчен петминутен репортаж за родопското село, китайските му гости и киселото мляко.  Авторът на репортажа разказва, че в селото се провежда курс по китайски език. По-нататък той разказва, че китайците, които посещават Момчиловци, се интересуват най-вече от едно - лактобацилус булгарикус. Домакинята Гергана води журналистите от ARD до къщата на Стоян Чукаров. Той е на 94 години и вече е световноизвестен. Посещават го телевизионни екипи от различни краища на света. И всички те искат да узнаят от него как е достигнал до тази преклонна възраст. Същото искат и китайците. В тяхната страна удължаващото живота кисело мляко от Момчиловци се рекламира и по телевизията. От репортажа става ясно, че почти всеки супермаркет в Китай предлага киселото мляко \"Момчиловци\". За китайците то е символ на здраве и дълъг живот. Никой не е проверил научно тази теория, но мнозина вярват в нея, казва авторът на краткия филм. В него се показват и кадри от Китай. Обратно в Момчиловци. Там авторът на репортажа се среща с млекопроизводителя Илия Атанасов. Той добре си спомня за първата китайска делегация, дошла в селото преди осем години. Млекопроизводителят казва, че китайците много внимателно наблюдавали как се произвежда киселото мляко. Илия Атанасов показва на германските журналисти традиционния начин на производство на киселото мляко. Загрятото до 45 градуса прясно мляко се охлажда и се пълни в буркани. То се смесва с лактобацилус булгарикус - живите бактерии са от друг буркан с готово кисело мляко. Новите буркани се завиват в кърпа. След няколко часа киселото мляко е готово. Китайците са копирали именно този начин на производство и се опитват да го прилагат и в родния Китай. През последните години в Родопите идват все повече китайски туристи. Те следват пътеката на дълголетието, която познават от рекламите. Гостите от Азия са най-многобройни по време на празника на киселото мляко. От известно време насам той се провежда всяка година и може да се похвали с почти 5000 посетители от Далечния изток. А това е добре дошло за местните хора, защото китайците оставят пари в региона. Домакинята Гергана също се надява да спечели нещо от туристическия бум. Затова всеки ден седи пред малката си къща и упорито изучава йероглифите. Тя си мечтае да отвори собствена къща за гости, в която да сервира на китайските гости българско кисело мляко.", "date": "2018.10.03", "title": "Българско село пази тайната на дълголетието"}
