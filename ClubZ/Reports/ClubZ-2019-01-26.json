{"url": "http://clubz.bg/78731-svetovni_intelektualci_se_obqviha_v_zashtita_na_evropa", "text": "Заплашена е самата идея за Европа, предупредиха водещи световни интелектуалци в писмо, цитирано от в. \"Гардиън\", съобщи БТА. Сред тях са писателите Светлана Алексиевич, Марио Варгас Льоса, Елфриде Йелинек и Орхан Памук, носители на Нобелова награда за литература, френският философ Бернар-Анри Леви и писателите Милан Кундера и Салман Рушди. Това е отровната атмосфера, в която през май ще се състоят изборите за европейски парламент. Ако нещо не се промени, ако нещо не се случи, за да върне назад надигащата се високопарна, настоятелна вълна, ако не се прояви нов съпротивителен дух, тези избори обещават да бъдат едни от най-пагубните, които сме виждали. Те ще дадат победата на тези, които печелят от катастрофите. За тези, които все още вярват в наследството на Еразъм, Данте, Гьоте и Коменски, остава само срамното поражение, пренебрежение към интелигенцията и културата. Ще има масови прояви на ксенофобия и антисемитизъм. Всички ще бъдем сполетяни от катастрофа, предупреждават интелектуалците: Ние се причисляваме към европейските патриоти (група, която е по-многобройна, отколкото често се смята, но е често прекалено мълчалива и примирена), които разбират какво е заложено на карта. Три четвърти от един век след победата над фашизма и 30 години след падането на Берлинската стена се води нова битка за цивилизацията.Нашата вяра е в голямата идея, която сме наследили, която според нас беше единствената сила, достатъчно могъща да издигне народите на Европа над самите тях и изпълненото им с войни минало. Вярваме, че и днес тя остава единствената сила, която е достатъчно благородна, за да отблъсне новите признаци на тоталитаризъм, които водят след себе си отдавнашните нещастия на тъмните времена. Това, което е заложено на карта, ни забранява да се откажем. Затова и отправяме тази покана да се присъедините към новата обществена мобилизация, призовават те: В отговор на яростната националистическа и идентичностна атака трябва да преоткрием духа на активизма или да приемем, че недоволството и омразата ще ни заобиколят и потопят. В това странно поражение на \"Европа\", което се задава на хоризонта; тази нова криза на европейското съзнание, която се готви да унищожи всичко, което направи нашите общества велики, уважаеми и проспериращи, се крие към либералната демокрация и нейните ценности, по-голямо откогато и да било след 30-те години на миналия век, заключават интелектуалците, подписали писмото, публикувано също и във в. \"Либерасион\"", "date": "2019.01.26", "title": "Световни интелектуалци се обявиха в защита на Европа"}
{"url": "http://clubz.bg/78732-kazah_shte_razvalim_upravlenskata_koaliciq_i_togava_se_stresnaha", "text": "Все повече се очертава \"Обединени патриоти\" да не се явят заедно на евроизборите. Това каза пред БНТ лидерът на \"Атака\" Волен Сидеров. Сидеров каза още, че е възможно депутатите на \"Атака\", които са седем, да излезат в опозиция. Според него Истанбулската конвенция не е била ратифицирана най-вече заради \"Атака\", която била коректив по темата.", "date": "2019.01.26", "title": "\"Казах - ще развалим управленската коалиция и тогава се стреснаха\""}
{"url": "http://clubz.bg/78735-kritichnata_pesychinka_vyrhu_stabilnostta_na_bezvremieto", "text": "Отдавна стана, откакто бях написал за убедеността си, че стабилността на безвремието и не-промяната, която навират в очите ни, с която сковават нашите надежди и която налагат с мощни (властови, икономически, финансови, силови и пропагандни) средства,  може да се срути не чрез симетричен отговор с еквивалентни по мощ средства. Тази стабилност на загубеното десетилетие с все по-силен и оставащ без задръжки контрол върху всички процеси в страната, (в това постоянно и не от вчера съм бил уверен) в днешното асиметрично, хибридно, комплексно, рисково, свръхдинамично време, може да рухне и от мъничък тласък, от някой Черен лебед (по Насим Талеб - сиреч събитие, което връхлита напълно неочаквано и има огромни последици). Именно поради тази причина давах толкова често пример с купчинката пясък: Когато се насипва пясък в купчинка, до едно време купчинката расте, но в един момент независимо дали ще се насипе цяла шепа или нищожна песъчинка, купчинката започва да се срива като лавина. И кога това ще настъпи зависи не от количеството на насипания в критичния момент пясък (шепа или песъчинка), а от \"уморените\", загубили жизнеността си характеристики и специфики на купчинката, от неспособността ѝ да поддържа своето развитие и да удържа вътрешните си напрежения. Каквото и да си мисля за Елена Йончева, тя в случая се вписва сред възможните кандидати за Черен лебед и ми заприличва на критичната песъчинка. Наистина е трагично и нелепо ако такава погълнала държавата машина за власт и пари се срине заради една крехка жена. Но Елена Йончева може и да не е това, което ѝ приписвам... Няма да ми е за първи път да не съм прав. Ала въпросът с Черния лебед у нас вече не е Дали, а Кога. А по отношение на песъчинката, отговорът е не някога, а скоро. Може би дори много скоро.    ", "date": "2019.01.26", "title": "Критичната песъчинка върху стабилността на безвремието"}
{"url": "http://clubz.bg/78734-bsp_smekchi_tekstove_ot_viziqta_si_za_istanbulskata_konvenciq", "text": "Истанбулската конвенция, която намери място в речта на лидерката на БСП Корнелия Нинова пред конгреса в събота на няколко пъти, в крайна сметка бе частично \"реабилитирана\" в програмата на партията \"Визия за България\". Това стана при гласуването на окончателната редакция на документа от делегатите. В първоначалния вариант бе записано, че конвенцията  Това досега бе и официалната линия на социалистите, които, заедно с \"патриотите\", подеха офанзивата срещу приемането на документа от България. И в крайна сметка успяха, не без помощта на ГЕРБ, които пратиха темата в Конституционния съд. А той отсъди, че конвенцията на Съвета  на Европа, подписана от всички страни членки без Русия и Азербайджан, противоречи на основния закон.  Станишев: Който копае окопи между ПЕС и БСП стреля в крака си Темата предизвика и напрежение между БСП и Партията на европейските социалисти, която е твърдо зад документа. На когреса обаче позицията бе смекчена. Вместо цитирания по-горе текст от \"Визия за България\", делегатите одобриха следния текст:  Новата редакция бе прочетена от заместника на Нинова в ръководството на левицата Драгомир Стойнев. А залата го прие с гласуване. Конгрес на БСП: Елена Йончева разказва за \"най-големия политик сред мафиотите\"  В платформата на партията за европейските избори обаче остана изискването кандидатите за евродепутати за изборите през май да отстояват позиция \"против\" ратификация на конвенцията. Известно е, че Сергей Станишев е защитник на документа, подкрепен от Европейския парламент и Европейската комисия, както от ПЕС, по-голямата част от партиите в ЕНП, от либералите, но не и от националистите в ЕП. Изискването за кандидатите в листата напролет червени партийци тълкуват като евентуално основание Станишев да остане извън списъка. Дали това ще се случи - предстои да видим. Номинациите на каниддат-евродепутати в БСП ще се случват през февруари, а решението на окончателния списък ще е на Националния съвет на партията (по устав).  Конгресът на БСП прие и \"Визия за България\" и европейската платформа, и обещаната от самата Нинова в началото на партийния форум декларация в защита на Елена Йончева, която поручи обвинение от прокуратата за пране на пари от КТБ.  Напълно според предварителните очакваня конгресът на БСП мина спокойно. И без изказвания от т.нар. вътрешна опозиция частта от конгреса, посветена на политическа дискусия. Изказваха се най-различни делегати от страната, дори и гости на форума, които не са делегати с п право на глас. Всички говориха за единство преди изборите за Европейски парламент и против упралението на ГЕРБ, чието сваляне искат. Вътрешнопартийна критика нямаше. Така  Корнелия Нинова в края на заседанието на висшия партиен орган благодари на всички за \"съдържателната дискусия\" и обяви, че БСП е истиска партия с различни позиции (каквито не се чуха).  Конгрес на БСП: Елена Йончева разказва за \"най-големия политик сред мафиотите\" ", "date": "2019.01.26", "title": "БСП смекчи текстове от \"визията\" си за Истанбулската конвенция"}
{"url": "http://clubz.bg/78733-facebook_shte_integrira_zaedno_messenger_whatsapp_i_instagram", "text": "Интеграция на платформите Instagram, WhatsApp и Messenger планират от екипа на Facebook, съобщи \"Уолстрийт Джърнъл\". Изданието се позовава на четири различни източника. Официална информация от хората на Зукърбърг все още няма, но стотици служители са заети в проекта и вероятно информацията е изтекла от някой от тях. Основателите на Instagram напускат Facebook Целта е услугите да продължат да работят като отделни приложения, но вътрешните им опции за съобщения да са свързани между трите платформи. В момента Instagram има вграден чат, който е сериозно ограничен. WhatsApp е изцяло отделан чат услуга, а Messenger е програма, свързана със самата социална мрежа Facebook. Facebook предлага нов Messenger - за деца Проблемът е, че интеграцията ще изисква промени на трите платформи на фундаментално ниво. Ще е нужно да се вгради и криптиране \"от край до край\" във всички три платформи. WhatsApp има такова по подразбиране, в Messenger то може да бъде включено, в Instagram отсъства като опция. Cambridge Analytica подаде иск за обявяване в несъстоятелност Проектът вероятно ще отнеме доста време за разработка. Удобството за потребителите ще е голямо, но и удобството за Facebook не е за подценяване. На практика компанията ще събере на едно място и през един канал общуването в три от най-популярните онлайн услуги. Въпреки твърденията на компанията, че не ползва информация от чата и че няма достъп до нея, няма реални доказателства, че не съществуват \"задни вратички\" в кода на което и да е от приложенията и това може да е нов начин да се съберат тонове информация за потребителите, която да бъде продавана на рекламодатели. Facebook предлага нов Messenger - за деца Cambridge Analytica подаде иск за обявяване в несъстоятелност", "date": "2019.01.26", "title": "Facebook ще интегрира заедно Messenger, WhatsApp и Instagram"}
{"url": "http://clubz.bg/78729-istorichesko_klasirane_za_albert_popov_v_slalom_za_svetovnata_kupa", "text": "Алберт Попов записа най-доброто си класиране в слалом за Световната купа в алпийските ски. 21-годишният българин се нареди девети на старта в австрийския курорт Кицбюел. Толкова предно подреждане българин не е имал от дълги години - от времето на Петър Попангелов. Аби стартира под номер 71 и изненада всички, а вероятно и себе си, още в първия манш с петото си място за 55:82 сек. Във второто спускане той устоя на напрежението и намери място в топ 10 с 1:46,38 мин., като остана на 1,05 сек. от победителя Ноел Клеман. Французинът поразвали деня на австрийците, изпреварвайки с 29 стотни фаворита и местен идол Марсел Хиршер. Все пак легендата остава начело в класирането за Световната купа огромния аванс от 445 точки пред Хенрик Кристоферсен и 496 т. пред друг французин - Алексис Пинторо. Хиршер имаше по-слабо време в първия манш и от Попов, показа класа и успя да навакса, но не достатъчно, за да се качи най-високо на подиума. Трети е Пинторо.  Клеман за втора поредна година печели в Кицбюел. Другият българин в надпреварата - Камен Златков, отпадна в първото спускане. Пред Попов, пък и зад него, се нареждат скиори само от държави с огромни традиции в алпийските ски - французи, австрийци, норвежци, швейцарци, шведи, германци, италианци, словенци и т.н. Той за трети път от началото на сезона взе точки в Световната купа в слалома, след като през ноември завърши на 20-о място в Леви, Финландия, а в края на декември се нареди 16-и в италианския курорт Мадона ди Кампилио.", "date": "2019.01.26", "title": "Историческо класиране за Алберт Попов в слалом за Световната купа"}
{"url": "http://clubz.bg/78724-kongres_na_bsp_elena_joncheva_razkazva_za_naj_golemiq_politik_sred_mafiotite", "text": "Разследване с документи за \"сговор в Министерския съвет за корупция и замитането й\" прави депутатката от БСП и журналистка Елена Йончева. И скоро - следващата седмица - ще покаже резултата с документи в ефира на партийната Българска свободна телевизия, която тръгна тази седмица. Това съобщи лидерката на БСП Корнелия Нинова в началото на словото си пред 49-ия конгрес, който тече днес в НДК в София. Тя защити Йончева и предложи на делегатите на най-висшия партиен форум да приемат и нарочна политическа декларация в защита на журналистката. Самата Йончева не беше в залата по това време. Дойде по-късно и сама дръпна политическа реч. В нея обаче нямаше и дума за разследването за корупция, анонсирано от Нинова.  По думите на Нинова свидетелствата, които депутатката ще покаже, се отнасят до високите етажи на властта и тук няма да бъде виновен някой чиновник или председател на агенция. Соцлидерката подчерта, че става дума за \"политически процес\" по повод повдигнатото от прокуратурата обвинение срещу Йончева за пране на пари от КТБ.  Появата на журналистката в залата след речите за \"Визия за България\" предизвика оживление в залата сред делегатите. Тя реши да започне 9-минутната си реч с \"една история\":  След това встъпление, чието внушение бе повече от очевидно, макар и неизречено, Йончева се обърна към журналистите, правейки паралел и със себе си - вече в качеството си и на депутат: Речта на депутатката журналист продължи с преглед на ситуацията в страната, която през последните 10 години в ЕС е можела да постигне много, но вместо това се случвали \"ремонт на ремонта на пътишата, магистралите са по-лоши от тези в Албания и Косово, отчита се, че сме най-неграмотни в Европа.  , обяви Йончева и даде примери с липсващи преки чуждестранни инвестиции, бизнес, който напуска страната и се мести в Румъния, емиграция заради немотия и т.н. Последва пряка атака срещу ГЕРБ:  Този период направил така, че България да е \" \" постави диагноза социалистката. Повтори и тезата на левицата, че    Лидерката на социалистите обяви още как победа на европейските избори на левицата е пътят към сваляне на ГЕРБ и от властта.  Именно в евентуални манипулации на резултатите от вота Нинова видя опция социалистите да не бъдат първа политическа сила, щом социолози в момента дават паритет между БСП и ГЕРБ. Орязването на машинното гласуване, поискато от ГЕРБ, било именно с цел фалшификации.  Нинова \"клъвна\" не само ГЕРБ и коалиционните им партньори от \"Обединени патриоти\", които \"напускали кораба\", ако се съди по скандалите в коалицията им, но и опозиционната иначе ДПС. Соцлидерката натърти как когато на ГЕРБ не достигат гласове или подкрепа, ДПС я дава - по ключови теми. На поне три места в 50-минутната си реч лидерката на БСП изтъкна как партията е против Истанбулската конвенция, европейските предложения за миграцията, двойните стандарти за храните. Особено темата \"трети пол\" и \"джендър\" беше повтаряна при всеки удобен случай - с гордост, че партията е устояла на \"натиска\" за приемането на конвенцията.  Нинова разказа точки от програмата \"Визия за България\" в здравеопазването, образованието, икономиката и отношенията с Европа. Лидерката на БСП обяви и как левицата е единствената партия, която е признала провалите си при участие във властта, цитирайки думи от конгреса през 2016 г.  И обяви няколко ключови според нея позиции, които БСП ще продължи да отстоява. Аплодисменти от залата получиха (спонтанно) само темите \"Сваляне на санкциите срещу Русия\" и \"Не на джендър идеологияга и Истанбулската конвенция\". ", "date": "2019.01.26", "title": "Конгрес на БСП: Елена Йончева разказва за \"най-големия политик сред мафиотите\" "}
{"url": "http://clubz.bg/78719-tyrgovskiqt_registyr_otnovo_ne_raboti", "text": "Дocтъпът дo Tъpгoвcĸия peгиcтъp e cпpян зa пoчивнитe дни. Toвa гласи   нa caйтa нa Aгeнциятa пo впиcвaниятa. Уточнява се, че това ce нaлaгa зapaди въвeждaнe нa нoви фyнĸциoнaлнocти. Спирането на регистъра щяло да е до 24.00 ч. утре. През лятото на миналата година регистърът се срина, което доведе до оставки в ръководството на агенцията. По-късно c peшeниe нa ĸaбинeтa тя и пpилeжaщитe й peгиcтpи станаха cтpaтeгичecĸи oбeĸти oт знaчeниe зa нaциoнaлнaтa cигypнocт.", "date": "2019.01.26", "title": "Търговският регистър отново не работи"}
{"url": "http://clubz.bg/78720-malko_no_mnogo_vajno_poslanie", "text": "Германската канцлерка Ангела Меркел приветства уреждането на десетилетния спор за името на Македония, предаде ДПА, цитирана от БТА. Гръцкият парламент днес одобри преименуването на северната съседка на Гърция от Македония на Република Северна Македония.", "date": "2019.01.26", "title": "\"Малко, но много важно послание\""}
{"url": "http://clubz.bg/78726-migrantite_ot_turciq_v_es_sa_se_uvelichili", "text": "Европейският съюз отчита осезаемо увеличение през 2018 г. на притока на мигранти, влезли от Турция - броят им е нараснал с над 20 процента, пише на сайта си германският в. \"Велт ам зонтаг\", цитиран от БТА, който публикува данни от нов доклад на Европейската комисия. Общият брой мигранти, пристигнали от Турция през 2018 г., възлиза на 50 789, при 41 720 в предходната година, което представлява увеличение от 22 на сто, сочи докладът.  Става дума най-вече за граждани на Турция, Сирия, Ирак и Афганистан. Почти 48 хиляди мигранти (47 939 души) са преминали от Турция в Гърция, близо 16 000 от тях - по суша. Други страни на пристигане са Италия (2383 души), България (349) и Кипър (118), отбелязва документът. Нарастващият приток на бежанци от Турция в Гърция практически е препълнил центровете за настаняване по гръцките острови. Днес там живеят около 14 600 души при капацитет на бежанските лагери едва 7000. \"Велт ам зонтаг\" припомня споразумението между Турция и ЕС от 2016 г., според което Анкара се задължава по възможност да предотврати отпътуването на нелегални мигранти за Европа. В замяна Брюксел обеща на Турция около 6 милиарда евро, най-вече за грижи за бежанците на нейна територия. До момента са изплатени към 3 милиарда евро.", "date": "2019.01.26", "title": "Мигрантите от Турция в ЕС са се увеличили"}
{"url": "http://clubz.bg/78721-ti_go_vijdash_che_e_dyuna_kumunistitq_ti_vikat_niva_e", "text": "По повод червените и сините лампи се сетих за следното. Някъде в средата на 80-те години, усетила наченките на вятъра на промяната, баба ми ме предупреди относно „кумуниститя”: Мина се не мина едно поколение и днес пак сме там, където бяхме тогава. Ти го виждаш, че е дюна, „кумуниститя” ти викат: \"Нива е!\" Гледаш – изсичат гора. Ама не било гора. Е, какви са тия дървета, дето ги изсичат на Арапя, ако не е гора? И каква е тая нива в пясъка в Градина, дето, вместо да садят картофи, строят летни селища за морски туристи, да са на първа линия (на нивата...)? Сегашните обаче са с едни гърди пред тогавашните „кумунистя”. Ония просто искаха да ни научат, че като видим нещо, трябва да го обявим за точно обратното на това, което е. Тези, сегашните, са си поставили по-амбициозна цел: да убият доверието ни в елементарната причинно-следствена логика. Под ваканционно селище св. Тома се появи свлачище. В нормалната човешка логика, следствието от това би трябвало да бъде – укрепителни мероприятия на брега. Не и у нас, обаче. Според строителите, изливащи бетон на мятстото, свлачищата се спират със... строителството на ваканционни селища. Почва се свлачище, строиш едни вилички и – фокус, мокус, препаратус – свлачището се отказва да се свлича. Просто вдига ръце и вика: „Не мога да се оправя с тез чутовни херои...” Или: да си припомним, както любезно ни подкани тия дни царевският кмет инж. Лапчев, миналогодишния казус в Силистар. Нямало било общински път през частен парцел. Решението? Описано е в ЗУТ. Или собственикът доброволно се съгласява през него да мине път; или кметът обявява път със заповед. Това пише в закона и то, общо взето, съответства на човешката логика. Не и за инж. Лапчев, обаче. Според него, за да се появи път през частен парцел, трябва... на собственика да му се позволи да построи вилно селищенце. Малко като свлачищата. Отговорът на всичко е – строим селищенце.   Да не говорим, че общински път през въпросния парцел има. Просто някой в Община Царево го е скрил, за да не се появи в кадастралната карта. Нека инж. Лапчев, както е поканил прокуратури да огледат документите за Арапя, да ги заведе в архивата си да видят случая със Силистар. И да намерят документален отговор на въпроса: Кой скри пътя? Прекалено логично е. Затова едва ли ще се случи. Не и докато „напреде ни”, както би казала баба ми, са „кумуниститя”. Защо обаче е тази мобилизация, официални лица на ГЕРБ да ни отучват от причинно-следствената връзка? Целта е ясна: докато се чешем по тила и се чудим, дюните дали са дюни и Земята дали пък не е плоска, те да откраднат едни пари. Или една природа. Кой се оказа собственик на парцела с гора край Арапя? Общински съветник в Община Царево. От коя партия? От ГЕРБ. Я, каква изненада... Не може да бъде. Кой ще се окаже собственикът (или съсобственикът) на парцела край Силистар? Хайде сега, напук на властта, да си припомним малко логика. Първо: теренът е на територията на Община Царево. Второ: Община Царево се управлява от ГЕРБ. Влезте им в сградата и се огледайте. Фрашкана е с гербаджии. Извират отвсякъде и пъплят по коридорите на същински орди. А на бюрата им се кипри официалната снимка на Бойко Борисов от времето, котато още не беше чак толкова дебел и омърлушен и дори гледаше изкусително. Нещо неясно? Дюните не били дюни, гората не била гора, бетонът не бил бетон. А – както попита един във Фейсбук: „Затворът затвор ли е?”", "date": "2019.01.26", "title": "Ти го виждаш, че е дюна, \"кумуниститя\" ти викат: Нива е!"}
{"url": "http://clubz.bg/78728-naomi_osaka_titla_v_melbyrn_i_%E2%84%961_v_sveta_snimki", "text": "Наоми Осака спечели Откритото първенство на Австралия и това е втора поредна титла за японката от Големия шлем. През миналата година Осака триумфира на US Open. Успехът в Мелбърн й донесе още един връх - в понеделник официално ще оглави световната ранглиста на мястото на Симона Халеп (Румъния).  На финала Осака пречупи трудно чехкинята Петра Квитова за близо два часа и половина - 7:6(2), 5:7, 6:4.  Още в първия сет пролича, че битката ще е равностойна. И двете тенисистки имаха възможности за пробиви на сервиса на своите опонентки, но не се възползваха. Така се стигна до тайбрек, в който Осака спечели. Наоми Осака не позволи чешки финал в Мелбърн Вторият сет бе наистина драматичен. Квитова дръпна с 2:0 след пробив. Осака обаче отвърна, като явно показа, че не иска да стига до трети сет. Тя върна брейка и реализира втори - след четири поредни гейма поведе с 4:2. При 5:3 и сервис на Квитова, азиатката получи три мачбола при 40:0. Чешкинята обаче показа, че е боец, неутрализира опасността и на свой ред направи обрат - 7:5 и трета част. Осака се разплака и се възползва от възможност в правилника да влезе в съблекалнята. Явно бе успяла да се овладее и отново заигра по шампионски. В третия гейм направи пробив, който се оказа достатъчен да вдигне победоносно ръце след 6:4 и 2:1.  Наоми си тръгва от Зеления континент с 4 милиона долара в банковата си сметка, а за Квитова остават 2 млн. Въпреки загубата чехкинята отново накара спортният свят да говори а нея по хубав повод. В края на 2016-а тя бе нападната от крадец в дома си в град Простейов и намушкана с нож в ръката. Тогава имаше съмнения дали Квитова ще може да се върне на корта. Възстановяването й отне месеци. След полуфинала тя се разплака на въпрос на Джим Къриър за инцидента отпреди малко повече от 2 години. Джокович прескочи Люка Пуй, ще има суперфинал Мъжкият финал между Новак Джокович и Рафаел Надал ще започне около 10:30 часа наше време в неделя. Джокович прескочи Люка Пуй, ще има суперфинал", "date": "2019.01.26", "title": "Наоми Осака - титла в Мелбърн и №1 в света (СНИМКИ)"}
{"url": "http://clubz.bg/78717-kraj_na_paralizata_na_pravitelstvoto_na_sasht", "text": "Президентът на САЩ Доналд Тръмп подписа закона, който слага край на най-дългата парализа на федералното правителство в историята, предадоха световните агенции. \n\tПо-рано вчера нормативният акт бе одобрен с единодушие и от двете камари на Конгреса. \n\tЗаконът отпуска на средства за федералното правителство до 15 февруари, което ще позволи 800 000 държавни служители да се върнат на работа и да си получат забавените заплати. Текстът предвижда временно финансиране на много държавни агенции, но не включва 5,7-те милиарда долара, поискани от Тръмп за изграждане на стена по границата с Мексико - \"ябълката на раздора\", довела до  \n\tчастичната парализа на федералното правителство, която започна на 22 декември и продължи 35 дни. \n\tСега контролираната от демократите Камара на представителите и доминираният от републиканците Сенат имат три седмици, за да договорят окончателен компромис за слагане на край на парализата на федералното правителство. Забраниха на Тръмп със закон да вади САЩ от НАТО Белият дом ще приеме финално споразумение, ако то включва финансиране за гранична стена, дори то да е по-малко от 5,7-те милиарда долара, поискани от Тръмп, каза пожелал анонимност представител на администрацията, цитиран от Ройтерс. \n\tВ същото време Тръмп заплаши, че ако до 15 февруари не бъде постигнат компромис с Конгреса за стената по границата с Мексико, то той ще въведе национално извънредно положение, за да я построи. Джон Кери към Доналд Тръмп: Подайте си оставката! Камарата на представителите в Конгреса на САЩ също одобри с единодушие законопроекта за слагане на край на 35-дневната частична парализа на федералното правителство, предадоха Асошиейтед прес и Ройтерс. \n\tПо-рано той бе одобрен единодушно и от Сената. \n\t  Джон Кери към Доналд Тръмп: Подайте си оставката!", "date": "2019.01.26", "title": "Край на парализата на правителството на САЩ"}
{"url": "http://clubz.bg/78723-patriotite_s_popravki_da_se_stroi_v_pirin_i_vitosha", "text": "Това че Върховният административен съд (ВАС) се произнесе на последна инстанция, че строителството в национални паркове е забранено, няма да спре управляващите да поправят тази \"неправда\". Депутати от Обединени патриоти (ОП) са готови да внесат изменения в Закона за защитените територии и в Закона за горите, с които ще дадат възможност на концесионера на ски зоната в Банско \"Юлен\", както и на стопанина на съоръженията на Витоша - \"Витоша ски\" да реализират инвестиционните си намерения в двете планини. Неофициално от години и двете дружества се свързват с шефа на Първа инвестиционна банка и председател на федерацията по ски Цеко Минев, макар наскоро ски легендата Марк Жирардели да реши да се самопровъзгласи за лицето, стоящо зад \"Юлен\". Валери Симеонов ще скача с релса - ВАС отмени плана за \"Пирин\" Както е известно, преди две седмици ВАС отмени правителственото решение, взето на последното за годината заседание на Министерския съвет през 2017-а. С него се променяше плана за управление на Национален парк \"Пирин\", като се разрешаваше строителство, а самото изменение не подлежеше на екооценка. За магистратите обаче строителството в национални паркове е забранено. Те се позоваха на Закона за защитените територии (ЗЗТ), където отдавна се спори за една запетая в чл. 21. Именно върху този член ще \"разсъждават\" сега депутатите на ОП. От парламентарната група на малката коалиция заявиха пред Клуб Z, че ще направят предложения за изменения в нормативните актове, въпреки че са наясно, че това би отприщило вълна от нови екопротести. Инициативата идва от НФСБ на Валери Симеонов, който е голям радетел за строителството в парковете на писти и влекове. Засега обаче не е ясно от кои партии в парламента ще бъдат подкрепени предложенията. Протестът за Пирин: Не се ли наядохте, бе За какво става въпрос в чл. 21? Текстът гласи буквално: Казусът се крие в последната запетая. За нея се спори още със създаването на този текст, като през 2000 г., вместо съюзът \"и\" бе решено да се постави запетая. Така природозащитниците, а и авторите на запетаята, правят тълкуването, че строителни дейности в парковете може да има само когато се касае за ремонт на настоящите съоръжения, а властта, както и \"Юлен\" смятат, че новото строителство е изключение от забраната. Битката за Пирин продължава. И е за една запетая През годините запетаята е била тълкувана по двата начина и от съдилищата. В петък пък Нено Димов, който се води министър на околната среда и водите, но на практика е най-големият двигател (заедно със Симеонов) за реализирането на инвестиционни намерения на територията на националните и природните паркове, даде заявка, че законът трябва да бъде променен така, че да може да се строи в тези територии. От думите му стана ясно, че ще чака подобна инициатива от парламента. Не стана ясно обаче защо той, бидейки член на Министерския съвет, който също има законодателна инициатива, сам не предложи искането от него и от концесионера предложение. Освен в Закона за защитените територии, от ОП смятат да ревизират и Закона за горите, който от \"Витоша ски\" твърдят, че им пречи да ремонтират сегашните съоръжения. Паралелно се подготвя план за строителството на нови писти и влекове в парка. Нено Димов: Законът спъва развитието в Пирин. Но той може да се промени Според стопанина на съоръженията има противоречие между Закона за горите, Закона за устройство на територията (ЗУТ) и плана за управление на природния парк. Според промените от 2012 г. в Закона за горите подмяната на съществуващите лифтове започва с промяна на статута на територията под самите тях, която в момента се води горска. Същевременно планът за управление на парк \"Витоша\" забранява изключването на всякаква земя от горския фонд на територията на природния парк. Планът допуска подмяната на съществуващите лифтове, но, за да се подмени един стар лифт по същото трасе, следва да се сменят фундаментите и стълбовете. Тази подмяна, по смисъла на ЗУТ, е строителство, а ново строителство, съгласно действащия план за управление, е забранено, тълкуват от \"Витоша ски\". Столична община ще обсъжда строенето на нови писти и влекове на Витоша Според приридозащитниците обаче в сега действащите нормативни актове няма никва пречка съоръженията да бъдат ремонтирани, а отказа на \"Витоша ски\" да го направи бил за да се изнудват властта, столичани и гостите на столицата чрез неработещите съоръжения. Протестът за Пирин: Не се ли наядохте, бе Битката за Пирин продължава. И е за една запетая Нено Димов: Законът спъва развитието в Пирин. Но той може да се промени Столична община ще обсъжда строенето на нови писти и влекове на Витоша", "date": "2019.01.26", "title": "\"Патриотите\" с поправки да се строи в \"Пирин\" и \"Витоша\""}
{"url": "http://clubz.bg/78725-stranni_meduzopodobni_syzdaniq_sa_naj_starite_izvestni_jivotni", "text": "Китайски учени откриха фосил на древна медуза в скали на 600 милиона години, който предхожда досегашното най-древно животно с 40 милиона години, съобщи в. \"Дейли мейл\", цитиран от БТА. Фосилът прилича на съществуващите и сега гребенести медузи. Те са хищници, които се хранят с малки морски организми. Древното създание още няма име, но микроскопският анализ разкри сходни черти с днешните гребенести медузи, като пипала, мускулна тъкан, слизести слоеве. Досега за най-старо животно на планетата ни се смяташе дикинсония - организъм, живял преди 541 милиона години. Учените от университета по геонауки в Ухан са открили фосилите в сегмент от формацията Доушанто в Китай. Фосилите са с размер 0,7 мм.  В тази формация са намирани фосили на 631 милиона години, но специалистите не могат да определят какви са. Те се виждат само през микроскоп и е възможно да са от водорасли или развиващи се ембриони.", "date": "2019.01.26", "title": "Странни медузоподобни създания са най-старите известни животни"}
{"url": "http://clubz.bg/78722-stanishev_kojto_kopae_okopi_mejdu_pes_i_bsp_strelq_v_kraka_si", "text": "Споровете за подредбата на листата на БСП за предстоящия европейски вот се отразяват зле на електоралния потенциал на партията. Това призна председателят на Партията на европейските социалисти Сергей Станишев преди старта на заседанието на 49-ия конгрес на левицата. На най-висшия си форум социалистите ще дискутират и одобрят документа \"Визия за България\" и платформата си за изборите през май. Станишев пък ще отчете 5-годишния мандат на евродепутатите. Защо БСП не може да отскочи от ГЕРБ? Именно мястото му начело на листата е в центъра на спора и очакваното напрежение в левицата. Една от причините - бившият премиер защитаваше приемането на Истанбулската конвенция - документ, обявен за приоритетен и от Европейската комисия, и от Европейкия парламент и подписан от всички страни от Съвета на Европа (без Русия и Азербайджан). И припомни позицията си, че въпросът за ратификацията на документа в Европа е приключен с решението на Конституционния съд, който обяви конвенцията за противоречаща на освония закон (КС бе сезиран по темата от ГЕРБ, които формално се бяха обявили \"за\" конвенцията - б.р.) И попита ако БСП управлява България, към което се стреми, кои ще са партньорите и съюзниците й, ако не партиите от европейската левица и нейните лидери в останалите страни от Европа и в европейските институции.  Станишев видя възможност левицата за спечели европейските избори през май, а и премиерът Бойко Борисов показал, че се притеснява, че ГЕРБ може да загуби тези избори - поне това е било посланието пред собствената му партия на Националната предизборна среща преди седмица.  Но това може да стане, ако БСП не скача в капани. Първият е левицата сама да подари победата на ГЕРБ - разединявайки се и затъвайки в вътрешни противоречия. Вторият - да не се постигне мобилизация на електората, което при избори за Европейски парламент е риск.  По думите на европейския социалист евровотът е въпрос за бъдещето на Европа, но и на България. Станишев повтори предупреждението, че колкото и да е силна на национално ниво и дори да успее да спечели следващи парламентарни избори, десницата в Европа ще се опита да провали социалистическото правителство и от трибуната на самия конгрес. И подчерта, че затова е нужен съюзник на левицата у нас в лцето на ПЕС. Той отчете работата на четиримата евродепутати от БСП, на чиято делегация е начело. В отчета попаднаха успеха с отлагането на приемането на т.нар. план \"Макрон\", засягащ транспортния бранш, и приетите резолюзии в полза на приемането на България в Шенген, защото изпълнява критериите.  ", "date": "2019.01.26", "title": "Станишев: Който копае окопи между ПЕС и БСП стреля в крака си"}
{"url": "http://clubz.bg/78691-korneliq_ninova_i_anton_kutev_umni_i_krasivi_setila_se_mara", "text": "В този парламент нишата на \"умните\" и \"красивите\" е празна. С този етикет, както е известно. се обозначават политиците и избирателите на т.нар. автентична десница/демократична общност. От почти всички парламентарни групи от време на време се сещат за тях, най-вече за да изразят задоволството си от тяхната липса. Една от основните характеристики на \"умните\" и \"красивите\", която ги отличава категорично от всички партии в настоящия парламент, е искането за радикална съдебна реформа. В последните дни в БСП сякаш решиха да заемат тази ниша. Първо депутатът Антон Кутев заяви, че политическото въздействие от страна на управляващите минава през прокуратурата, която незнайно защо не разследва Делян Пеевски във връзка с фалита на КТБ. Чудо! Депутат атакува Делян Пеевски и прокуратурата На следващия ден лидера на БСП Корнелия Нинова продължи атаката. И Нинова атакува прокуратурата, но без \"онова\" име Тя не се осмели да спомене поименно Пеевски и прокуратурата. Но все пак заяви от парламентарната трибуна, че изпълнителната власт използва част от съдебната за репресия. Повод за червения гняв е повдигнатото обвинение срещу Елена Йончева за пране на пари - 600 хил. лв., присвоени от КТБ. Ако някой не знае, че Кутев и Нинова са автори на тези изказвания, като нищо може да си помисли, че тези думи са изречени от Радан Кънев, примерно. По този повод ето два важни въпроса, които едва ли ще бъдат обсъдени на днешния конгрес на БСП: Какво показва разпечатката от гласуването на промените в Конституцията? Соцораторите през целия дебат се обявяваха против всички промени в Конституцията. В крайна сметка обаче текстът, който регламентира прокурорското мнозинство в тяхната колегия във ВСС, бе подкрепен и от социалистите. Прочутата българска поговорка за Мара, дето се сетила, е много подходяща за непоследователното поведение на БСП. Сетиха се Нинова и Кутев да станат умни и красиви. И Нинова атакува прокуратурата, но без \"онова\" име Какво показва разпечатката от гласуването на промените в Конституцията?", "date": "2019.01.26", "title": "Корнелия Нинова и Антон Кутев - умни и красиви. Сетила се Мара..."}
{"url": "http://clubz.bg/78699-mond_trymp_ugodnichi_na_strategiqta_na_putin", "text": "За каквото и да стане дума – отслабването на НАТО, вбиване на клин между европейците и САЩ, сеене на раздори в ЕС или предоставяне на Сирия на Москва, американският президент угодничи на Путин. Това мнение изразява Ален Фрашон във френския всекидневник  . Забраниха на Тръмп със закон да вади САЩ от НАТО Той напомня и за събитие от миналата година: Според автора на публикацията при наличието на подобни факти и съпоставки американската преса никога не е задавала публично въпроси. През последните дни обаче се появила невероятна хипотеза: Припомнят се и още факти. Тръмп загуби Сирия. Ще загуби ли и Близкия изток? И преди Тръмп да влезе в Белия дом, той нееднократно е заявявал какво мисли за Путин – само добро. Той се врече, че ако бъде избран за президент на САЩ, отношенията с Русия ще бъдат възобновени. В Москва с възторг приеха поражението на Хилъри Клинтън в президентските избори като “кандидатка на западния либерален ред”, както и победата на националиста Тръмп. Лавров: Няма данни за връзки на Тръмп с Русия Според автора на публикацията истината е, че на Тръмп не му е нужно да се подлага на каквото и да е влияние или манипулации, за да напада НАТО. Той по принцип недолюбва съюзи, обвързващи САЩ. А и алианс като НАТО ще му излезе доста скъпо. Тръмп предпочита двустранни споразумения, позволяващи на Америка да води преговори от позиция на силния благодарение на неговото икономическо и стратегическо превъзходство. Точно поради тази причина Тръмп недолюбва ЕС. Тръмп загуби Сирия. Ще загуби ли и Близкия изток? Лавров: Няма данни за връзки на Тръмп с Русия", "date": "2019.01.26", "title": "\"Монд\": Тръмп угодничи на стратегията на Путин"}
{"url": "http://clubz.bg/78718-sasht_okazvat_ikonomicheski_natisk_vyrhu_maduro", "text": "Съединените щати ще окажат натиск върху режима на Николас Мадуро, за да подкрепят провъзгласилия се за \"изпълняващ длъжността президент\" опозиционен лидер Хуан Гуайдо при кризата във Венецуела, обяви американското министерство на финансите, цитирано от ДПА. \n\tАгенцията отбелязва, че САЩ не са стигнали до там да замразят венецуелските активи и банкови сметки под тяхна юрисдикция. По-рано Мадуро обяви, че ще защитава Ситго (Citgo) - филиала в САЩ на венецуелската държавна петролна компания Петролеос де Венесуела (PDVSA) - на фона на опитите на Гуайдо да отклони в своя полза неговите приходи. \"Вашингтон пост\": Ще загуби ли Путин милиардите, наляти във Венецуела Американският държавен секретар Майк Помпео назначи бившия дипломат Елиът Ейбрамс за специален пратеник на САЩ за \"възстановяване на демокрацията\" във Венецуела, предадоха световните агенции. \n\tЕйбрамс е \"ястреб\", служил при президентите републиканци Роналд Рейгън и Джордж Буш-младши. През 1987 г., като помощник-държавен секретар за Латинска Америка, той признава, че е укрил от Конгреса информации за опитите на администрацията на Рейгън да помогне на т. нар. контри - подкрепяните от САЩ партизани срещу социалистическото правителство в Никарагуа, отбелязва Франс прес. \n\tПред журналисти Ейбрамс определи кризата във Венецуела като \"дълбока, сложна и опасна\". Още днес Ейбрамс ще придружи Помпео в Съвета за сигурност на ООН, който ще се събере по искане на Съединените щати на заседание за кризата във Венецуела. Държавният секретар на САЩ възнамерява да \"призове другите страни да подкрепят демократичния преход във Венецуела\". \n\tЕйбрамс за малко не стана вторият човек в йерархията на Държавния департамент в началото на мандата на президента Доналд Тръмп. Държавният глава обаче блокира кандидатурата му заради критики на дипломата по негов адрес по време на кампанията за президентските избори през 2016 г., припомня Франс прес. \n\tПомпео похвали \"страстта на новия пратеник на САЩ за Венецуела за правата и свободите на всички народи\". \n\tВ средата на миналото десетилетие Елиът Ейбрамс бе част от неоконсервативния екип на президента Джордж Буш-младши за националната сигурност. Той имаше по-конкретно за мисия да насърчава разпространението на \"демокрацията и човешките права\" по света, припомня още БТА.", "date": "2019.01.26", "title": "САЩ оказват икономически натиск върху Мадуро"}
{"url": "http://clubz.bg/78689-vryzkata_mejdu_klimatichnite_promeni_arabskata_prolet_i_migraciqta", "text": "Последствията от глобалните промени в климата не се ограничават само с изменения в сезоните и стихийните бедствия, смятат учените. Променящият се климат е причина и за големи конфликти, и замасовата миграция, последиците от която изпитва Европа през последните години. Ако преди подобни твърдения се чуваха основно от средите на леви политици и либерални медии, сега те получават и научно потвърждение, пише Би Би Си. Изследване, проведено от Международния институт по приложен ситемен анализ, за първи показва причинно-следствената връзка между измененията в климата и увеличаването на броя на конфликтите, както и на масовата миграция от региони, които са пострадали от природни катаклизми. В публикуваното изследване се казва, че климатичните изменения са една от причините за бунтовете и въстанията през 2010-2012 г. в Тунис, Ливан, Йемен и др. арабски държави, в които имаше т.нар. Арабска пролет. Отделно е обяснена ситуацията в Сирия, където революцията и опитът за смяна на системата доведоха до тежка гражданска война, която продължава и до днес, и в която загинаха стотици хиляди. Според анализа предпоставка за такова развитие на събитията става повишаването в тези региони на средните температури. Заради продължителното засушаване и дефицита на прясна питейна вода в страната няколко поредни години има много лоша реколта, което води до масова миграция на селското население към градовете. В резултат на тази принудителна урбанизация сирийските градове се пренаселват, рязко скача безработицата, качеството на живота намалява. На фона на продължаващия скок на цените расте и недоволството, масовите протести, политическото противопоставяне - и накрая се стига до гражданска война и милиони бежанци. Борбата с климатичните промени може да ни донесе милиарди В изследването се отбелязва, че подобни събития са станали в този период и в други африкански страни, в това число и разположени на юг от Сахара. Предположението, че рязкото увеличение на мигрантите в Европа от страните от Африка и Близкия изток най-малко частично е свързано с глобалните климатични изменения, е изказвано многократно през последните години. Но строгият научен подход може да установи зависимост между някакви явления - корелация, което не винаги означава, че едно от тези явления е причина за другото. Христоматиен пример - съотношението между количеството на пожарните машини, извикани на мястото на пожар и щетите от огъня. Статистиката е очевидна: ако в гасенето участват повече машини и хора, и щетите от пожара - с голяма доза вероятност - ще са големи. Но това съвсем не означава, че щетите зависят от броя на пожарните или обратното. За да установят характера на връзката между изменението на климата и увеличението на миграцията авторите на изследването използват комплексен модел, като провеждат няколко изследвания, които обединяват в едно. Първо проучват молбите за предоставяне на убежище, които са подадени между 2006 г. и 2015 г. от бежанци от 157 държави по света. След това изучават климатичните условия в страните, от които бягат хората, подали тези молби, и съставят хронологично-динамичен модел, пише Би Би Си. Като основен показател за промените в климата те вземат съотношението между количеството на паднали валежи и обема на изпаренията. За количеството и мащаба на конфликта съдят по информацията от глобалната база за въоръжените конфликти, която от 1946 г. поддържа университетът в Упсала, Швеция. В изследването се отчитат само данните за загиналите в резултат на сблъсъци. Разработеният от учените модел отчита и множество други показатели - като разстоянието между страната на произхода и страната на пребиваване, размера на населението на двете държави, политическите им системи, наличието в тях на етнически и религиозни групи и т. н. Резултатите от изследването убедително демонстрират, че в периода 2006 - 2015 г. климатичните изменения са играли съществена роля в нивото и посоката на миграционните вълни, а по-големите засушавания са провокирали по-ожесточени конфликти с по-голямо число на жертвите. Но учените все така подчертават, че причинно-следствената връзка между изменението на климата и масовата миграция не е пряка, а косвена - обусловена от увеличаването на социалното напрежение, което води до различни конфликти. Международният институт по приложен системен анализ е влиятелен център за научни изследвания, който се намира в Австрия и обединява водещи учени от цял свят. Той е създаден през 70-те години на миналия век от САЩ и СССР за съвместно изучаваен на проблеми в областта на екологията, икономиката и и социалната сфера. по-късно към него се включват много други страни, сред тях Великобритания, Германия, Израел, Китай и Украйна, напомнят от Би Би Си.", "date": "2019.01.26", "title": "Връзката между климатичните промени, Арабската пролет и миграцията"}
{"url": "http://clubz.bg/78688-chelen_sblysyk_na_trymp_s_tiranina_maduro", "text": "Американските и британските издания продължават да коментират кризата във Венецуела и отношението на Вашингтон и западните държави към венецуелския лидер Николас Мадуро.  Президентът на САЩ Доналд Тръмп най-накрая се сблъска с тиранин, когото не харесва, пише в.  . След като се сприятели с автократи по целия свят, Тръмп очерта червена линия пред Мадуро и настоя венецуелският президент, който управлява с желязна ръка, да предаде властта на опозицията. Това предизвикателство на Тръмп е първото подобно действие в неговата политика на ненамеса в чужди държави. Това е рязко отдръпване от лозунга \"Америка на първо място\" във външната му политика, насочена към измъкване на Америка от задокеански тресавища и стоене настрана от международните дела на други държави. В друг материал вестникът изтъква, че макар от известно време да е пределно ясно, че Мадуро трябва да си ходи, въпросът сега е как да бъде отстранен от властта, без да се стигне до кървава баня, при положение, че опозицията остава разделена, а армията още стои зад Мадуро. \"Вашингтон пост\": Ще загуби ли Путин милиардите, наляти във Венецуела  посочва, че решението на Тръмп да признае за легитимен лидер опозиционера и председател на Националното събрание Хуан Гуайдо може да е повратна точка за Венецуела. Според изданието, една от причините за нетърпимостта на Тръмп към Мадуро са редовните ругатни, които венецуелският лидер Николас Мадуро отправя към Америка. В сряда например Мадуро каза, че протестиращите във Венецуела са организирани от \"превратаджийската празнодумска интервенционистична империя на грингосите\". Освен това Венецуела не е така стратегически важна за САЩ като Саудитска Арабия или разполагащата с ядрени ракети Северна Корея. Изданието отбелязва също, че едва 6 процента от петролния внос в САЩ идва от Венецуела. Латиноамериканската страна не представлява и заплаха за сигурността на САЩ, което значи, че Тръмп разполага с по-голям набор от средства за постигане на целите си. Социалистическа Венецуела маха пет нули от банкнотите си Лондонският   пише в редакционен коментар, че Венецуела показва на практика социализма, за който ратува Джереми Корбин. Възхищението на лейбъристите от режим, който прахоса националните ресурси и остави народа си в крайна бедност, трябва да е като обеца на ухото, смята авторът. В друг материал вестникът посочва, че нещата във Венецуела ще се променят, когато генералите решат, че това трябва да стане. Макар да се предполага, че е неутрална, венецуелската армия е дълбоко вградена в лявата политическа структура на страната. Генерали ръководят ключови отрасли, включително държавната петролна компания и държавното разпределение на хранителни продукти. За мнозина от тях е известно, че щедро са се облагодетелствали от хаотичното управление на Мадуро. За военното ръководство облагите от статуквото все още надделяват над цената от напускане на сцената. Увеличават се обаче слуховете за брожение сред низшите чинове. Британският   подчертава, че рухването на Венецуела е една от най-големите човешки трагедии на нашето време, а още по-лошото е, че всички части от катастрофата можеха да бъдат избегнати. Бандитското насилие е достигнало такива размери, че на практика на всеки 8 часа там убиват дете, посочва авторът. Като се прибавят и убийствата на възрастни, вече става дума за убийство на всеки 25 минути. Майки ровят в кофите за боклук, цената на храната се удвоява всеки месец, хиляди бягат в чужбина всеки ден. А до неотдавна това беше най-богатата държава в Латинска Америка. Днес обаче, стандартът й на живот е съизмерим с този на Бангладеш и Конго.  Социалистическа Венецуела маха пет нули от банкнотите си", "date": "2019.01.26", "title": "Челен сблъсък на Тръмп с тиранина Мадуро"}
{"url": "http://clubz.bg/78702-atakuvat_makron_ot_italiq_i_ot_franciq", "text": "Популисти и крайно десни в Италия и Франция предприемат многостранна кампания срещу президента Еманюел Макрон, с надежда да нарушат спокойствието на неговия ценристки, проевропейски дневен ред преди изборите за Европейски парламент през май, като същевременно заздравяват собствената си база. Двамата италиански вицепремиери Матео Салвини от дясната партия \"Лига\" и Луиджи ди Майо от популисткото антисистемно \"Движение 5 звезди\", се опитаха да дразнят Макрон по множество подстрекателски въпроси. Салвини и Ди Майо изглежда смятат, че като нападат Макрон, силен еврофил, техните основни избиратели в Италия ще бъдат мотивирани. Макрон смело представи изборите за Европейски парламент като битка между антиимигрантските националисти и проевропейските \"прогресисти\" като него. При гласуването той се надява да спечели центъра и заедно със съюзниците си, потенциално да изгради най-големия блок в Европейския парламент. Крайнодесните и популистите смятат, че могат да спечелят една трета от гласовете или повече, като разтърсят традиционните източници на властта. С гласовита подкрепа от често прибягващото до насилие френско движение на \"жълтите жилетки\", и внушения, че администрацията на Макрон прокарва неоколониализъм в Африка, италианският дует пренебрегна споразумението за ненамеса в политиката на друга държава. Нарастването на напрежението показва колко решителни се очертава да бъдат изборите на 23-26 май и подсказва за размествания в европейския политически пейзаж, които напомнят на популизма в САЩ, като несъществени партии се опитват да свалят от власт центристи като Макрон. Макрон и министрите му в повечето случаи претендират за превъзходство, като пренебрегват много от обвиненията на италианските политици, а на други отговарят без емоция. \n\tНо във вторник, ядосано от обвиненията на Ди Майо, че Париж влошава бедността в Африка и насърчава миграцията към Европа, френското външно министерство направи необичайна стъпка като привика посланика на Италия. В сряда външното министерство отиде по-далеч, като отхвърли твърденията на Салвини, че Макрон е непопулярен и неговата надежда, че партията на Макрон, \"Република, напред\" ще загуби изборите за Европарламент.  В Националното събрание министърът по въпросите на Европа и външните работи Натали Лоазо каза, че Салвини играе за пред вътрешната публика и няма да окаже влияние върху Франция. \"Няма да бъдем въвлечени в конкурс \"кой е по-глупав\", каза тя. Попитан дали Макрон е говорил за Салвини и Ди Майо на седмичното заседание на кабинета в сряда, правителственият говорител Бенжамен Гриво отговори: \"Не, защото обсъждаме само въпроси, важни за страната\". Докато Салвини отдавна е открит критик на Макрон, кампанията на Ди Майо е относително нова и е знак за проблемите, което неговото \"Движение 5 звезди\" има във вътрешен план, където слиза надолу в допитванията преди вота за Европарламент. \"Пет звезди\" търси нови съюзи в рамките на Европейския съюз и вижда френските \"жълти жилетки\", които казаха, че ще издигнат кандидати за изборите, като потенциален съюзник. Въпреки това, докато Макрон отхвърля Салвини и Ди Майо като набъркващи се външни лица, той е изправен пред подобна кампания у дома от страна на Марин льо Пен, лидерка на крайно десния \"Национален сбор\", която се надява да съюзи партията си със Салвини в Европейския парламент. Льо Пен, категорично победена от Макрон на президентските избори през 2017 г., този месец предприе кампания за настройване на французите срещу нов френско-германски договор за единство и ангажимент към Европа. Във видеоклипове, включително един в Туитър, гледан 165 000 пъти, Льо Пен твърдеше, че договорът ще включва отстъпване на територии на Германия в граничните региони на Елзас и Лотарингия, че френските граждани ще трябва да научат немски и че Макрон обмислял поделяне на постоянното място на Франция в Съвета за сигурност на ООН с Германия. Договорът от Аахен, подписан във вторник, не включваше нищо от тези неща, но в епоха, когато социалните медии могат да имат по-голямо въздействие от официални документи, Елисейският дворец излезе с твърдо опровержение на твърденията на Льо Пен. Льо Пен, чиято партия взе заем от 9 милиона евро от руска банка и чиято активност в социалните медии често е усилвана от прокремълски сметки, изглежда цели да заздрави електоралната си база, която се тревожи за това, че Франция се отказва от суверенитета си и иска по-голямо наблягане върху националната идентичност. В някои допитвания партията на Льо Пен има незначителна преднина пред тази на Макрон по отношение на Европа. Ако гласовете за нея се съберат с тези на други крайно десни партии във Франция, те печелят с няколко пункта. Но предизборната кампания не е започнала както трябва. Макрон посвещава следващите два месеца на ръководене на национален дебат за \"вслушване\" във френските гласоподаватели и отговор на \"жълтите жилетки\", най-сериозното предизвикателство за неговото президентство, пред което се е изправял. За Доминик Моаси, политически консултант в института Монтен, разривът между Италия и Франция не е само във връзка с изборите през май, а е по-съществено изместване на връзките между съседи, помогнали за учредяването на европейския проект. Моаси твърди, че по-голямата близост на Франция до Германия е накарала Италия да смята, че я гледат отвисоко и това е подхранило негодувание, не само сред популистите и крайно десните, а и сред италианските елити. \"От гледната точка на Рим има много емоционално чувство към Франция, все едно тя е презряла и изоставила Италия\", написа той този месец. \"От кризата в Либия, държава, която Италия познава добре, до миграционния проблем, италианците чувстват, че на всяка крачка са съзнателно пренебрегвани от държава, която все повече и с все по-малко оправдание, ги гледа отвисоко\". Ако това е вярно, Салвини и Ди Майо може да успеят да се възползват от тези становища като удрят по Франция в подготовката за изборите през май. За Ди Майо това усилие се откроява в опитите му да застане редом до \"жълтите жилетки\". Льо Пен, която като Салвини се срещна със Стив Банън и се посъветва с него по това как той е проектирал президентската победа на Доналд Тръмп, поема сходен курс, макар и по различни проблеми. \n\tСпоред Гийом Лиеже, социолог, работил за кампанията на Макрон през 2017 г., Льо Пен и Салвини може да не сполучат, ако се съсредоточат прекалено върху имиграцията, която за Льо Пен и Салвини е опорна точка. В статия във в. \"Гардиън\" тази седмица Лиеже каза, че допитванията на неговата агенция са показали, че масовата миграция не е главната грижа на избирателите, които най-накрая искат да усетят чувство за сигурност и че се вслушват в тях. \"Големият дебат\" на Макрон може да му даде възможност да покаже, че наистина се вслушва в грижите на гласоподавателите. Вече има белези, че популярността му, която беше малко над 20 процента, е започнала отново да се качва, макар и само с няколко пункта.", "date": "2019.01.26", "title": "Атакуват Макрон от Италия и от Франция"}
