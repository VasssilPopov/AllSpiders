{"url": "http://clubz.bg/63104-prodava_li_telenor_bylgarskiq_si_operator", "text": "Норвежката телекомуникационна компания \"Теленор\" (Telenor) преговаря с американски фонд за продажба на бизнеса си в България, Сърбия и Черна гора срещу цена от 2 млрд .евро. Това съобщават три неофициални източника за специализираното издание \"Мерджърмаркет\" (Mergermarket), цитирано от   в четвъртък. Според българското издание кандидат-купувачът е бил избран като ексклузивен още през декември 2017 г. Само 3 години и половина след като закупи \"Глобул\" Telenor явно е променил стратегията си. От сделката, която беше за 717 млн. евро, досега скандинавската група успя да усили пазарния дял и бързо да въведе 4G мрежа. Според резултатите за последното отчетено засега трето тримесечие телекомът има 3.23 милиона абонати в България, с 9% по-малко спрямо година по-рано. Свиването се дължи основно на намаляването в броя на клиентите на предплатени услуги. Средният приход от абонат (ARPU) обаче нараства – с 6% до 14 лв. на месец, показва отчетът на Telenor. \n\tКой е купувачът засега е неизвестно. Повечето телеком представители споменават пред \"Капитал\" за интерес на американския фонд KKR. Той има сателитен тв оператор в Сърбия и инвестиции в региона, така че експанзията звучи логично.  Според други източници предпочетеният купувач не е познат в региона. От \"Теленор България\" пренасочват за коментари към централата на телекома в Осло, откъдето заявяват, че не коментират пазарни слухове. За намерения на норвежката компания да се раздели с бизнеса си в България досега не е имало индикации. Според \"Мерджърмаркет\" възможно е сделката за активите на \"Теленор\" в България, Сърбия и Черна гора да бъде допълнена с бизнеса им в Унгария. Така предполагаемият купувач може да получи присъствие на четири пазара с общо почти 10 млн. клиенти (3.3 млн. в Сърбия и Черна гора, както и 3.1 млн. в Унгария).", "date": "2018.01.18", "title": "Продава ли \"Теленор\"  българския си оператор?"}
{"url": "http://clubz.bg/63074-koj_pleni_vitosha", "text": "На тези въпроси опитаха да отговорят днес на кръгла маса представители на обединението между ДСБ, \"Да, България\", ДЕОС и БЗНС, общински съветници и зелени юристи. Според тях е възможно държавата да си върне контрола над съоръженията, но вместо това и тя, и общината пригласят на опорките на собственика на неработещите съоръжения. А целта - Витоша да се превърне в монополизирана планина, подобно на Пирин. \"Витоша ски\" в готовност веднага да поднови съоръженията в планината Темата стана отново актуална, след като покрай броженията с приетите изменения в плана за управление на Национален парк \"Пирин\", собственикът на по-голямата част от съоръженията на Витоша - \"Витоша ски\" АД излезе с нов-стар план за развитие в планината, предвиждащ изграждането на нови писти в резерватите \"Бистришко бранище\" и \"Торфено бранище\" с удължаване на трасето на Драгалевския (над Голи връх), Симеоновския и Княжевския лифт. Акционерното дружество твърди, че ще инвестира за целта 70 милиона евро. \"Ще се обособят 19.5 км нови и стари писти. Ски трасетата преминават през вече обезлесени терени, тежко пострадали през последните години от природни бедствия и болести по горите (корояд)\", обясняват от \"Витоша ски\". Подмяната се извършва в старите просеки и не налага изсичане на нови гори. Не това искат от \"Витоша ски\" обаче, които отдавна се опитват да лансират проект за напълно нов ски курорт на Витоша, с напълно различни писти и съоръжения на други места. А това включва сеч и ново унищожаване на торф, морени, каменни реки и други \"невъзстановими скални образувания, смятат юристите на зелените организации. Обособяването на нова ски зона се прави с цел \"Витоша ски\" да монополизира планината, подобно на \"Юлен\" в Банско и Пирин. Т.е. да не се налага дружеството да се конкурира с настоящите ски училища, чайни, ресторанти и пр., а да наложи собствените си, тъй като по изчисления на екозащитниците, само от лифтове не се изкарват достатъчно средства. Казусът \"Витоша\" е доста заплетен заради начина, по който в миналото държавата е отчуждавала съоръженията. Но стигаме до 2007 г., когато \"Витоша ски\" (в конкуренция на практика със самото себе си, т. е. \"Юлен\" АД) приватизира общинското предприятие \"Въжени линии\". Дговорът за   е апокрифен и до днес. Или по-точно съществените приложения към него, като от общината се позовават на търговската тайна. Според публичната част дружеството трябва да инвестира 500 000 лева през първата 2008-а година, за каквато от СО са признали разработените \"модули за валидиране на карти и пропусквателни системи\" и да запази определени щатни бройки на заетите лица. Йорданка Фандъкова: Въпросът с Витоша се политизира От Столична община и ДСБ си прехвърлят тези дни отговорността за този договор като за последно днес лидерът на ДСБ Атанас Атанасов допринесе към темата, посочвайки, че кметът по онова време Бойко Борисов е имал право на квота от четирима души в столичната агенция за приватизация и в тази квота е попаднал настоящият градоначалник Йорданка Фандъкова. Към днешна дата от \"Витоша ски\" обясняват бездействието си през годините с противоречия между плана за управление на природния парк и със закона за горите. Според промените от 2012 г. в Закона за горите подмяната на съществуващите лифтове започва с промяна на статута на територията под самите тях, която в момента се води горска. Същевременно планът за управление забранява изключването на всякаква земя от горския фонд на територията на природния парк, аргументират се от дружеството.  Днес за пореден път юристите Костадинов и Свилен Овчаров обясниха, че такава пречка няма. И ако \"Витоша ски\" иска може да реновира съоръженията,. Костадинов цитира поне пет текста от плана за управление, указващи как може да стане това.  В същото време зелените адвокати обвиниха Столична община в лицето на Фандъкова и председателя на Общинския съвет Елен Герджиков, че повтарят опорните точки на \"Витоша ски\". От няколко дни насам Герджиков обяснява, че общината нямала никакъв механизъм за контрол и също хвърли вината върху приватизационния договор, в който не били записани достатъчно изисквания към собственика на съоръженията.  \"Да, България\" започна подписка \"Да върнем Витоша на гражданите на София\" Държавата и общината лансираха, че ще се правят изменения в плана за управление на парк Витоша. Това до голяма степен напомня на казуса с плана за Пирин - да се приемат изменения в действащия, но изтекъл план на фона на това, че предстои да се изготви нов. Само така, според Фандъкова и министрите на околната среда и на спорта Нено Димов и Красен Кралев, които се събраха на спешна среща в сряда, щял да се разреши проблемът с реновирането на съоръженията. И докато всички спорят за това как може концесионерът да бъде задължен да реновира съоръженията, адвокат Овчаров предложи радикално решение - обявяване на договора с \"Витоша ски\" за недействителен. А основанието - чл. 92 от закона за собствеността, който гласи, че собственикът на земята е и собственик на градежите върху нея, т.е. държавата. Но пък там е записано и \"ако не  установено друго\". Овчаров обяснява това \"друго\" със суперфиция, т.е. учредено право на строеж, каквото в случая няма. Според него изначално общината не е имала право да продава съоръженията, стъпили върху държавна собственост. По думите му, ако става въпрос за текущ ремонт, няма никаква нужда от строителни разрешителни, а разрешителното за основни ремонти се издава от главния архитект на общината. \"Само че някой трябва трябва да отиде дотам и да подаде заявление\", посочи още Овчаров Обикновени мошеници или вселенски смотаняци По думите ѝ новият план за управление се подготвя специално за \"Витоша ски\" и тяхната зона. Кръглата маса бе открита от тенис легендата Мануела Малеева. За разлика от последвалия юридически разговор, Малеева говори за Витоша емоционално. Какво каза тя, вижте  Йорданка Фандъкова: Въпросът с Витоша се политизира \"Да, България\" започна подписка \"Да върнем Витоша на гражданите на София\" Обикновени мошеници или вселенски смотаняци", "date": "2018.01.18", "title": "Кой плени Витоша?"}
{"url": "http://clubz.bg/63108-sydyt_potvyrdi_otstranqvaneto_na_georgi_gatev", "text": "\"Ще отнеса нещата в съда в Страсбург, няма да ги оставя така. Действията срещу мен дойдоха от прокуратурата съвместно с ДАНС\". Това каза за БТА зам.- председателят на Бюрото за контрол на СРС Георги Гатев. Днес стана ясно, че ВАС е отхвърлил жалбата му срещу ДКСИ заради отказа ѝ да възстанови отнетия му от ДАНС достъп до секретна информация. На практика това означава, че Гатев окончателно е отстранен от поста си в Бюрото и сега Народното събрание ще трябва да вземе решение за прекратяване на мандата му, както и да открие процедура за избор на нов член на контролния орган. Съдът ще реши дали Георги Гатев остава в Бюрото за контрол на СРС Достъпът му бе отнет след искане на прокуратурата заради данни, че Гатев е нарушил служебните си задължения. Той все още не се е запознал с решението и мотивите на съда. Решението на ВАС по жалбата на Гатев е окончателно. Делото е секретно. По време на общо двете заседания на ВАС по казуса ДКСИ така и не представи нито протокол от заседанието, на което е потвърдено отнемането на секретния му достъп, нито някакви други доказателства, фигуриращи в преписката, въпреки че съдът поиска това. Магистратите пък така и не пожелаха да разпитат като свидетел шефа на Бюрото Бойко Рашков.", "date": "2018.01.18", "title": "Съдът потвърди отстраняването на Георги Гатев"}
{"url": "http://clubz.bg/63098-chastni_ohraniteli_shte_mogat_da_pazqt_gradove_i_sela", "text": "Частни охранителни фирми вече ще могат да сключват договори с кметове за охрана на цели урбанизирани територии. Това е един от акцентите в новия Закон за частната охранителна дейност, приет окончателно от Народното събрание днес. Всяка фирма ще трябва да се сдобие с лиценз, който може да важи за територията на цялата страната или само за дадена област. Въпросният лиценз ще дава право за дейностите \"наблюдение, контрол и реакция с мобилни охранителни патрули\", пише в закона.  Това бе и един от силно критикуваните от БСП текстове на новия закон, предложен от ГЕРБ. Според социалистите държавата дава възможност частни охранители и местни власти да изпълняват роли, които би трябвало да се изпълняват от МВР - каквото е охраната на обществения ред и сигурността на гражданите. От ГЕРБ отрекоха. В мотивите към законопроекта обаче хише: Издаването на лицензите за частните охранители ще става по правила, уточнени в бъдеща наредба на МВР. Как ще бъдат избирани фирмите, с които кметове да сключват договори не стана ясно по време на дебатите. Според законодателството за целта би трябвало да се организират обществени поръчки, ако стойността на договора е над определения в закона праг. Според Красимир Янков целта на управляващите е да бъде премахната конкуренцията в частната охранителна дейност в полза на фирмите, близки до ГЕРБ. Все пак от законопроекта отпадна едно от изискванията за получаване на лиценз - а именно  Според новия закон лицензите ще се издаван без срок. Но новия закон частните охранители могат да са въоръжени или невъоръжени, като въоръжената охрана ще трябва да спазва изискванията на Закона за оръжията и боеприпасите. При осъществяване на дейностите могат да бъдат използвани също физическа сила, помощни и технически средства в случаите и при условията, посочени в този закон.  Частните охранители ще имат право да използват физическа сила, само когато това е абсолютно необходимо при задържане. Използването на сила ще може да се прилага само \"когато не е възможно трудовите задължения да бъдат изпълнени по друг начин\" и трябва да бъде съобразено \"с конкретната обстановка, характера на правонарушението и личността на правонарушителя\".  , пише още в закона. Охранителите ще имат право и да задържат лица в района на охранявания от тях обект. При задържане или при самоотбрана гардовете ще могат да ползват и помощни технически средства. ", "date": "2018.01.18", "title": "Частни охранители ще могат да пазят градове и села"}
{"url": "http://clubz.bg/63103-kakva_korupciq_nie_sadim_kokicheta_video_snimki", "text": "Тези призиви събра в четвъртък вечер на пореден протест над 3000 защитниците на Пирин в София. Те реагират срещу приетото на 28 декември 2017 г. решение на Министерския съвет за отваряне за строителство на 48% от територията на Национален парк \"Пирин\". Искат и оставката на екоминистъра Нино Димов. Днес премиерът Бойко Борисов преди заседанието на кабинета обяви, че \"По-зелено от нашето правителство няма\". \"Не ви вярваме\", издигнаха плакати протестиращите. Както и:\"Ние садим кокичета, каква корупция\". Бойко Борисов: По-зелено от нашето правителство няма По традиция хилядното шествие тръгна от жълтите павета пред МС, след което се насочи към Орлов мост, където блокира движението към 19,30 ч. Много от протестиращите носеха челници или ски екипировки. Имаше и хора, дошли с децата си, включително бебета, или с домашните си любимци Протестите бяха обявени в 19 града в България и 8 в чужбина, съобщават от \"За да остане природа в България\". Тед Кочев подкрепи защитниците на Пирин: Не се предавайте! (ВИДЕО) \n\tТе обхващат София, Благоевград, Бургас, Варна, Велико Търново, Велинград, Габрово, Казанлък, Пазарджик, Плевен, Пловдив, Русе, Свиленград, Свищов, Сливен, Смолян, Стара Загора, Трявна, Хасково, а също Берлин, Брюксел, Виена, Лондон, Оксфорд, Прага, Сидни и Хамбург. Гледайте протеста в София:   Тед Кочев подкрепи защитниците на Пирин: Не се предавайте! (ВИДЕО)", "date": "2018.01.18", "title": "\"Каква корупция, ние садим кокичета\" (ВИДЕО, СНИМКИ)"}
{"url": "http://clubz.bg/63102-v_tajniq_doklad_na_dans_za_mitnicite_nqmalo_danni_da_prestyplenie", "text": "Софийската градска прокуратура е отказала да образува дело за нередности в системата на Агенция \"Митници\" - Българска акцизна централизирана информационна система (БАЦИС). Това се разбра от думите на говорителя на главния прокурор Сотир Цацаров - Румяна Арнаудова, в четвъртък, цитирани от \"Фокус\". Новината идва ден, след като лидерката на БСП Корнелия Нинова обяви, че в доклад на ДАНС и прокуратурата по сигнал за нередности в електронната система на митниците за акцизите има пробив, който е рисков за финансовата сигурност, а оттам - и за националната сигурност. Тя е поискала въпросните документи и те са предоставени в секретната секция на Народното събрание. Из доклад на ДАНС: Някой манипулира отвън събирането на акцизите По думите на Арнаудова отказът от разследване е изпратен в парламента и депутатите би трябвало да са запознати с него.  Историята с въпросния доклад започва през 2015 г., когато Българската газова и петролна асоциация, начело с шефа на \"Лукойл\" Валентин Златев, подава сигнал в прокуратурата за нередности в системата. Оттам сигналът бива пратен в ДАНС за проверка. Там изготвили два секретни доклада, но Софийската градска прокуратура не е открила причина да заведе досъдебно производство. Сотир Цацаров пък на свой ред пратил документите от ДАНС на премиера Бойко Борисов, който ги дал на министъра на финансите за предприемане на действия. Темата е част от мотивите на БСП във внесения вот на недоверие срещу правителството заради несправяне с корупцията. Дебатите ще бъдат във вторник. БСП откри проблеми в информационната система за акцизите Корнелия Нинова поиска тези документи да бъдат разсекретени. В четвъртък Председателският съвет на Народното събрание е решил да прати писмо в ДАНС и прокуратурата за сваляне на грифа от докладите. Дали и кога ще последва отговор - никой не знае. Освен че в момента се намират в секретното деловодство на парламента по искане на Нинова, те са били разглеждани и в Комисията за наблюдение на приходните агенции и борба със сивата икономика и контрабандата. Какво са чули и прочели депутатите обаче няма как да се разгласи. На въпросното заседание е бил и главният прокурор Сотир Цацаров. И от ГЕРБ искали доклада на ДАНС за акцизите. Но не зависело от тях Любопитен детайл, който може да е свързан с информацията за \"пробив\" в системата БАЦИС на Агенция \"Митници\", обаче се съдържа в документ от ГДБОП от тази есен, пратен в Народното събрание преди изслушване на вътрешния министър Валентин Радев от въпросната комисия. В него се отчита дейността на МВР в противодействието на контрабандата и престъпленията, свързани със сивата икономика. Ето какво пише в него: През май бе проведена акция на ГДБОП и Специализираната прокуратура, в която бяха задържани 23-ма граждани, трима от които митнически служители, именно за \"хакване\" на системата на митниците и манипулиране на данните в нея по начин, по който товари, които не са минавали през границата, да бъдат обявени за минали контрол и облагане. Новината е съобщена официално на страницата на антимафиотите   и от нея става ясно, че разследването е започнало през 2015 г. Но по сигнал на самата агенция \"Митници\". За създаването на зловредния софтуер, чрез който се е получавал достъп до системите на митниците, бе уличен млад хакер. Това е същата акция, заради която по-късно се появиха медийни публикации, че родното МВР е конфискувало голямо количество биткойни - история, която бе съпътстваща на хакерската атака в митниците. От Специализираната прокуратура и МВР отрекоха да има подобна конфискация категорично.  БСП откри проблеми в информационната система за акцизите И от ГЕРБ искали доклада на ДАНС за акцизите. Но не зависело от тях", "date": "2018.01.18", "title": "В \"тайния\" доклад на ДАНС за митниците нямало данни да престъпление"}
{"url": "http://clubz.bg/63095-shampionyt_ot_2014_g_napusna_austreliyn_oupyn", "text": "Стан Вавринка, шампионът на \"Аустрелиън оупън\" от 2014 г., отпадна безславно още във втория кръг след тежко поражение от 97-ия в света Тенис Сандгрен (САЩ) с 2:6, 1:6, 4:6. Швейцарецът не се чувстваше добре и явно е далеч от най-добрата си форма. Той не бе играл от \"Уимбълдън\" насам, като в периода претърпя две операции на коляното. Вавринка беше поставен под №9 в Мелбърн. Неговият сънародник Роджър Федерер продължава успешно да защитава титлата си на първия за годината турнир от Големия шлем. Маестрото преодоля с 6:4, 6:4, 7:6(4) Ян-Ленард Щруф (Германия), като изпита повече затруднения само в третия сет. В събота №2 в ранглистата и схемата се изправя срещу Ришар Гаске (Франция). Друг от фаворитите - Александър Зверев (Германия), също си осигури участие в третия кръг след 6:1, 6:3, 4:6, 6:3 над своя сънародник (по паспорт) Петер Гойовчик. Ранно отпадане за Давид Гофен в Австралия По-рано днес отпаднаха Давид Гофен и Гарбине Мугуруса, а напред продължават Новак Джокович, Доминик Тийм, Хуан Мартин дел Потро, Симона Халеп и Мария Шарапова. Припомняме, че мачът на Григор Димитров срещу Андрей Рубльов (Русия, №30 в света) от третия кръг е в петък и ще започне след 6 часа сутринта наше време.", "date": "2018.01.18", "title": "Шампионът от 2014 г. напусна \"Аустрелиън оупън\""}
{"url": "http://clubz.bg/63090-poricali_shefkata_ot_nap_selektirala_sydii_inache_ne_bila_losh_chovek", "text": "Шeфĸaтa нa ĸoнтpoлнaтa диpeĸция нa HAΠ в Бypгac Πeнĸa Жeĸoвa,  , e нaĸaзaнa. И тo нe ĸaĸ дa e, a c „oбpъщaнe нa внимaниe“. Toвa cтaнa яcнo нa зaceдaниe нa Bиcшия cъдeбeн cъвeт днec. Eднa oт тoчĸитe мy бe:  И тoвa oтнoвo извaди тeмaтa зa „ceлeĸтиpaнeтo“ нa бял cвят. Шум в заведението? Обадете се на телефона на Валери Симеонов Cĸaндaлният cюжeт нaдaли e зaбpaвeн, припомня \"Де Факто\": cлeд фамозните oбиĸoлĸи нa вицeпpeмиepa Baлepи Cимeoнoв из „Cлънчeв бpяг“ дaнъчнитe  нo пocтaнoвлeниятa бяxa oтмeняни oт Админиcтpaтивния cъд в Бypгac. Oтгoвopът нa Cимeoнoв, без много-много да му мисли, бяха oбвинeния и лични квалификации сpeщy cъдиитe и вpeмeнния пpeдceдaтeл Πaнaйот Гeнĸoв в „caбoтaж“ и иcĸaнe зa пpoвepĸи. След войната на Валери срещу шума: собствениците обявиха, че имат право да работят след полунощ Истински скандал обаче стана, когато през ноември се разбра, че Πeнĸa Жeĸoвa в дoĸлaд дo изпълнитeлния диpeĸтop нa HAΠ e пpeдлoжилa   бeз дa гo дeтaйлизиpa  Ho ĸaĸ дa „ceлeĸтиpa“ HAΠ, ocвeн да им праща peвизии и пpoвepĸи? Как НАП \"емоционално\" респектира съдии Πocлeдвaxa ocтpи дeĸлapaции oт Cъюзa нa cъдиитe, Bиcшия aдвoĸaтcĸи cъвeт, oтгoвopи пoиcĸa и Bиcшият cъдeбeн cъвeт. A мeждyвpeмeннo, извиĸaн нa пapлaмeнтapeн ĸoнтpoл oт БCΠ, финaнcoвият миниcтъp Bлaдиcлaв Гopaнoв oбяви   чe нapoчни дaнъчни пpoвepĸи cpeщy cъдии и aдвoĸaти нe били извъpшвaни. Дaнни зa peвизии нa HAΠ oбaчe гoвopexa зa дpyгo. Πpeз цялoтo тoвa вpeмe мнoгoĸpaтнo зaдaвaният въпpoc  Eдвa днec oт изпpaтeнo пиcмo нa HAΠ дo BCC ce paзбиpa, чe caнĸция e билa нaлoжeнa – нaй-лeĸaтa възмoжнa. Инaчe отгoвopитe нa HAΠ пoвтapят вeчe извecтната мантра - че „ceлeĸтиpaнe“ нe e имaлo. И че това не е официалната позиция на Агенцията. Атанаска Дишева се изказа, че се радва, че 6 месеца след случая все пак са ги удостоили с обяснение от приходната агенция какво по същество се е случило, кой какво е говорил и пр.  ВСС защити съдията, осъдил медии по жалби на Петър Низамов-Пѐрата: (ДЕКЛАРАЦИЯ) Тя направи паралел със случая с декларацията на бургаските журналисти само отпреди 3 дни, макар и по друг повод: Членът на ВСС попита и: като обясняват в писмото си от приходната агенция \"от кого се осъществява селекцията\", защо не казват и на какво основание може тя да бъде направена. И каза, че няма да остави случая в Съдийската колегия. Боряна Димитрова, която беше съдия от Бургас, защити... местните чиновници от НАП, че \"на практика в доклада пише, че е изразена лична позиция, която по никакъв начин не е довела до предприемане на конкретни действия\". И че шефката Пенка била афектирана. От съвета обаче се чуха гласове: колко да е лична личната позиция на директора на регионалната НАП, като  Вътре се говори за \"афектно състояние\" на авторката \"към момента на съставяне\" на доклада... защото ѝ наложили множество глоби от БАС. А пък \"липсата на прецизност и задълбочена оценка\" по принцип не били характерни за този служител. Макар че Живкова предлага 3 групи мерки, включително и промени в законодателството, и другите идеи на иначе добрия служител били.. неприложими, пише директорката на НАП Галя Димитрова. Всичко при тях е нормирано с критерии, а взетите субективни решения в разрез с утвърдените процедури в Агенцията били \"на практика трудно изпълними\". След като директорката декларира преклонението си пред върховенството на закона и независимостта на съдиите, все пак удря многозначителен \"финален акорд\": Членовете на Съвета единодушно решиха, понеже писмото няма гриф за секретност, да го публикуват.  След войната на Валери срещу шума: собствениците обявиха, че имат право да работят след полунощ Как НАП \"емоционално\" респектира съдии ВСС защити съдията, осъдил медии по жалби на Петър Низамов-Пѐрата: (ДЕКЛАРАЦИЯ)", "date": "2018.01.18", "title": "Порицали шефката от НАП, \"селектирала\" съдии... Иначе не била лош човек"}
{"url": "http://clubz.bg/63085-kosovo_s_konsulstvo_v_nesebyr", "text": "Правителството даде съгласието си Косово да открие почетно консулство в България и да назначи хотелиера от Несебър Пламен Копчев за свой почетен консул. Затова и седалището на консула е в Несебър, а консулският му окръг обхваща цялата територия на страната.  Убиха сръбски лидер в Косово Копчев притежава богат професионален опит в областта на туризма, търговията с петролни продукти, както и в сферата на високите технологии. Член е на Управителния съвет на \"Слънчев бряг\" АД и на Съюза на собствениците на хотели на к. к. \"Слънчев бряг\". Има опит като административен ръководител от работата си в БДЖ. Копчев е бивш президент на футболен клуб \"Несебър\".  Радев поиска Косово да признае българското малцинство Политическият диалог между България и Косово се развива все по-интензивно през последната половин година, което създава предпоставки за активизиране на двустранните икономически отношения в области като туризма, енергетиката, строителството, инфраструктурата, телекомуникациите, както и в сферата на културата. Откриването на почетно консулство на Република Косово у нас ще стимулира развитието на сътрудничеството в тези области, посочват от правителствената пресслужба. Радев поиска Косово да признае българското малцинство", "date": "2018.01.18", "title": "Косово с консулство в Несебър"}
{"url": "http://clubz.bg/63106-zashto_brijit_bardo_namrazi_chovechestvoto_na_vyrha_na_slavata_si", "text": "Френската филмова легенда Брижит Бардо нападна движението #MeToo с твърдението, че актрисите, които се оплакват от сексуален тормоз, просто си търсят реклама. Жените в съвременното кино са непрекъснато изнасилвани, смята Кийра Найтли , казва тя пред френското списание „Пари мач“. “, заявява 83-годишната Бардо. “, споделя актрисата, превърнала се за една нощ в секссимвол с ролята си в „И бог създаде жената“ през 1956-а. Коментарът ѝ идва седмица, след като друга нейна сънародничка и звезда – Катрин Деньов, възмути феминистките по цял свят с твърдението, че мъжете имат право „да атакуват“ жените. Деньов предложи на жените, които се оплакват от „пускане на ръце“ в обществения транспорт, просто да го преодолеят. Два дни по-късно Деньов   се извини за думите си. Или поне се разграничи от мнението на една от останалите известни дами, подписали откритото писмо, според която и при изнасилване жените стигат до оргазъм. Бардо, която приключи кариерата си в киното през 1973 г., за да се посвети на благотворителност и защита на правата на животните, не за първи път провокира феминистките. И все пак пред списанието тя признава, че така и не е успяла да осмисли какво ѝ се е случило в зенита на славата ѝ през 60-те, когато любовният ѝ живот беше по кориците на списанията. Бардо казва, че  “, освен някое телефонно обаждане от стар приятел, като например Ален Делон. Вместо това тя се грижи за своите 6 котки, 9 кучета и към 50 други животни във фермата си и убежище за животни близо до Сан Тропе. Казва, че иска един ден да бъда запомнена като  . Подкрепяща крайнодесния Национален фронт, Бардо твърди, че предпочита папа Йоан-Павел II пред папа Франциск и се моли на Дева Мария, която нарича   Мечтае, ако някога се прероди, да бъде като „ “.", "date": "2018.01.18", "title": "Защо Брижит Бардо намрази човечеството на върха на славата си?"}
{"url": "http://clubz.bg/63094-bez_danyci_za_pustinqka_predlagat_ikonomisti", "text": "Икономиката на България е концентрирана в София и още 19 икономически центъра, става ясно от проучване на Института за пазарна икономика за последните 5 години, представено днес. Повечето от тези центрове са в Южна България, затова икономистите предлагат създаване на свободна от данъци зона в Северозападна България, най-бедния регион в ЕС.  Свободната от данъци зона е един от начините да се преодолеят различията в регионите. Сега водещите икономически центрове създават 86% от производството на стоки и услуги в България, като на София се падат 40 на сто. В тези центрове е концентрирано и 60% от населението на застаряваща България. Изгубим ли пустиняците, губим всичко! Икономически мегаполис е на път да се оформи в Южна България по оста София-Пазарджик-Пловдив-Стара Загора-Бургас, докато на север се развиват отделно обособени острови на икономическа активност.  Връзка между тези икономически центрове, на юг и на север от Стара планина, в момента няма. Ако имаше добра връзка през планината, най-вероятно щяхме да говорим за един много по-голям по мащаб икономически мегацентър, заяви по БНР Десислава Николова от ИПИ. Колегата ѝ Явор Алексиев смята, че част от намаления данък общ доход (ДОД) трябва да остава на разположение на общините от Северозапада. Според Алексиев най-съществен проблем на Северозапада е трайната миграция на хора, която води до по-малко инвестиции и по-ниско потребление. Проучването показва, че икономическият център с най-високо заплащане у нас е Козлодуй - средната брутна месечна заплата там е 1465 лв. по данни за 2015 г. Показателят е с 25% по-висок от втория в класацията - София, и с 66% над средното за България ниво. Разликата с Хасково, който е икономическият център с най-ниско възнаграждение, e 2.3 пъти.", "date": "2018.01.18", "title": "Без данъци за Пустиняка предлагат икономисти"}
{"url": "http://clubz.bg/63097-makron_e_dobriqt_primer_v_bitkata_s_populizma_trymp_loshiqt", "text": "Събитията през 2017 г. показаха, че лидерите на някои страни могат успешно да защитават политическите права, се казва в годишния доклад на Хюман райтс уоч, цитиран от Франс прес и ДПА, предава БТА. Победата на Доналд Тръмп за президент на САЩ е основната лоша новина за изминалата година според правозащитната организация, но избирането на за президент на Франция на Еманюел Макрон, който победи крайнодясната лидерка Марин льо Пен, се приема като \"най-яркия пример за успеха на съпротивата срещу ксенофобския популизъм\". Друг положителен знак са проявите на съпротива срещу антиимигрантските и \"расово разделящи\" позиции на Доналд Тръмп от съдии, политици, граждански организации и от обществеността като цяло, се казва в доклада.  България е посочена сред група държави, приели нови антитерористични закони или затегнали съществуващи. Според правозащитната организация тези нормативни актове будят безпокойство, тъй като са увеличили правомощията на полицията и разузнавателните служби без правни гаранции срещу злоупотреби. България е спомената и във връзка с насилствени връщания на мигранти на българско-турската и на македонско-гръцката граница. В Централна Европа авторитарните популистки правителства също се сблъскаха със съпротива както от обществата си, така и от ЕС, отбелязва Хюман райтс уоч, говорейки за Унгария и Полша, предаде Франс прес. Смазванията на протести от турския президент Реджеп Тайип Ердоган и египетския президент Абдел Фатах ас Сиси бяха подпомогнати от стремежа на ЕС към стабилност и спиране на миграцията, смята Рот. \"Загрижената за Брекзита Великобритания и борещите се с влиянието на ксенофобски популисти европейски страни\", както и САЩ под управлението на Тръмп се отдръпнаха от защитата на човешките права. Колебанието им създаде вакуум, в който се появиха масови издевателства в страни като Йемен, Сирия, Мианма и Южен Судан, предупреждава Хюман райтс уоч. \"В Китай президентът Си Цзинпин масово заглуши независимите гласове, а другите страни се побояха да не изпуснат изгодни договори ако го критикуват\", се добавя в доклада. \n\tХюман райтс уоч обаче похвалва Холандия за опитите й в Съвета за сигурност на ООН да се потърси отговорност от Саудитска Арабия за нарушенията на човешки права във военната й кампания срещу бунтовниците хуси в Йемен.", "date": "2018.01.18", "title": "Макрон е добрият пример в битката с популизма, Тръмп - лошият"}
{"url": "http://clubz.bg/63093-400_megapikselova_kamera_za_kakvo", "text": "Ако не се занимавате с фотография, едва ли ви е позната компанията Hasselblad. Макар камерите ѝ да заснемат първите стъпки на Нийл Армстронг на Луната, в последните години шведският производител не можа да се намести на пазара до гигантите като Canon, Olympus, Nikon и други - макар и да опита. Вместо това сега шведите са се ориентирали към специализираните камери. Най-новият модел е H6D-400c, способна на абсурдните 400 мегапикселови снимки. За яснота - това е резолючия 23 200 по 17 400 пиксела. Средната снимка заема окоол 2,4 гигабайта памет, или колкото пълнометражен филм с HD качество.  Сензорът на H6D-400c всъщност е \"само\" 100 мегапиксела, 54,4Х40.0 мм. Но солидният процесор комбинира до 6 различни експозиции в процес, наречен \"Мултикадър\" (Multi shot). Всяка снимка бива изместена с пиксел, съзадавайки снимка с много по-висока резолюция. И, вследствие на огромния сензор, истинска 16-битова дълбочина и изключително точни цветове. Макар камерата да е бърза, все пак става дума за 100 мегапиксела, така че ако снимате повече от една експозиция, трябва обектът да е неподвижен.  Кому е нужно обаче това чудо на техниката? От Hasselblad демонстрират с помощта на Гьоран Лильеберг, макрофотограф и член на комитета на Шведския музей по естествена история. Вместо да го обясняваме, неща покажем: Краят на килим върху... нещо като тъмнокафява ягода? Не, това е яката на този красавец: Hasselblad се цели в определена група специализирани фотографи, които заснемат картини, скулптури, колекции от буболечки и всякакви други експонати в музеи и галерии по света. Фотографът Лильеберг, заснел горния кадър, определя камерата като изключителна за този тип снимки, които се нуждаят от изключителна точност на цветовете и прецизност на детайлите. Цената на H6D-400c е също толкова абсурдна - той струва $48 000. Естествено, без каквато и да е оптика.", "date": "2018.01.18", "title": "400-мегапикселова камера? За какво??"}
{"url": "http://clubz.bg/63096-vreme_e_da_si_vyrnem_grada", "text": "Събрали сме се днес, за да поговорим за Витоша. Ще започна с това, че тук, както и в казуса с Пирин, не става дума просто за една планина. Кой плени Витоша? Сигурно вече сте чули какви ли не версии за подбудите, стоящи зад позицията ни за Витоша. Получихме дори обвинението, че политизираме темата. Да, признаваме си го с гордост: точно това правим. Защото помним, че “политик” означава “човек на града”, а “политика” е умението заедно да обсъждаме и решаваме какво да се случва с града и държавата ни. Да политизираме темата за Витоша за нас означава да я направим достъпна, да покажем значимостта ѝ и да потърсим почтеното и добро за София решение. Не искаме да спираме развитието на туризма в най-големия парк на столицата. Всъщност в казуса с Витоша има само една машина, която трябва да бъде спряна. Машината за лъжи. Тази машина се задвижва колкото от безхаберието на властта и интересите на недобросъвестни бизнесмени, толкова и от страховете ни - много български и съвсем разбираеми. Страхът, че няма на кого да се доверим. Страхът, че всички са маскари, платени и “нечии хора”. Страхът, че в България залежите от почтеност са на изчерпване. Оставим ли тези страхове да ни водят, отваряме широко вратата пред машината за лъжи. Колкото по-добре опознаем тази машина, толкова по-бързо ще се освободим от влиянието ѝ. Оставим ли я обаче да вилнее из страната ни, ще изгубим не само Пирин и Витоша - ще изгубим правото и привилегията да се наричаме общество. Защото това е голямата цел на машината за лъжи - да раздели българския народ на отделни, недоверчиви, лесни за пречупване и манипулиране хора. На такива хора можеш всичко да им вземеш - плажовете, планините, правото на избор, а накрая и достойнството. Ще завърша с едно наблюдение: гербът на София съдържа в себе си отговора на въпроса защо сме се събрали днес тук. В горния десен ъгъл имаме изображение на Улпия Сердика, взето от антична монета. След него идва църквата \"Св. София\", един златен балдахин, под който е изобразена статуята на Аполон Лечител – като символ на минералните извори и планината Витоша. От тях само Св. София ни е останала: ларгото на Сердика “реставрирахме” с итонг, минералните извори си стоят неупотребявани, а планината ни е недостъпна.", "date": "2018.01.18", "title": "Време е да си върнем града"}
{"url": "http://clubz.bg/63099-evrokomisiqta_predlaga_reforma_na_dds", "text": "Европейската комисия предложи днес нови правила за повече гъвкавост на държавите в ЕС да определят ставките на ДДС и по-благоприятна данъчна среда за растежа на малките и средните предприятия. Създаването на единно пространство за ДДС ще намали драстично измамите с данъка, които възлизат на 50 милиарда евро, като същевременно ще окаже подкрепа на предприятията и ще обезпечи приходите в националния бюджет. Общите за ЕС правила за ДДС, договорени през 1992 г., са твърде ограничителни. Те позволяват на държавите да прилагат намалени ставки на ДДС само за няколко отрасъла и изделия. В България обаче има единна ставка от 20% и единствената диференцирана ставка по ДДС - 9%, е за туризма. Страните в ЕС са под натиск да облагодетелстват някои стоки по отношение на ставката по ДДС. Комисията търси разрешение на въпроса с по-малките дружества, страдащи от несъразмерно високи разходи за привеждане в съответствие с изискванията за ДДС. Разходите за привеждане в съответствие са с 11 процента по-високи за предприятията, развиващи презгранична търговия, в сравнение с търгуващите само на вътрешните пазари. Плащаме ДДС онлайн на едно гише при онлайн търговия в ЕС Най-малките играчи са най-засегнати. Оказва се, че това е истинска пречка за растежа, тъй като микропредприятията с оборот под 100 000 евро съставляват 98 на сто от дружествата в ЕС. ЕК предлага повече фирми да могат да се ползват от предимствата на по-простите правила за ДДС, които сега важат само за най-малките. Цялостните разходи за привеждане в съответствие с изискванията на ДДС ще бъдат намалени с 18% годишно. \n\tДържавите в ЕС сега могат да прилагат намалена ставка до 5% данък върху два отделни вида изделия. Някои страни прилагат и специални изключения за други намалени данъчни ставки. \n\tОсвен стандартната ставка на ДДС, която е 15 на сто, държавите ще могат вече да предвидят: \n\tНастоящият списък със стоки и услуги, към които могат да се прилагат намалените ставки, ще бъде заменен с нов списък с изделия (като оръжия, алкохолни напитки, тютюн и хазартна дейност), към които винаги трябва да се прилага стандартната ставка от 15 на сто ДДС или повече. За да защитят бюджетните приходи, държавите трябва да се уверят, че средната ставка на ДДС е поне 12 на сто. \n\tСтоките, облагани с отстъпка досега, ще останат в режим. Брюксел предлага ДДС при трансграничната търговия в ЕС   Тези законодателни предложения ще бъдат предадени на Европейския парламент и на Европейския икономически и социален съвет, както и на Съвета на ЕС. ДДС е основен и все по-значителен източник на приходи, като през 2015 г. са събрани над един трилион евро (7 на сто от БВП на ЕС). Един от собствените ресурси на ЕС също се основава на ДДС. Действащата система на данъка датира от 1993 г. и бе замислена като преходна. В България ДДС е основният източник на приходи за държавния бюджет - с дял от близо 40%. Всеки опит в България да бъде наложена диференцирана ставка за някои стоки среща съпротива от страна на управляващите. От 1 януари м.г. Румъния намали с 1% - от 20 на 19% ставката по ДДС, а от 2013 г. въведе преференциална ставка от 9% за хляба и хлебните изделия.  Брюксел предлага ДДС при трансграничната търговия в ЕС", "date": "2018.01.18", "title": "Еврокомисията предлага реформа на ДДС"}
{"url": "http://clubz.bg/63101-partiqta_na_valeri_simeonov_ne_vryzvajte_svobodnoto_slovo_sys_svinski_opashki", "text": "Това се посочва в декларация на Национален фронт за спасение на България (НФСБ) срещу съдебно решение на съдия Калин Кунчев от Районен съд в Бургас срещу два бургаски сайта, които трябва да заплатят обезщетения на Петър Низамов „Перата“ за причинените му неимуществени вреди чрез медийни публикации. ВСС за журналистите и Перата: Трябва ли да натискаме съдия за негово решение? АЕЖ: Решенията на Бургаския районен съд създават прецедент, който води до цензура Национален фронт за спасение на България изразява категорична политическа подкрепа на бургаските медии в защита на свободното слово. За нас, постановените от съдия Кунчев осъдителни решения спрямо журналисти са опасен прецедент, целящ цензура върху отразяването на криминални случаи и лично отмъщение. Бургаските медии се обединиха в критиките си срещу съдебно решение на съдия Калин Кунчев от Районен съд в Бургас срещу два бургаски сайта – Бургаснюз и Бургасинфо. С това решение, журналистите са осъдени да заплатят обезщетения на Петър Низамов - Перата“. за уж причинените му неимуществени вреди чрез медийни публикации. В тях Перата е категоризиран като „бияч“ и „побойник“ въз основа на цитирана информация от бюлетина на МВР Бургас. На 13 март 2012 г. Областната дирекция на МВР-Бургас разпространява официално съобщение, че Бургаският окръжен съд е разгледал мерките за неотклонение на Низамов и още двама души за побой над охранител на дискотека „Джубокс“, който е получил разкъсано-контузни рани по главата и мозъчно сътресение. Бургаските медии цитират съобщението на МВР и отразяват поредния криминален казус, в който е замесен Низамов. Съдия Калин Кунчев, обаче, решава, че публикациите са клеветнически и са засегнали честта и личното достойнство на ищеца. Петър Низамов е фигура от криминалните хроники, започнал „кариерата“ си от бандата на „Рижите“ и известен с престъпления, сред които няколко средни и леки телесни повреди, хулиганства, унищожаване на чуждо имущество и 3 влезли в сила присъди. Същият нанесе коварен удар върху родолюбивите тенденции в политиката и обществото, представяйки скандалните си акции по границата като патриотични. От НФСБ напомняме, че бургаският съдия Калин Кунчев е по-познат в социалните мрежи като „Гробаря“ – псевдоним, с който през 2014 г. в интернет форум той отправя грозни обиди („боклук“, „гъ**лизци“, „…и на вас ще ви дойде реда“, т.н.) срещу действащи съдии от Варна, както и срещу журналисти. Последните сезират прокуратурата и при извършената проверка е установено, че обидите и заплахите са отправяни от електронния адрес на съдия Кунчев. След като се установява, че хулите не са плод на болния мозък на някой психопат (дали пък не са?), а идват от съдия в Бургаски районен съд, районна прокуратура прекратява случая, поради липса на достатъчно доказателства!!! Неприятно сме изненадани и от позицията на съдийската колегия на ВСС, бранещата съдия Кънчев с болшевишки ентусиазъм, преди извършена каквато и да била проверка! Изборът на съдийска колегия е продукт на историческа реформа и уникален парламентарен консенсус в отговор на надеждите на българите за справедлива съдебна система. Вместо тясно-ведомствено чувство за колегиалност и „противопоставяне на публичното заклеймяване на постановени от съдии актове“, обществото очаква от съдийската колегия да вземе мерки срещу неадекватното правораздаване. Припомняме, че през 2011 г. Европейският съд за правата на човека отмени присъда срещу журналистката Катя Касабова, произнесена от Бургаски районен и потвърдена от Бургаски окръжен съд. И тогава, както и сега, Висшият съдебен съвет и Съюзът на съдиите в България остро се „противопоставиха на публичното заклеймяване на постановени от съдии актове“! Мила родна картинка!!! Политическият съвет на НФСБ ще настоява за щателна проверка от Инспектората към ВСС и ще информира институциите на Европейската Комисия в рамките на българското председателство на Съвета на Европейския съюз. Обръщаме се към всички политически сили да подкрепят свободата на словото и оздравяването на съдебната система. АЕЖ: Решенията на Бургаския районен съд създават прецедент, който води до цензура", "date": "2018.01.18", "title": "Партията на Валери Симеонов: Не връзвайте свободното слово със свински опашки"}
{"url": "http://clubz.bg/63086-pyrvata_godina_na_radev_60_na_sto_odobrenie_30_na_sto_neodobrenie", "text": "През първите дванайсет месеца от мандата си рейтингът на президента Румен Радев е сравнително устойчив. Нивата на доверие са около 60% и на недоверие – около и под 30%. Това е най-благоприятната като обществено доверие стартова година от времето на началото на мандата Петър Стоянов насам, твърдят от \"Галъп интърнешънъл\". Институцията приключи годината с 56% доверие и 29% недоверие, с което Радев е най-популярната политическа фигура в страната. Най-неблагоприятна е началната картина на доверие в мандата на президента Росен Плевнелиев, а най-високи бяха стартовите равнища на доверие при президента Петър Стоянов. Президентите Желев и Стоянов започваха с по-високи нива, но с постоянен спад. Първият мандат на президента Георги Първанов пък почна с доверие от около 50%. Това бе и единственият президент, в когото доверието се покачваше в хода на самия мандат (обикновено доверието спада в хода на мандата). Вторият мандат „Първанов“ пък започна с по-висок кредит на доверие, но и с бърз спад. Нивата на доверие в първата година на Радев – без съществени спадове – му отреждат едно от най-благоприятните места сред президентите досега. След избора на нов президент през есента на 2016 г. доверието започна да се повишава – както обичайно се случва при смени в тази институция, а и при смени в институциите въобще. Първите месеци на 2017 г. затвърдиха тенденцията на укрепване на доверието. След това нивата на доверие в президентската институция спряха ръста и навлязоха в период на стабилизация около и под 60% положителни оценки и около и под 30% отрицателни, отбелязват от агенцията. Спирането на ръста може да се дължи донякъде и на напреженията между президента и представители на партия ГЕРБ през годината, но по-вероятно е да става дума за достигане на естествени възможни „тавани“ на подкрепа. Вицепрезидентът Илияна Йотова има нива на доверие около една четвърт от българите, а недоверието се колебае в стойности между 50% и 60%. Останалите се колебаят или не са чували за нея. Това я нарежда сред политиците със сравнително добри стойности на доверие.", "date": "2018.01.18", "title": "Първата година на Радев: 60 на сто одобрение, 30 на сто неодобрение"}
{"url": "http://clubz.bg/63083-2_qjca_na_den_svalqt_kryvnata_zahar", "text": "Ако искате да контролирате кръвната си захар, кръвното налягане и същевременно да се борите с излишните килограми, хапвайте яйца, препоръчва британска диетоложка, цитирана от в. \"Дейли експрес\", цитиран от БТА. Само две яйца на ден са достатъчни за понижаване на нивата на кръвната захар при пациенти с диабет тип 2, обяснява нутриционистката д-р Кари Ръкстън.  Редовната консумация на яйца допринася за понижаване и на повишено кръвно налягане, както и за отслабване, отбелязва специалистката.  Предишни проучвания установиха, че яйцата допринасят за намаляване на риска от сърдечносъдови заболявания и са полезни срещу развитие на очно перде и дегенерация на макулата. Консумацията им подобрява и чернодробните функции благодарение на макронутриента холин. Яйцата освен това съдържат и голяма част от необходимите вещества, допринасящи за понижен риск от кожен рак, припомня диетоложката.", "date": "2018.01.18", "title": "2 яйца на ден свалят кръвната захар"}
{"url": "http://clubz.bg/63077-epyl_vryshta_v_sasht_250_mlrd_dolara", "text": "Технологичният гигант \"Епъл\" ще построи нов втори корпоративен кампус в САЩ и ще наеме 20 000 служители през следващите пет години като част от ангажимента си да налее в американската икономика 350 милиарда долара през идните пет години, съобщи Си Ен Ен. Компанията планира и да направи инвестиции в размер на 30 милиарда долара. Обещанието, което бе обявено снощи, е в резултат на мащабната данъчна реформа на президента на САЩ Доналд Тръмп, която бе одобрена от Конгреса миналия месец, предаде агенция Асошиейтед прес, цитирана от БТА. Освен рязкото понижавана на корпоративния данък реформата предвижда еднократна данъчна отстъпка върху средствата, които са върнати в страната от чужбина. Епъл планира да се възползва от тази разпоредба и да върне над 250 милиарда долара офшорни средства, като данъците, които ще трябва да плати върху тях възлизат на 38 милиарда долара. Подобно връщане на капитали е невиждано досега в историята, коментира Си Ен Ен. Според новите правила всяка компания, която е американска, трябва да плаща данъци в Щатите, независимо къде по света оперира.  Компанията от Купертино уточни, че ще съобщи мястото на втория си административен център, който ще се занимава с поддръжката на клиентите, по-късно тази година. Най-вероятно той ще струва около 10 милиарда долара. Фирмата обяви на всичките си служители, че ще получат и бонус по 2500 долара пак във връзка с новите данъчни разпоредби. Общо 123 000 души работят за Епъл по цял свят, от тях 84 000 са в САЩ.", "date": "2018.01.18", "title": "\"Епъл\" връща в САЩ 250 млрд. долара"}
{"url": "http://clubz.bg/63084-koga_shte_go_ima_evtiniq_rouming_s_makedoniq", "text": "Правителството одобри днес споразумението между България и Македония за намаляване на цените на международните роуминг тарифи, които в момента са сред най-високите в Европа - между 2.99 лева и 6.99 лева на минута и около 25 лева за мегабайт. Документът предвижда властите в двете страни да насърчат мобилните оператори за постигане на споразумения за намаляване на цените, става ясно от съобщение на пресслужбата на МС. Ще сваляме роуминг таксите с балкански съседи Намаляването на роуминга за страните от Западните Балкани е сред приоритетите на българското председателство и целта е по-добра свързаност на страните от региона и развитието на общ пазар от 22 милиона души. Споразумението беше подписано през ноември м. г. в Струмица.", "date": "2018.01.18", "title": "Кога ще го има евтиния роуминг с Македония"}
{"url": "http://clubz.bg/63092-konchinata_na_a380_se_otlaga_emirejts_porycha_36_mashini_za_16_mlrd_dolara", "text": "Отпечатването на некролога на А380 засега май се отлага. От \"Емирейтс\" обявиха в четвъртък, че са сключили договор за 16 млрд. долара за купуването на 36 самолета А380 от \"Еърбъс\", съобщава АФП. Това става само дни след като от европейския консорциум, който произвежда супер джъмбо обявиха, че може да се наложи да спрат производството на най- големия самолет в света, ако нямат нови поръчки. Дните на А380 са преброени \"Емирейтс\" вече е най-големият клиент на \"Еърбъс\" за А380 като притежава 101 машини. Сделката се очакваше да бъде сключена през ноември по време на Дубайското авиошоу, но беше отложена тогава без обяснение, но стана ясно, че преговорите са много тежки. Вместо това \"Емирейтс\" подписа сделка за купуването на 40 Boeing Dreamliners за 15 млрд. долара. В понеделник от \"Еърбъс\" признаха, че може и да се наложи да сложат край на производството на А380, тъй като през последните две години не са имали нови поръчки. Оттам обясниха, че приемат \"Емирейтс\" като единствената авиокомпания, която е в състояние да направи значими поръчки. \"Не е тайна, че А380 е успех за \"Емирейтс\", каза президентът и изпълнителен директор на компанията шейх Ахмед бин Сайд ал Мактум. \"Нашите клиенти го харесват\", добави той. \"Емирейтс\" лети до 157 дестинации по света.", "date": "2018.01.18", "title": "Кончината на А380 се отлага. \"Емирейтс\" поръча 36 машини за 16 млрд. долара"}
{"url": "http://clubz.bg/63089-blizo_3_miliarda_za_zemedelie_razpredelq_vlastta", "text": "Правителството утвърди днес годишните разчети на сметката за средствата от Европейския съюз на Държавен фонд \"Земеделие\" за 2018 г. в размер на близо 3 милиарда лева. Планираните 2.91 млрд. лева са за финансиране на директните плащания на площ, пазарните мерки, Програмата за развитие на селските райони и Програмата за морско дело и рибарство. От тях 2 636 703 700 лв. са за сметка на ЕС и 275 890 800 лева – от националния бюджет. 857.9 млн. лева са предвидени за развитие на селските райони. Основно плащанията ще се насочени по мярка 4 \"Инвестиции в материални активи\", мярка 6 \"Развитие на стопанството и стопанската дейност\", мярка 7 \"Основни услуги и обновяване на селата в селските райони\" и мярка 19 ЛИДЕР. Румен Порожанов се обгражда с близки хора от фонд \"Земеделие\" По линия на директните плащания са заложени 319.8 млн. лева, които ще обхващат направленията агроекология и климат, биологично земеделие и Натура 2000. Други 1 551.4 млн. лева са определени по схемата за единно плащане на площ, както и за обвързани с производството плащания за животни, плодове, зеленчуци и др. По Програмата за морско дело и рибарство 2014-2020 г. са разчетени 38.3 млн. лева по мерките 1.7 \"Добавена стойност, качество на продуктите и използване на нежелания улов\", 1.8 \"Инвестиции за подобрение на инфраструктурата в рибарските пристанища\" и 2.2 \"Продуктивни инвестиции в аквакултура\", мярка 4.2 \"Изпълнение на стратегиите за ВОМР\" и мярка 5.4 \"Преработване на продуктите от  риболов и аквакултури\". Забраната за земеделие и строителство в Добруджа засяга 2501 имота 145.2 млн. лева са предвидени за пазарни мерки, включително и за Националната програма по пчеларство, схема \"Училищен плод\", схема \"Училищно мляко\", Националната програма за подпомагане на лозаро-винарския сектор, преструктуриране на лозовите масиви, промоционални програми, възстановявания при износ и други схеми.  Забраната за земеделие и строителство в Добруджа засяга 2501 имота", "date": "2018.01.18", "title": "Близо 3 милиарда за земеделие разпределя властта "}
{"url": "http://clubz.bg/63088-jenite_v_syvremennoto_kino_sa_neprekysnato_iznasilvani_smqta_kijra_najtli", "text": "Във филмите за съвременния свят почти винаги има жена, която изнасилват, заявява Кийра Найтли в интервю за списание „Варайъти“. Тя признава, че по тази причина е спряла да се снима в проекти за нашето време. Така актрисата обяснява и предпочитанието си към историческите драми – като новия ѝ филм „Colette“, чиято премиера е на 20 януари на фестивала „Сънданс“. „Colette“, в който Кийра Найтли има главна роля, разказва историята на френската писателка Габриел Сидони, с псевдоним Колет. Тя се бори за правото да твори свободно в предмодерното време на Бел епок в Париж. Найтли смята, че благодарение на студията „Нетфликс“ и „Амазон“, ситуацията в индустрията се е подобрява, появяват се филми за силни жени и женски истории. В интервюто актрисата изразява и подкрепата си за кампанията #MeToo: Тя сочи, че проблемът съвсем не се ограничава до киноиндустрията. Найтли казва, че никога не е била тормозена на снимачната площадка на филм, но ѝ се е случвало на други места. Актриста си спомня, че е работила по два филма с компанията „Уайнстийн“ – „Започни отново“ и „Игра на кодове“, но и в двата случая отношението на Харви Уайнстийн било „ “ и „ “: В интервюто си Найтли не за първи път подчертава проблема с липсата на силни женски роли. Преди излизането на „Игра на кодове“ през 2015 г. тя попита:", "date": "2018.01.18", "title": "Жените в съвременното кино са непрекъснато изнасилвани, смята Кийра Найтли"}
{"url": "http://clubz.bg/63080-noviqt_mocart_sviri_v_uchebnik_po_muzika", "text": "Новият Моцарт е българче и се казва Ивайло Василев. Едва на 10 години, Ивайло е притежател на десетки награди по пиано. Младият виртуоз неведнъж е прославял името на България в различни държави по света и често е сравняван с прочутия австрийски композитор. За Ивайло и неговия талант вече знаят и всички български първокласници, които учат с новия учебник по музика на издателство \"Просвета\" с авторски колектив Галунка Калоферова, Вяра Сотирова и Росица Драганова. Видеоклип с негово изпълнение учениците могат да гледат в електронния вариант на учебника от същия колектив. Ивайло е ученик в Националното музикално училище \"Любомир Пипков\", а освен че свири на пиано, детето и композира. Талантливото момче е стипендиант на \"Пиано Екстраваганца\" и лауреат в конкурса на НМУ \"Млади виртуози\". Огромен успех печели и в последния конкурс, на който участва - Ивайло смайва журито на един от най-престижните конкурси за млади пианисти, провел се в Москва, носещ името на руската пианистка и педагог Анна Артоболевская.", "date": "2018.01.18", "title": "Новият Моцарт свири в учебник по музика"}
{"url": "http://clubz.bg/63087-slavi_trifonov_pravi_kasting_za_politici_na_2_3_i_4_fevruari", "text": "Слави Трифонов обяви кастинг за бъдещия си политически проект на 2, 3 и 4 февруари, в който са изявили желание да се включат 3777 души. Събеседването ще бъде предавано на живо онлайн, за да бъдат уважаемите съграждани обективно информирани за случващото се, обяви в писмо до медиите шоуменът.  Слави Трифонов се оглежда за морални българи в Лондон Слави Трифонов търси новите политици \"Та в този дух на мисли, аз и моите колеги от Инициативния комитет за провеждането на Референдума, решихме да ви покажем други хора – различни от сегашните политици. Образовани и доказали качествата си. Хора, които могат да представляват България и всички нас в съвсем друга светлина. Да бъдат политиците, които заслужава една модерна и цивилизована държава\", пише в писмото си шоуменът. \"След като обявихме тези наши намерения, желание да участват в подобно начинание изявиха 3777 души. Хора от различен пол и възраст. Хора, завършили различни университети, включително и най-престижните в света. Хора с изумителна биография\". Слави Трифонов търси новите политици", "date": "2018.01.18", "title": "Слави Трифонов прави кастинг за политици на 2, 3 и 4 февруари"}
{"url": "http://clubz.bg/63091-silni_vetrove_v_bylgariq_buri_nad_evropa_snimki", "text": "Силни ветрове прекъснаха електрозахранването в няколко български града, затвориха пристанище Бургас и на няколко места беше обявено бедствено положение. Поради лошата метеорологична обстановка и грипа на 60 места в страната са отменени учебните занятия. В Европа силни бури отмениха полети, а в Белгия взеха и жертва. На много места на Стария континент ветровете преминаха 100 км/час. Със заповед на кмета на Карлово Емил Кабаиванов в Карлово беше обявено бедствено положение. Най-тежки са пораженията в болницата, където е паднал покривът на северната част, повредени са автомобили, а в някои кабинети е паднала алуминиевата дограма. Много селища в общината са без ток, а почти навсякъде учебните занятия са прекратени. Силният вятър, който духа от снощи в област Монтана, е прекъснал проводници в община Георги Дамяново и е оставил без ток повечето от селата там, съобщиха от местната управа. \n\tЕкипите на електроразпределителната компания са работили през цялата нощ и тази сутрин, и към обяд електрозахранването е възстановено навсякъде. Вятърът обаче продължава да е с голяма сила и са възможни нови прекъсвания на тока. В община Смолян хората също са предупредени да не излизат от домовете си, тъй като днес се очаква вятърът там да достигне 65 км/час. До обяд произшествията заради силния вятър са над 40 - откъртени изолации и ламарини, повредени покриви, затворени заради паднали дървета пътища. Угасени са и четири пожара. Всички влакове от и за Добрич се движат със закъснение заради усложнената зимна обстановка. Пристанищата в Бургас са затворени заради силния вятър, но портът във Варна вече е отворен за маневриране. В Германия също са затворени много училища, подготвяйки се за зимна буря, която се очаква да се разрази от запад с обилен снеговалеж, дъжд и силен вятър. Германските железници заявиха, че много влакове ще се движат по-бавно заради бурята и се очакват закъснения. В северна и южна Германия станаха множество автомобилни катастрофи заради обилния снеговалеж и хлъзгавите пътища, отменени са много полети. Прекият достъп до катедралата в Кьолн беше ограничен по съображения за сигурност заради приближаващата буря, казаха градските власти. Мюнхенското летище заяви, че заради лошото време са отменени осем полета към и от Берлин, Хамбург, Дюселдорф и Кьолн. Метеоролозите предупредиха, че на някои места в Германия скоростта на вятъра може да достигне 160 км/ч.  Бурни ветрове връхлетяха Великобритания, където хиляди домове останаха без електричество в югоизточна Англия. Ветровете със скорост до 110 км/ч повредиха част от електрическата мрежа на влаковете и повалиха дървета върху релсите, предизвиквайки големи закъснения на железопътния транспорт. Някои услуги на лондонската гара \"Кингс крос\" бяха нарушени. Пътната обстановка в части на Шотландия е крайно опасна. Властите предупредиха шофьорите да не пътуват заради бурния вятър, обилния снеговалеж и заледяването.  Белгийското пристанище Гент беше затворено заради силните ветрове, връхлетели Белгия, Холандия и Германия. В страната е обявен оранжев код - втората най-висока степен на тревога за буря - в северните райони, а в столицата Брюксел се наложи на някои места да бъдат спрени трамваите и бяха затворени някои обществени паркове. Бурята, разразила се от снощи в Белгия, взе първа жертва, съобщиха местни медии. Жена е загинала в автомобила си, затисната от паднало дърво. По-рано днес бе съобщено за училищен автобус, попаднал под счупено дърво. В автобуса пътували 16 деца, но за щастие са останали невредими. Скоростта на вятъра на отделни места в страната достигна 110 км/ч. В няколко белгийски града бурята изкорени дървета. Движението на международното летище \"Завентем\" почти не беше нарушено. Амстердамското летище \"Схипхол\" бе затворено напълно за полети заради силната буря. По-рано авиокомпания Ер Франс-Ка Ел Ем (Air France-KLM) отмени 228 полета по европейски маршрути от и до \"Схипхол\". Холандската национална железопътна компания съобщи, че всички влакове са спрени. Главната жп гара в Хага е затворена поради опасения, че части от новия й стъклен покрив може да бъдат отнесени от силния вятър. Холандският метеорологичен институт обяви червен код - най-високата степен на предупреждение за лошо време - в някои райони и каза, че вятърът е достигнал скорост от 140 км/ч в южното пристанище Хук ван Холанд.", "date": "2018.01.18", "title": "Силни ветрове в България, бури над Европа (СНИМКИ)"}
{"url": "http://clubz.bg/63082-zukyrbyrg_si_kupi_qhta_za_150_miliona", "text": "Съоснователят на Facebook и главeн изпълнителен директор Марк Зукърбърг си е купил суперлуксозна яхта, наречена \"Одисей\", за $150 милиона в Монако, съобщи турското издание \"Хюриет\". Яхтата върви с хеликоптер със собствен хангар, 24-метрово корабче, 4x4 джип и ATV. Зукърбърг, чието състояние е около 74 милиарда долара, видял 107-метровата яхта на изложение в Монако и я е купил по-късно тайно. Милиардерът получил и отстъпка от цената. Сделката била осъществена през септември м. г. и милиардерът и жена му вече били забелязани да ползват новата си играчка, плавайки с нея в Тихия океан.  Яхтата може да поеме до 30 пасажери, като за целта има 15 каюти. \"Одисей\" може да достигне скорост от 15 възела в минута.  Зукърбърг купи яхтата от Греъм Харт, милиардер от Нова Зеландия, известен със силната си страст към яхтите. Харт, роден през 1955 г., започва като шофьор на камион и понастоящем има състояние от 7.8 милиарда долара. Според класацията на Forbes 500 Харт, който е собственик на инвестиционната фирма Rank Group, е 214-ият най-богат човек в света. \"Одисей\" е построена в корабостроителницата \"Клевен\" в Норвегия. Харт има още един 117-метров кораб, построен в същата корабостроителница.", "date": "2018.01.18", "title": "Зукърбърг си купи яхта за $150 милиона"}
{"url": "http://clubz.bg/63073-vss_otvori_vratata_za_vechni_nachalnici_tochno_po_vkusa_na_cacarov", "text": "ВСС излезе с мнение, че може един   да изкара 2 мандата на даден шефски пост, после да се премести още 2 на друг, после на трети и т. н. За това бяха достатъчни 11 души, след като днес съветът трябваше да даде становище по конституционно дело, образувано по искане на главния прокурор Цацаров. Цацаров иска тълкуване на члена от Конституцията, според който административните ръководители \"се назначават на ръководната длъжност за срок от пет години с право на повторно назначаване\". Самият той днес припомни, че становището му, изразено в питането до КС, е ясно: разпоредбата не забранява магистрат, който е заемал длъжост 2 последователни мандата, да се кандидатира и да спечели ръководен пост в друг орган на съдебната власт. И обяви, че се оттегля от гласуване, макар че така и така накрая стана \"неговото\". Според мнозина, заобикаляйки \"тавана\" от два мандата, при добро подреждане на картите във ВСС този, който владее Съвета, практически си отглежда послушна съдебна номенклатура. \"Въртиш\" една и съща каста от послушковци на различни ключови ръководни постове из цялата страна, а те съответно \"папкат и слушкат\"... Днес възникнаха спорове какво са искали да кажат авторите на въпросната конституционна постановка през 2003 г. Стана ясно, че не сме мръднали много... Тя даде пример, че световната практика е установила, ча административният капацитет се изчерпва. Въпреки това веднага се чуха гласове, че ограничавайки \"вечните началници\" (както са известни в системата) до 10 години, ще се разхищава аднимистративен кпацитет. Представляващият Боян Магдалинчев застъпи същото: че щял да се  , ако ВСС се произнесе в подкрепа на това двата мандата да са ограничение за цялата кариера на магистрата. Трето тълкуване - освен пълното отрицание или пълното \"да\", внесе Олга Керелска: тя предложи, ако магистрат е изкарал въпросните два мандата като шеф (или някаква част от тях) и реши да кандидатства за ръководител на друг орган, първо да се яви на конкурс за преместване и повишение като редови прокурор/съдия в съответния нов орган. Така ще свикне и със средата, и ще види дали хората го приемат, преди да се кандидатира за ръководител. А и от само себе си ще се получи практическо прекъсване на периода, в който е нонстоп началник. Всуе... С 11 гласа \"за\" от 20 гласували и с няколко отсъстващи пленумът се произнесе да се продължи практиката, наследена от предишния ВСС - едни и същи лица да се въртят безкрайно на все по-ключови позиции в системата. Практически Цацаров присъстваше в залата като 21-ви член на пленума, но не гласува и се прие, че 11 е достатъчно мнозинство. Този път прокурорите гласуваха \"шарено\", а обвинител № 1 получи мощна съдийска подкрепа и забележителен политически синхрон. За \"неговия\" вариант гласуваха: двамата приближени на Георги Колев във ВАС: Боян Магдалинчев и Георги Чолаков, Боряна Димитрова (единствената влязла от \"онзи\" списък с правилни кандидати, разпространен преди изборите през м.г.), Боян Новански (\"Патриотичен фронт\"),  Стефан Гроздев (ДПС), Вероника Имова (ГЕРБ), Драгомир Кояджиков (БСП) и Севдалин Мавров.", "date": "2018.01.18", "title": "ВСС отвори вратата за \"вечни началници\" - точно по вкуса на Цацаров"}
{"url": "http://clubz.bg/63081-ranno_otpadane_za_david_gofen_v_avstraliq", "text": "Добре познатия на българските тенис фенове белгиец Давид Гофен напусна \"Аустрелиън оупън\" още във втория кръг на турнира. Поставеният под №7 в схемата Гофен отстъпи пред французина Жулиен Бенето след 6:1, 6:7(5), 1:6, 6:7(4) след 3-часова битка. Давид завърши миналата година много силно, след като победи Рафаел Надал и Роджър Федерер на ATP финалите в Лондон, а в мача за титлата загуби драматично от Григор Димитров. През 2017-а той стигна до четвъртфинала в Мелбърн - и тогава тенисистът, който го спря, беше Григор. Новак Джокович направи обратното на Гофен - обърна двубой, след като загуби първия сет. Бившият №1 в света преодоля Гаел Монфис след 4:6, 6:3, 6:1, 6:2. Още по-тежка задача имаше петият поставен Доминик Тийм (Австрия). Той трябваше да догонва два сета срещу Денис Кудла (САЩ), но в крайна сметка успя да се наложи - 6:7(6), 3:6, 6:3, 6:2, 6:3. Не беше леко и на Хуан Мартин дел Потро срещу руснака Карен Хачанов - 6:4, 7:6(4), 6:7(0), 6:4. Двубоят продължи близо 4 часа в най-голямата жега в Мелбърн. В третия кръг предстои интересен сблъсък между аржентинеца и Томаш Бердих. При жените имаме голяма изненада. Една от фаворитките за титлата - Гарбине Мугуруса (№3 в схемата), отпадна от Сие Су Уей (Тайван) - 6:7(1), 4:6. Напред обаче продължава Мария Шарапова, която имаше трудна задача срещу Анастасия Севастова (Латвия), но се справи - 6:1, 7:6(4), и се реабилитира заради загубата от същата съперничка на US Open. №1 в схемата и в ранглистата Симона Халеп (Румъния) не остави никакъв шанс на Южени Бушар (Канада) - 6:2, 6:2. Мачът на Григор Димитров от третия кръг срещу Андрей Рубльов е в петък и по програма е насрочен да започне не преди 05:30 часа наше време на централния корт. Което означава, че ще стартира след 6 ч. Това е лоша новина, тъй като срещата ще се играе в най-голямата жега.  Григор изпили нервите на феновете си, но продължи в Мелбърн А Григор има да си връща на Рубльов, който го елиминира след 3:0 сета на Откритото първенство на САЩ миналата година. Стилът на руснака наподобява този на Макензи Макдоналд (САЩ), с когото Димитров се мъчи вчера.", "date": "2018.01.18", "title": "Ранно отпадане за Давид Гофен в Австралия"}
{"url": "http://clubz.bg/63003-osmanskata_imperiq_vs_syvetskata_priliki_i_razliki", "text": "Влизането на комунизма в учебната програма провокира много дебати и въпроси. Някои историци изказаха недоволство, че в новите учебници периодът на комунизма е представен в по-лоша светлина дори от този на османското владичество. Комунизмът влиза в учебниците по история Сравнението между тези два периода е доста интересна тема. И предполага по-различен подход към историята от учебникарските клишета. Ето няколко факта, които са добър повод за размисъл. Списъкът със сигурност би могъл да бъде продължен.", "date": "2018.01.18", "title": "Османската империя vs съветската. Прилики и разлики"}
{"url": "http://clubz.bg/63072-obedineni_patrioti_pravitelstvoto_prielo_istanbulskata_konvenciq_nezakonno", "text": "Нова интерпретация по темата защо не трябва да се ратифицира от Народното събрание Истанбулската конвенция извадиха от \"Обединени патриоти\". Според тях и решението на Министерството на правосъдието да подпише документа на Съвета на Европа за защита на жените от насилие през 2016 г., и решението на Министерския съвет да го приеме и да го прати в парламента са взети в нарушение на Закона за международните договори. Това обяви лидерът на парламентарната група на \"патриотите\" Волен Сидеров. Според него и адвоката Явор Нотев, заместник на Сидеров в \"Атака\", нарушени били текстовете на чл. 3 и евентуално на чл. 4 от закона, защото правителството не е подготвило законовите промени, които биха последвали от подписването и ратификацията на конвенцията, обясни Нотев. Сидеров пък повтори старата интерпретация, че приемането на конвенцията била подготовка към въвеждане на \"трети пол\", \"гей бракове\" и т. н. Юристите на \"патриотите\" вярват, че в документа имало предпоставки да се променя и Конституцията на България. Той се разграничи от медийни публикации, че в групата на \"Обединени патриоти\" има разнобой дали конвенцията за защита на жените от насилие и против домашното насилие би била подкрепена, ако има нов превод на документа. От Съвета на Европа, чиято е Истанбулската конвенция, вече обявиха, че нов превод ще има. \"Gender е само за социалните роли на мъжа и жената\" На въпрос какво ще стане, ако ГЕРБ не се съобрази с призива и може ли този въпрос да доведе до разрив в управляващата коалиция, Сидеров отвърна: \"Този въпрос ще го решим колективно в рамките на \"Обединени патриоти\" и тогава ще ви съобщим.\"  След това обаче уточни: Сидеров изброи и кои държави според него \"не са подписали\" конвенцията, изработена от Съвета на Европа, включвайки страните Русия, Армения и Азербайджан (които наистина не са я подписали, но са едиствените от всички 47 страни в Съвета на Европа - б.р.), но и Канада, Япония, Мексико и САЩ. Лидерът на \"Атака\" уточни, че тези страни не са в Съвета на Европа, но били \"важни държави\". Не стана яско как се очаква да подпишат конвенцията, щом са извън формата от държави, които са я изработили и в който се гласува приемането ѝ и не са страна по нея.  Водачът на националистите в парламента обяви за \"неподписали\" и част от страните, които са в процес на ратификация на документа.  Той е подписан и от ЕС, приет е от Европейския парламент с внушително мнозинство, а дори представителят на \"патриотите\" в ЕП Ангел Джамбазки не е гласувал \"против\", а \"въздържал се\". ", "date": "2018.01.18", "title": "\"Обединени патриоти\": Правителството приело Истанбулската конвенция незаконно"}
{"url": "http://clubz.bg/63071-bojko_borisov_po_zeleno_ot_nasheto_pravitelstvo_nqma", "text": "След като вчера пред европарламента премиерът Бойко Борисов заяви, че е \"зелен човек\", днес той обяви, че \"по-зелено от нашето правителство няма\". Това стана малко преди заседанието на кабинета. Борисов като \"зелен човек\": Спирал съм проекти, за да се излюпят щъркелчета Министърът на екологията Нено Димов веднага се включи, за да подкрепи Борисов. И допълни, че става дума за кабинков лифт, който трябва да реши проблема на ски курорта в Банско. Димов изтъкна, че колите замърсяват много повече околната среда. Алпинистът Боян Петров внася в екоминистерството свои предложения за Пирин Вицепремиерът Валери Симеонов заяви, че решението за втори лифт в Банско е взето отговорно и то ще бъде прокарано. Според Борисов Симеонов би могъл да се срещне с екозащитниците, за да говори с тях. Премиерът коментира и други теми. Той изтъкна, че имаме \"маса хеликоптери\", които биха могли да се ползват за нуждите на Бърза помощ. И допълни, че хеликоптерите са здрави, но не са обслужвани. Красимир Каракачанов отчете, че вече се работи по въпроса. Борисов честити и рождения ден на енергийния министър Теменужка Петкова от името на кабинета. Тази вечер отново има протести на природозащитници, недоволни от решенията на \"най-зеленото правителство\". Отново протести за Пирин. В 27 града Алпинистът Боян Петров внася в екоминистерството свои предложения за Пирин Отново протести за Пирин. В 27 града", "date": "2018.01.18", "title": "Бойко Борисов: По-зелено от нашето правителство няма"}
{"url": "http://clubz.bg/63075-vlastta_planira_razshirenie_na_trakiq_v_uchastyka_sofiq_plovdiv", "text": "Правителството планира разширяване на магистрала \"Тракия\" в участъка София - Пловдив, откъдето само за едно денонощие по коледните празници 30 000 автомобила са напуснали София. Това заяви по БНТ днес министърът на регионалното развитие и благоустройството Николай Нанков. По предписание на Европейската комисия ще се ремонтират и всички опасни тунели по магистралите - \"Ечемишка\", \"Топли дол\" и \"Траянови врата\", каза още Нанков. Преди година паднала осветителна греда в неремонтираната тръба в тунел \"Ечемишка\" причини смъртта на 64-годишна жена. Причина за тежкия инцидент се оказа корозия на носещата метална конструкция на осветителната система, тъй като тунелът не е бил ремонтиран от десетилетия. Пътищата с тол такси ясни до август   По БНТ Нанков увери, че от гледна точка на процедурите другите два важни проекта - \"Велико Търново - Русе\" и \"Видин - София\", вървят добре. По държавната телевизия регионалният министър отново повтори, че след 7 месеца България ще има нова система за таксуване по пътищата. Тировете над 3.5 това ще плащат на база изминато растояние, а леките автомобили с електронна винетка - на база време. Тол системата се изгражда от австрийския консорциум \"Капш трафик солюшънс\", ще струва 150 милиона лева и е за сметка на изпълнителя, който ще получи средствата си от приходите от такси през следващите 3 години.  Официално: „Капш Трафик Солюшънс“ ще прави тол системата Регионалният министър отново припомни, че 352 милиона лева са събрани от винетни такси за 2017 г. Очаква се от 2019 година да се генерира ресурс от около милиард, за да може да се поддържа съществуващата републиканска пътна мрежа в добро състояние. Николай Нанков: На два пъти намалявахме тавана на цените за саниране Над 6000 км третокласни пътища и над 1500 второкласни се нуждаят от спешен ремонт. Това са пътища, които не са ремонтирани от 40-50 години. Второто направление, за което ще се разходват постъпленията от тол таксите, е предвидено за доизграждане на автомагистралите и скоростните отсечки. През тази година се очаква между 7 и 10 милиона лева да бъдат повече постъпленията от винетни такси. Приоритети за правителството са магистралите \"Струма\" и \"Хемус\". Започва строителството на още 30 км от \"Хемус\", а \"Струма\" ще бъде завършена без Кресненското дефиле и без тунел \"Железница\". Официално: „Капш Трафик Солюшънс“ ще прави тол системата Николай Нанков: На два пъти намалявахме тавана на цените за саниране", "date": "2018.01.18", "title": "Властта планира разширение на \"Тракия\" в участъка София-Пловдив"}
{"url": "http://clubz.bg/63076-prokuraturata_da_razsledva_domashnoto_nasilie_bezapelacionno_predlaga_bsp", "text": "Домашното насилие да бъде престъпление от общ характер - това предлагат с промени в Наказателния кодекс от БСП като алтернатива на Истанбулската конвенция. Идеята представи пред журналисти лидерката Корнелия Нинова. И БСП против Истанбулската конвенция В момента, ако в семейството е станала лека или средна телесна повреда, това не се преследва по общия ред, а с искова молба до съда. Изследвания показват, че много от жертвите на насилие не подават такава или я оттеглят скоро след това. Разследващите органи твърдят, че това ограничава сериозно действията им. Промяната на БСП е в ключовия чл. 161, който описва кои престъпления прокуратурата продължава да преследва, независимо дали жертвата иска прекратяване или не. Сега в тях ще влиза и причиняване на средна телесна повреда от възходящ, низходящ роднина, съпруг, брат или сестра. БСП реши да се обяви против Истанбулската конвенция за насилието срещу жените въпреки подкрепата на техните евродепутати за нея. Лидерът на ПЕС и бивш първи в партията Сергей Станишев реагира остро срещу решението на Нинова. Подобно на \"Обединените патриоти\" и червените се опасяват от несъществуващата възможност за дефиниране на \"трети пол\" от Конвенцията. Станишев срещу Нинова за Истанбулската конвенция, соцдепутатите ще гласуват \"против\" Тя изтъкна, че законопроектът предвижда и увеличаване на наказанието при рецидив. В момента в НК присъдата е до 3 години затвор, според проекта на БСП при повторно нарушение се предвижда от 1 до 5 години. Станишев срещу Нинова за Истанбулската конвенция, соцдепутатите ще гласуват \"против\"", "date": "2018.01.18", "title": "Прокуратурата да разследва домашното насилие безапелационно, предлага БСП"}
{"url": "http://clubz.bg/63068-levski_zapochna_s_tejka_zaguba_v_malta", "text": "\"Левски\" записа тежка загуба с 0:3 от шампиона на Малта \"Хибърниънс\" в първата си контрола от лагера на острова в Средиземно море. Двубоят се игра на националния стадион \"Та'Али\" в Ла Валета. Головете за домакините паднаха в 3-тата, 45-ата и 69-ата минута. \"Левски\" имаше своите възможности да отбележи, но не успя. И като цяло игра доста слабо. В титулярния състав на \"сините\" започнаха 16-годишният юноша на клуба Томислав Папазов и новото попълнение Станислав Костов на върха на атаката. След почивката треньорът Делио Роси подмени почти целия състав, като пусна още млади футболисти от школата на \"Герена\". \"Левски\" атакуваше, а \"Хибърниънс\", съставен от аматьори, залагаше на контри, които в крайна сметка му донесоха успех. След срещата Делио Роси обяви пред клубния сайт, че този мач е бил просто тренировка. \"Сините\" са в началото на подготовката си, докато техният съперник е в разгара на местния шампионат. Италианецът е искал да види определени неща, резултатът не го вълнува. Той изрази надежда, че \"Левски\" ще привлече нови попълнения, но пренасочи въпросите за трансферите към клуба. Все пак Делио Роси обеща, че тимът му ще е коренно различен преди подновявянето на първенството в Първа лига. Следващият мач на \"Левски\" от подготовката е на 21 януари срещу австрийския \"Волфсбергер\".", "date": "2018.01.18", "title": "\"Левски\" започна с тежка загуба в Малта"}
{"url": "http://clubz.bg/63032-gripyt_kojto_ubi_100_mln_dushi_predi_100_godini_snimki", "text": "През този януари се навършват 100 години от най-голямата пандемия от грип. Тя избухва през 1918 г. и заразява над 500 млн. души в цял свят. Стига дори до отдалечени острови в Тихия океан и до Арктика. Резултатът е близо 100 млн. души жертви - между 3 и 5 на сто от световното население. Това е и едно от най-унищожителните бедствия в историята на човечеството. Щамът на вируса е  H1N1. Продължителността на живота рязко спада. Обикновено грипът атакува и причинява смърт при най-младите, най-възрастните и при хората, които вече страдат от други  заболявания, пандемията от 1918 г. убива основно млади и здрави хора. Има множество различни обяснения за огромната смъртност по време на грипната вълна от 1918 г. Според някои изследователи този специфичен щам на вируса е бил изключително агресивен. Интересното е, че силният имунитет в този случай не е бил предимство, реакцията на организма е била по-силна и вирусът е действал смъртоносно при по-силните организми. Според по-скорошни проучвания, основани на медицински доклади и свидетелства от периода на пандемията, вирусната инфекция не е била по-агресивна от предишни грипни вълни, но следвоенните обстоятелства - недохранване, лоша хигиена, свръхнатоварени медицински лазарети и болници - всичко това води до развиването на бактериална суперинфекция, която убива голяма част от пациентите обикновено след по-продължително залежаване. За да поддържат висок бойния дух, цензурите по време на Първата световна война крият данни за болестта и смъртността в Германия, Великобритания и Франция, както и в САЩ. По-свободни са средствата за информация в неутрална Испания - там има много свидетелства например за тежкото боледуване на испанския крал Алфонсо XIII. Това създава фалшива представа, че болестта е най-тежка в Испания и оттам се появява и наименованието \"испанска инфлуенца\" или \"испански грип\".  Пандемията често е описвана като \"най-големия медицински холокост в историята\". За 24 седмици грипът убива повече хора, отколкото СПИН за 24 години. Болестта върлува във всяко кътче на земното кълбо. 17 млн. се смята, че умират в Индия, около 5 на сто от населението. В Япония от 3 млн. заразени умират 390 хил. души. В Таити 13 на сто от населението умират само за месец. В Самоа загиват 22 на сто от 38 хил. души население за два месеца.  В САЩ около 28 на сто са заразени, а между 500 000 и 675 000 губят живота си. Особено силно засегнати са коренните американци. Цели села изчезват в Аляска. Във Великобритания умират 250 хил. души, във Франция - 400 хил. Сред жертвите на пандемията са бляскави умове и таланти като социолога Макс Вебер, художниците Густав Климт и Егон Шиле, поета Гийом Аполинер. Любопитна подробност е, че сред покосените от болестта е и Фредерик Тръмп, дядото на сегашния американски президент Доналд Тръмп. За първи път епидемията в САЩ избухва в Кемп Фънстън, Форт Райли, в Канзас - това е лагер за военна подготовка на американските войски, които участват в Първата световна война. От Асошиейтед прес припомнят няколко снимки от САЩ, които напомнят за случилото се преди 100 години. Фотографиите са от Библиотеката на американския Конгрес.  ", "date": "2018.01.18", "title": "Грипът, който уби 100 млн. души преди 100 години (СНИМКИ)"}
{"url": "http://clubz.bg/63059-jivot_pri_70_snimki", "text": "Няколко снимки в инстаграм разпалиха интереса на американски и британски сайтове и вестници към най-студеното място на света. Чуждестранните медии разказват за крайно ниските температури в Якутия и показват как местните жители оцеляват в мразовитите условия, пише Лента.ру. Така например журналисти от американското издание Bored Panda, след като разгледали снимките от „полюса на студа“ – селището Оймякон – в инстаграм, стигат до извода, че на този фон техните всекидневни оплаквания от времето изглеждат доста глупаво, пише Лента.ру. През януари стълбчето на термометъра в Оймякон се спусна под минус 60 градуса. „Вашингтон пост“ разказва, че при подобни температури съществува постоянна опасност от измръзване и публикува снимки на местни жители с измръзнали лица. Вестникът публикува и спомените на новозеландския фотожурналист Амос Чапъл, който през зимата на 2015 г. по поръчка на „Вашингтон пост“ работи в този регион. След двудневно пребиваване в Якутия, при което е прекарвал на открито по няколко часа, той се чувствал буквално „разбит физически“. Изданието отбелязва, че независимо от невероятния студ продавачите на пазара продължават да излизат на работа. В Оймякон продължителността на деня варира от 3 часа през декември до 21 часа през юни, когато почти не се стъпва. Най-ниската измерена температура там е била през 1964 г. – минус 71,1 градуса. В края на 2017-а хората в интернет се шокираха, че при температура в Оймякон минус 50 градуса децата продължават да ходят на училище. Но според правилника училището затваря при минус 52 градуса. Британският „Телеграф“ публикува в сайта си видео с китайски туристи, които при минус 65 решават да се потопят в един якутски извор.", "date": "2018.01.18", "title": "Живот при -70 (СНИМКИ)"}
{"url": "http://clubz.bg/63057-s_paleji_i_skalypeni_procesi_pydqt_obshtestvo_memorial_ot_severen_kavkaz", "text": "Така коментира специално за Клуб Z последните събития около общество \"Мемориал\" Кирил Коротеев. Той е председател на Правозащитния център \"Мемориал\", който е част от обществото, документиращо престъпленията на сталинизма и другите режими в СССР, както и в днешна Русия. Заради дейността си и заради финансирането от чужбина организацията е обявена за чуждестранен агент. Вчера сутринта бе подпален офисът на правозащитния център \"Мемориал\" в Назран, столицата на кавказката автономна република Ингушетия. А на 9 януари бе арестуван Оюб Титиев - председателят на \"Мемориал\" в чеченската столица Грозни. Ровиш в миналото на ГУЛАГ? А дали не си луд? Мнозина смятат, че властите в Северен Кавказ действат по указание на Москва. Кирил Коротеев обаче е на малко по-различно мнение. Оюб Титиев (60 г.) бе задържан, след като колата му бе спряна от сътрудници на Пътно-патрулната служба )ППС). В продължение на няколко часа правозащитникът бе в неизвестност. Ден по-късно пресцентърът на МВР в Чечения съобщи, че в автомобила на Титиев бил открит \"пакет с вещество от растителен произход със специфична миризма на марихуана\". Срещу него е започнало криминално дело за съхраняване на 180 грама от наркотика. Самият Титиев категорично отрича да е държал наркотици и твърди, че пакетът, открит в автомобила, не е негов. Той се намира в ареста на МВР в градчето Курчалой. Как се закрива правозащитна организация по руски? На 11 януари съдът в град Шали постанови Титиев да остане в ареста за два месеца. Ден по-късно правозащитникът предаде чрез адвоката си писмо до руския президент Владимир Путин, шефа на Следствения комитет (СК) Александър Бастрикин и директора на ФСБ Александър Бортников. И допълва, че пакетът, за който го съдят, е бил подхвърлен в колата му. Офисът на \"Меморал\" в Назран пък бе подпален през нощта на 16 срещу 17 януари. В 3,35 часа местно време пред сградата спряла кола, от която излезли двама маскирани. Те носили бидон. Двамата поставили до стената стълба и се качили по нея до прозорците на втория етаж, където се намира представителството на \"Мемориал\". Бандитите дори се опитали да счупят видеокамерата. След това излезли извън нейния обхват. Ако се съди по последиците, нападателите разбили прозореца и проникнали в помещението, разпръснали съдържанието на бидона и извършили палеж. Видеокамерата заснела бягството им. Нанесени са щети на три от шестте стаи на офиса. Изгоряла е част от документацията. \"Хората трябва да разберат - при Сталин не е имало сигурност за никого\" Руските управници от доста време насам се опитват да омаловажат престъпленията на Сталин и дори ги отричат. Вместо това те предпочитат да изтъкват как той едва ли не сам е спечелил Втората световна война. Президентът Владимир Путин, който нарича разпадането на СССР най-голямата геополитическа катастрофа на ХХ век, заяви, че прекалената демонизация на Сталин е един от начините да се атакува Русия. Историкът Юрий Дмитриев от автономната република Карелия отдавна е под прицела на руските власти заради дейността си в \"Мемориал\". Той документира престъпленията на сталинизма от 30 години. Първо го арестуваха по скалъпено обвинение за притежание на детска порнография. След като наскоро съдът отказа да продължи ареста му, властите наредиха той да бъде подложен на психиатрични тестове. Как се закрива правозащитна организация по руски? \"Хората трябва да разберат - при Сталин не е имало сигурност за никого\"", "date": "2018.01.18", "title": "С палежи и скалъпени процеси пъдят общество \"Мемориал\" от Северен Кавказ"}
{"url": "http://clubz.bg/63061-evrodeputat_g_n_putin_e_bandit_i_upravlqva_banditska_dyrjava", "text": "Изявлението бе направено по време на обсъждане в Европарламента на ролята на Русия в дезинформацията на обществата в Европа. Преди това Европейската комисия обвини Русия, че води дирижирана прокремълска дезинформационна кампания в страните от ЕС и констатира \"със съжаление\", че тази пропаганда \"може да бъде изключително ефикасна\", предаде Франс прес, цитирана от БТА. Британският еврокомисар говори по време на дебатите в ЕП под мотото \"Русия и влиянието на нейната пропаганда в страни от ЕС\". За две години ресорният орган на ЕК е събрал над 3500 примера за прокремълска дезинформация, която противоречи на фактите и въпреки това е достъпна за обществото. При това тя е била разпространена на голям брой езици по многобройни поводи, каза Кинг. Еврокомисарят за сигурността подчерта, че \"(руските) власти изобщо не крият целите на тази кампания\". Кинг призова към бдителност. Много депутати поискаха в изказванията си социалната мрежа фейсбук да бъде подложена на същите законови регулации като традиционните средства за масова информация и да бъде задължена да порверява истиността на информацията, защото по същество мрежата се е превърнала в информационен източник, съобщи Би Би Си. Телевизия Ар Ти (бившата \"Раша тудей\") и информационна агенция \"Спутник\" - руски държавни чуждоезични медии - са обвинявани в Европа и САЩ, че разпространяват пропагандата на Кремъл и дори че се опитват да се месят в избори, отбелязва Франс прес. До скоро повод за безпокойство будеха предимно източноевропейски страни. В последно време обаче се появиха данни за предполагаема руска намеса в президентските избори в Съединените щати през ноември 2016 г., инциденти в Германия, президентските избори във Франция през миналата пролет, както и \"манипулации\" в социалните мрежи в полза на привържениците на независимостта на Каталуня преди референдума за самоопределение в испанската автономна област на 1 октомври.", "date": "2018.01.18", "title": "Евродепутат: Г-н Путин е бандит и управлява бандитска държава"}
{"url": "http://clubz.bg/63060-otnovo_protesti_za_pirin_v_27_grada", "text": "Днес отново са насрочени протести на природозащитниците. Те излизат срещу приетото на 28 декември 2017 г. решение на Министерския съвет за отваряне за строителство на 48% от територията на Национален парк \"Пирин\".  Борисов бил на тайна среща за Пирин с еколозите  Те ще бъдат в 19 града в България и 8 в чужбина, съобщават от \"За да остане природа в България\". \n\tТози път протестите обхващат София, Благоевград, Бургас, Варна, Велико Търново, Велинград, Габрово, Казанлък, Пазарджик, Плевен, Пловдив, Русе, Свиленград, Свищов, Сливен, Смолян, Стара Загора, Трявна, Хасково, а също Берлин, Брюксел, Виена, Лондон, Оксфорд, Прага, Сидни и Хамбург и са подкрепени от коалицията от неправителствени организации и граждански групи \"За да остане природа в България\",  Тед Кочев подкрепи защитниците на Пирин: Не се предавайте! (ВИДЕО) Пълният списък е на    \n\tПодробности за събитието има на    Тед Кочев подкрепи защитниците на Пирин: Не се предавайте! (ВИДЕО)", "date": "2018.01.18", "title": "Отново протести за Пирин. В 27 града"}
{"url": "http://clubz.bg/63062-jordan_conev_dps_e_upravlqvalo_s_bsp_beshe_neuspeshno", "text": "Зам.-шефът на парламентарната група на ДПС Йордан Цонев коментира пред Нова тв защо ДПС не се присъедини към БСП във внасянето на вота на недоверие срещу кабинета. Последните два пъти, когато ДПС бе официално във властта, бяха именно в коалиция с БСП - по времето на кабинетите на Сергей Станишев и Пламен Орешарски. Цонев обаче продължи да посочва разликите между двете партии. И изтъкна, че през последните 10 години България се нуждае от сериозни реформи във всички сфери. Това се констатира от всички парити, но нито една не го прави. Той все пак подчерта, че ДПС е опозиция на това управление най-малкото защото в него участват националисти. Според Цонев няма нужда опозицията да е единна. Единни трябва да са само партиите в управлението. Според него казусът с Пирин трябва да се реши в рамките на \"разумната екология\". ДПС ще работи за ускоряване на интеграцията на Западните Балкани и за по-активен диалог с Турция.", "date": "2018.01.18", "title": "Йордан Цонев: ДПС е управлявало с БСП, беше неуспешно"}
{"url": "http://clubz.bg/63065-alpinistyt_boqn_petrov_vnasq_v_ekoministerstvoto_svoi_predlojeniq_za_pirin", "text": "Алпинистът Боян Петров ще внесе днес в Министерството на околната среда и водите собствени предложения за изменения в плана за управление на Национален парк \"Пирин\", обяви самият той пред БНТ. По думите му тези текстове ще осигурят \"гарантиране на това, което казва премиерът Бойко Борисов - \"нито едно борче за втория лифт\". Предложението му касае само и единствено изграждането на втората кабинка и не отваря вратата за бъдещо строителство на ски писти и съоръженията към тях, както прави измененият от правителството на 28 декември план. Петров предлага още всичко, което предстои да бъде изградено, да става след задължителните екооценки. Борисов бил на тайна среща за Пирин с еколозите  Пред  ден по-рано Боян Петров обясни текст по текст: \"Редакцията, която предлагам (виж таблицата долу - бел. ред.), ще конкретизира промените, така че да станат разбираеми за всички. Новото ни предложение включва изрично възможността да се построи още една въжена туристическа линия в ски зоната над Банско, но изключва възможността за изграждането на нови и разширяването на съществуващите ски писти. Това става ясно още в точка 1 на предложението за промяна на правителственото решение. \n\tСега тя гласи следното: \"На цялата територия на НП \"Пирин\" се въвеждат следните допълнителни забрани: \n\t1) Строителство на нови и разширяване на съществуващи ски писти и съоръжения освен допустимите в съответните зони.\" Аз предлагам следната промяна: \"  Банско иска нови хиляди декари за строителство Валери Симеонов: Вторият лифт на Банско е благотворителен жест Банско иска нови хиляди декари за строителство Валери Симеонов: Вторият лифт на Банско е благотворителен жест", "date": "2018.01.18", "title": "Алпинистът Боян Петров внася в екоминистерството свои предложения за Пирин"}
{"url": "http://clubz.bg/63067-pokana_ot_teodor_ushev_v_tymnoto_ogledalo_na_fantaziqta_mu", "text": "Проектът се нарича „Като в тъмно огледало“   и комбинира рисунки върху спасителни термични одеяла, видео арт и инсталация с миксирана реалност. Авторът ще провокира посетителите да  , гласи описанието на творбата. Чрез инсталацията Ушев ще ни предложи да осмислим  Експерименталната технология „миксирана реалност“   добавя дигитални 3D картини и образи, като ги смесва със заобикалящата зрителя среда. Така в интерактивно преживяване се миксират реалният и виртуалният свят, където физическите и дигиталните обекти съществуват заедно и взаимодействат в реално време. В рамките на проекта ще бъде реализирана първата в България „потапяща“ инсталация   – едно от най-иновативните и атрактивни течения във визуалното изкуство. При него с помощта на специална каска очила зрителят се въвлича в алтернативна среда, добивайки оптичната илюзията, че е част от действието, което вижда в тях. Освен видеото с миксирана реалност част от проекта е създаването на филм, който може да бъде видян в самата галерия, както и изложба на обектите с изображения, от които са създадени те. За сходен проект кинорежисьорът Алехандро Иняриту получи „Оскар“. „Carne y Arena“   създаден чрез виртуална реалност, разказва за мигранти, проправящи си път през пустинята в САЩ. За разлика от виртуалната реалност, която създава илюзорна картина, при миксираната реалност, която ще ни покаже Теодор Ушев, е комбинирана илюзорна картина с реалната заобикаляща среда. „Като в тъмно огледало“ е първият самостоятелен голям проект, който българинът подготвя у нас извън киното. Художникът има реализирани подобни инициативи, изложби и инсталации в различни държави по света – в арт център „Барбикан“ в Лондон, в Музея на цивилизациите в Квебек, в Градската галерия на Утрехт, в Любляна, Токио, Сан Франциско, Анеси и др. Изложбата е финансирана по програма „Култура” на Столичната община в партньорство със Софийската градска художествена галерия и Националния филмов борд на Канада. Организатори на изложбата са фондация „Моменти“ и „Кидс Хаус“.", "date": "2018.01.18", "title": "Покана от Теодор Ушев в тъмното огледало на фантазията му"}
{"url": "http://clubz.bg/63078-ikonomikata_na_kitaj_s_ryst_ot_69_za_2017_g", "text": "Икономиката на Китай е отчела растеж от 6.9% през 2017 г., което е сериозно повишение за първи път от седем години. Постигнатият ръст е по-висок от целта, поставена от Пекин, за около 6.5 на сто. Китай е ключов двигател на глобалната икономика и по-добрите от очакваното данни са посрещнати със задоволство от инвеститорите, макар анализаторите да смятат, че са надценени. Този месец правителствата на автономния регион Вътрешна Монголия и на големия индустриален град Тянжин признаха, че техните икономически показатели за 2016 г. са надценени. Бундесбанк включи китайския юан във валутните си резерви Темпът на растеж за 2017 г. е най-висок за последните две години, ако се приемат данните по номинална стойност, и за първи път икономиката е нараснала по-бързо от предходната година от 2010-а насам. Въпреки това, тъй като Пекин засилва усилията си за намаляване на рисковия дълг и повишаване на качеството на въздуха, анализаторите твърдят, че това може да повлияе на растежа през 2018 г. Международният валутен фонд (МВФ) обаче предупреждава за \"големите рискове\" в Китай. Един от тях са дълговете на Китай, които нараснаха значително през последните години заради твърде големия брой заеми за местните власти, дълговете на предприятията и домакинствата и неефективните банкови заеми. МВФ наскоро заяви, че дългът на страната е нараснал и вече е равен на 234% от общото производство. Спрямо 2016 година дълговете растат със 7.5% до 16.47 трилиона юана (около $2.56 трилиона), въпреки че са под очакваните от правителството задължения за 18.82 трлн. юана. Препоръката на МВФ е Пекин да се концентрира по-малко върху растежа и вместо това да помогне за подобряване на финансовите показатели на банките. Пекин междувременно твърди, че предприема стъпки за ограничаване на рисковия дълг заради въздействието, което може да има върху икономическия растеж. Правителството обеща да продължи да се справя с местните правителствени дългове, както и да помогне на държавните предприятия да намалят задълженията си и да платят облигациите си навреме през тази година.  На икономическия растеж в краткосрочен план се очаква да повлияят и мерките срещу замърсяването на въздуха, въведени в 28 града в Китай през миналата година. Мерките включват закриване или намаляване на производството в заводи за производство на цимент, стомана и други от сектора на тежката индустрия. Домакинствата също бяха помолени да преминат към природен газ и електроенергия от въглища, за да ограничат замърсяването. Но тази политика остави милиони китайци без отопление и беше временно изоставена през декември. Китайските представители заявиха, че качеството на въздуха в Пекин се е подобрило рязко през зимата на 2017 г.", "date": "2018.01.18", "title": "Икономиката на Китай с ръст от 6.9% за 2017 г."}
{"url": "http://clubz.bg/63064-deputatite_ratificiraha_dogovora_za_dobrosysedstvo_s_makedoniq_edinodushno", "text": "186 депутати единодушно подкрепиха ратификацията на Договора за приятелство, добросъседство и сътрудничество между Република Македония и България днес. Това става дни, след като македонският парламент също одобри финално споразумението между двете държави. Там мнозинството надделя едва с 1 глас. Македония ратифицира договора за приятелство с България Първите изказвания в зала бяха позитивни декларации от страна на ГЕРБ и ДПС. Трети се изказа депутатът от БСП Валери Жаблянов, който започна с призив да се спре с \"фанфарите\", а според него в договора въпросът за българската нация е \"оставен настрани\". И че не приемал понятието \"близки връзки\", защото става дума за един народ. Договорът признава две държави, два народа, \"добре, че не признава две азбуки, толкова стигна смелостта на премиера\", каза още червеният депутат. И изтъкна, че клаузата да няма \"недобронамерена пропаганда\" между двете държави означава следното: Според него договорът е Опонира му Юлиан Ангелов от \"Обединените патриоти\", който заяви, че \"за пореден път\" депутати прокарват интереси на чужди държави в парламента. И отбеляза, че именно сегашните управляващи там - Зоран Заев и неговата партия - са първите политици, посмели да заявят, че има българи в Македония. Кристиан Вигенин обаче излезе и заяви, че Той отбеляза, че БСП и в управление, и в опозиция е подкрепяла социалистите на Заев през годините, когато са били \"преследвани, заплашвани, обвинявани\", левицата била до тях и им помогнала да имат подкрепата на ПЕС. Според него по-важно от договора е как той е повлиял от отношението в Македония и отбеляза, че по всичко личи, че той показва нова посока в политиката в страната, както и че антибългарските настроения не работят за ВМРО-ДПМНЕ на избори в съседката ни, както показват последните местни избори там. След гласуването на първо и второ четене днес, външната министърка Екатерина Захариева излезе, за да благодари на всички, работили за подписването на договора през годините и на депутатите за решителния им вот. И обеща да информира редовно за изпълнението на договора. Договор за приятелство, добросъседство и сътрудничество (ПЪЛЕН ТЕКСТ) На 20 юни 2017 г. след среща в София Бойко Борисов и македонският му колега Зоран Заев обявиха решението да подпишат документ, който да предефинира отношенията между двете държави.  През август двамата министър-председатели подписаха договора в македонската столица Скопие и обявиха готовност за бъдещи споразумения. Множество анализатори посочиха, че в голяма степен споразумението е рамка, която трябва да бъде изпълнена със съдържание. Подписахме историческия договор с Македония (СНИМКИ+ВИДЕО) Скоро след това българските депутати приеха декларация за одобряване на договора с изненадващо за това Народно събрание мнозинство - единодушно. В Македония договорът срещна отпор от опозицията в лицето на Никола Груевски, и той мина едва с 1 глас в Събранието на югозападната ни съседка. Предстои създаването на две комисии - междуправителствена за мониторинг и следене на спазването на договора, и такава от историци от двете страни, които да работят върху съобразяване на българската и македонската история. Кой ще бъде част от втората комисия и каква точно ще бъде работата й ще е сред особено любопитните и оспорвани последствия от споразумението. Договор за приятелство, добросъседство и сътрудничество (ПЪЛЕН ТЕКСТ) Подписахме историческия договор с Македония (СНИМКИ+ВИДЕО)", "date": "2018.01.18", "title": "Депутатите ратифицираха Договора за добросъседство с Македония. Единодушно"}
{"url": "http://clubz.bg/63079-nad_500_osydeni_gi_nqma_v_zatvora_nqkoi_po_nad_10_godini", "text": "По данни на едва половината прокуратури в страната, над 500 души, осъдени на лишаване от свобода или доживотен затвор, продължават да са на свобода. Това обяви на брифинг Румяна Арнаудова, говорител на главния прокурор, цитирана от „Фокус”. Тя уточни, че данните са непълни и са до вчера. След инцидента в Нови Искър, където беше извършено шесторно убийство, когато беше установено, че извършителят  главният прокурор разпореди информация от спешен порядък от всички прокуратури, които изпълняват присъди“, обясни Арнаудова. До момента данните показват, че сред укрилите се от правосъдието има и такива, които са били осъдени преди повече от 10 години. Арнаудова посочи, че към момента няма случай в страната, в който да е влязла в сила присъда и тя да не е препратена към областните звена, които трябва да издирят, задържат и изпратят в затвора осъдения (по закон това е работа на прокуратурата, б.р.). Както Клуб Z съобщи по-рано, главният прокурор Сотир Цацаров разпореди проверки във всички районни и окръжни прокуратури, в Софийската градска прокуратура, в Специализираната прокуратура и във военно-окръжните прокуратури в страната относно срочността и ефективността на предприетите действия и мерки за установяване на осъдени с влезли в сила присъди с неприведени в изпълнения наказания \"лишаване от свобода\" и \"доживотен затвор\". Проверката цели и установяване на затруднения, пропуски и нарушения, както и положителни практики при изпълнението на наказанията с оглед повишаване ефективността на издирвателната дейност. Проверката е възложена на апелативните прокуратури в страната, Апелативна специализирана прокуратура и Военно-апелативна прокуратура, които ще извършат проверка на всички изпълнителни преписки, образувани за изпълнение на съдебни актове, по които към 15.01.2018 г. не са задържани осъдени лица с наложено наказание. Главният прокурор е разпоредил да бъдат проверени и всички преписки, по които присъдата е изпратена за изпълнение на областните звена \"Охрана\" при Министерството на правосъдието и в прокуратурите не е получено уведомление за задържане на осъдените лица.  В срок до 2.02.2018 г. апелативните прокуратури са задължени да изготвят обобщени доклади.Те ще бъдат анализирани от прокурори от отдел „Съдебен“ във Върховната касационна прокуратура. По инициатива на главния прокурор ще бъде проведена среща с професионалното ръководство на МВР и с ръководството на ГД \"Охрана\", МП за набелязване на конкретни действия по подобряване на издирвателната дейност при привеждане в изпълнение на наказанията. Ще бъде обсъдена необходимостта от изготвяне на предложения на законодателни промени за повишаване срочността и ефективността на действията по изпълнение на съдебните актове, както и промени, целящи недопускане на осъдени лица с влезли в сила присъди, да се отклонят от изтърпяване на наказанията и да останат ненаказани.", "date": "2018.01.18", "title": "Над 500 осъдени ги няма в затвора. Някои по над 10 години"}
{"url": "http://clubz.bg/63066-trymp_moskva_pomaga_na_phenqn_da_zaobikalq_sankciite", "text": "Русия помага на Северна Корея да си набавя стоки в нарушение на международните санкции, заяви в пространно интервю за Ройтерс американският президент Доналд Тръмп. Интервюто е 53-минутно и е направено в Овалния кабинет на Белия дом. Тръмп: Искам помощ от Путин за Северна Корея С всеки изминал ден Пхенян е по-близо до създаването на ракета с голям обсег, способна да достигне САЩ, смята Тръмп. Той изразява съмнение от ползата от преговори със севернокорейския лидер Ким Чен Ун. В миналото Тръмп не изключваше преки преговори с Ким. Тръмп не пожелава да коментира дали е имал някаква комуникация със сталинисткия вожд. През последните месеци двамата си размениха редица обиди и заплахи, което изостри напрежението в региона. Тръмп обиден на Ким, че го нарича \"стар\". Той нямало да му каже, че е \"нисък и дебел\" И изтъква, че предишните преговори със севернокорейците при неговите предшественици не са ограничили ракетната и ядрената програма на Пхенян. Американският президент похвали Китай за усилията да ограничи доставките на петрол и въглища за Северна Корея. Но допълни, че Пекин може да направи още много по отношение на Пхенян. Той обаче заяви също, че, изглежда, Русия запълва празнините, оставени от китайците. В края на декември 2017 г. източници от западноевропейските служби за сигурност заявиха пред Ройтерс, че руски танкери са доставяли гориво на Северна Корея най-малко три пъти в месеците преди това чрез прехвърляне на товари в открито море в нарушение на международните санкции. Москва отрече да е нарушавала санкциите срещу Пхенян. Защо Тръмп нарече Ким точно Rocket Man? Северна Корея: Тръмп заслужава смъртна присъда Северна Корея разчита на вноса на горива, за да може затруднената ѝ икономика да продължи да работи. Петролът ѝ е необходим и за програмата за междуконтинентални балистични ракети и ядрената програма. Тръмп неведнъж е определял разследването в САЩ за руска намеса на президентските избори през 2016 г. като пречка за подобрение в отношенията с Москва. САЩ възпират Русия с нова ядрена бойна глава Тръмп заяви, че Пхенян постоянно се приближава към създаването на ракета, способна да достигне САЩ. След последното си изпитание на междуконтинентална балистична ракета през ноември 2017 г. КНДР заяви, че САЩ вече са в обсега ѝ. Някои експерти смятат, че предвид траекторията и изминатото разстояние тя е способна да достигне чак до Вашингтон. Те обаче казаха също, че Северна Корея все още не е представила никакви доказателства, че е преодоляла всички технически пречки за тази цел. Сред тях е разработването на устройство за завръщане в атмосферата, необходимо за носене на ядрена бойна глава. Тръмп заяви, че приветства преговорите между Северна и Южна Корея покрай зимните олимпийски игри в Пьончан и определи това като възможен първи етап за уреждане на кризата. Двете Кореи под общ флаг на откриването на олимпиадата Той не каза дали САЩ са обсъждали ограничен превантивен военен удар, за да покажат на Пхенян, че не се шегуват. Тръмп даде и най-ясния до този момент знак, че администрацията му ще предприеме търговски контрамерки срещу Китай. Той и икономическият му съветник Гари Кон, който също присъства на разговора в Овалния кабинет, заявиха, че Пекин е накарал американските компании да му предадат интелектуалната си собственост като цена за това да правят бизнес там. Тръмп обяви търговски сделки за $250 млрд. с Китай САЩ са започнали търговско разследване по въпроса. Скоро търговският представител на Вашингтон ще излезе с препоръки. Президентът заяви, че Китай може да понесе големи щети, без обаче да даде подробности. Тръмп бе попитан и за срещата си със сенатори през миналата седмица, на която се твърди, че е използвал вулгарен израз по адрес на Хаити и африканските държави. Най-мекият превод на български на израза бе \"скапани държави\". Но думата \"скапани\" може да бъде заменена и с \"л...няни\" или с \"клоаки\". Тръмп: Защо са ни имигранти от \"скапани държави\"? Президентът не потвърди дали е използвал този израз, но заяви, че на срещата е говорено с груб език. Той заяви, че вече няма никакво доверие на демократа Дик Дърбин - един от участниците, който по-късно разказа публично за думите на държавния глава. Американският лидер разкритикува споразумението между двете партии за защита от депортиране на децата на нелегалните имигранти, като го нарече \"отвратително\". Възможно е сделката да бъде постигната до 5 март, но времето изтича, предупреди той. Официално. Тръмп призна Йерусалим за столица на Израел Тръмп отрече, че планираното преместване от Тел Авив в Йерусалим на американското посолство в Израел ще бъде извършено до една година. Израелският премиер Бенямин Нетаняху заяви, че очаква това да стане в този срок. Тръмп обаче обеща, че това ще бъде \"красиво посолство, но не такова, че да струва 1,2 милиарда долара\". Той имаше предвид цената на новото американско посолство в Лондон, за което обвини предшественика си Барак Обама. И отмени посещението си в британската столица, където трябваше да открие дипломатическата мисия. Тръмп няма деменция, но е дебел Тръмп говори пред Ройтерс ден след като лекарят му Рони Джаксън му препоръча диета и физически упражнения, за да отслабне. Президентът заяви, че би предпочел диета: Главният урок, който той си е извлякъл след една година в Белия дом, е, че Вашингтон е много елементарно и измамно място, но той обича столицата. Извън интервюто Доналд Тръмп остана верен на себе си и отново не мина ден без негова ярка проява. Снощи той най-сетне огласи носителите на спорните \"награди за фалшиви новини\", предаде АФП. Той публикува в любимото си средство за комуникация - туитър, линк към списъка с \"наградените\" на официалния сайт на Републиканската партия. Интересът към списъка с \"лауреатите\" бе толкова голям, че минути след поста на Тръмп в туитър сайтът на републиканците блокира, отелязва АФП.     В списъка фигурират също телевизия Ей Би Си, списанията \"Тайм\" и \"Нюзуик\". 4 от 11-те фалшиви според републиканците истории са съчинени от Си Ен Ен. На първо място в списъка фигурира Пол Кругман - носител на Нобелова награда за икономика за 2008 г. и автор на статии за \"Ню Йорк таймс\". Отбелязва се, че Кругман \"в деня на съкрушителната историческа победа на президента Тръмп каза, че икономиката никога няма да е съвземе\". След публикуването на списъка Тръмп отново нападна медиите в туитър:     По-късно обаче президентът пусна и малко по-положително послание:   Доналд Тръмп \"преби\" CNN (ВИДЕО) Това издание бе сред \"лауреатите\", удостоени от президента. Сенаторът от Аризона твърди, че правителството във Вашингтон има непоследователно и дори лицемерно отношение към свободата на медиите. Докато неговите представители често порицават насилието срещу журналисти в чужбина, Тръмп продължава с непрестанните си нападки срещу почтеността на американските журналисти и медии. Другият сенатор от Аризона - Джеф Флейк, пък сравни държавния глава със Сталин. Причината е най-вече използваният от Тръмп израз \"врагове на народа\", изтъкна той в реч пред Сената. За такива са били обявявани всички, критикуващи властта по времето на Сталин. Много от тях са разстреляни за тези \"прегрешения\". Тръмп обиден на Ким, че го нарича \"стар\". Той нямало да му каже, че е \"нисък и дебел\" Защо Тръмп нарече Ким точно Rocket Man? Северна Корея: Тръмп заслужава смъртна присъда САЩ възпират Русия с нова ядрена бойна глава Двете Кореи под общ флаг на откриването на олимпиадата Тръмп обяви търговски сделки за $250 млрд. с Китай Тръмп: Защо са ни имигранти от \"скапани държави\"? Официално. Тръмп призна Йерусалим за столица на Израел Тръмп няма деменция, но е дебел Доналд Тръмп \"преби\" CNN (ВИДЕО)", "date": "2018.01.18", "title": "Тръмп: Москва помага на Пхенян да заобикаля санкциите"}
{"url": "http://clubz.bg/63049-shouto_mu_pogazi_vsichki_pravila", "text": "Дванадесет месеца в Белия дом. Неспирен поток от гръмки изявления, спорове и скандали. От всички погазвания на правила от президентското управление във версията на Доналд Тръмп най-яркото и шокиращо не е в политическата ориентация, а в думите, тона, стила. \n\tВ една страна, която е по-поляризирана от всякога, има консенсус само по един въпрос: милиардерът от Ню Йорк, който стана 45-ият президент на САЩ без грам политически опит, погази едно по едно всички правила. Ден след ден САЩ и светът наблюдават, възхитени или потресени, шоуто на Тръмп - ритуалните му сутрешни залпове от туитове. Откровеното му говорене е освежаващо в една федерална столица, която е откъсната от тревогите на провинциална Америка, ликуват избирателите му. Недостойно поведение, което отслабва президентския пост и отприщва расистките изказвания, възмущават се критиците му. Винаги импулсивен, перчещ се, провокационен, на моменти агресивен и презрителен, Доналд Тръмп избра начин на говорене, който досега бе немислим за лидера на най-голямата световна сила. Той често пуска туитове в своя прослава, самоопределя се като \"гений\" след излизането на полемична книга (\"Огън и ярост\"), в която се поставя под съмнение способността му да управлява, засипва критиците си с подигравателни прякори и неласкави определения: \"глупак\", \"негодник\", \"слабак\", \"некадърник\", \"откачалка\", \"лицемер\", \"неудачник\". Единия ден иронизира климатичните промени, защото навън е студено и го обвиняват, че бърка климат и синоптична обстановка. Другия се заяжда с външния вид на говорителката на Ем Ес Ен Би Си Мика Бжежински, третия критикува кмета на Лондон Садик Хан, че омаловажава терористичната заплаха. В някой следващ ден се захваща с Барак Обама и го обвинява във въображаемо подслушване. При всяка полемика екипът му, отслабен от масови напускания и често пъти изненадан от президентските изблици, прави каквото може, за да угаси пожара. \n\tИзтъкваният аргумент е следният: американците са избрали Доналд Тръмп, защото съзнателно отхвърля политическата коректност, а не за да се слее с предшествениците си.  Тези твърде свободни изказвания несъмнено бяха предимство в предизборната кампания, но по дефиниция залозите вече не са същите, когато си на Пенсилвания авеню 1600. Вярно е, че 71-годишният милиардер може да се похвали, че задава темпото на цялата страна, даже от това да й се вие свят. Стабилният икономически растеж и възходът на Уолстрийт впрочем са солидни аргументи, които да се изтъкнат при първата равносметка. Според последното допитване на Куинипиак 69 процента от избирателите смятат, че той е лишен от здрав разум, а 57 процента - че няма нужните качества да е президент. \n\tКолкото и да повтаря Доналд Тръмп на международната сцена, че Америка \"отново е уважавана\", първото, което прави впечатление, е растящото оттегляне и капсулиране на страната. Извън нескритата му жажда за признание и подчертания му вкус към почести и червени килими, колегите му се затрудняват да различат някакви водещи насоки в гръмките му изявления. \n\tСпоред бившия високопоставен дипломат и специалист по Близкия изток Аарън Дейвид Милър липсата на свързаност в изказванията на \"най-влиятелния човек на планетата\" поставя САЩ в деликатно положение. \"Ако думите на президента не съвпадат с действията му, или дори с действителността, въпросът за нашите съюзници, както и за нашите противници, е следният: надежден ли е този президент, може ли да му се има доверие?\", обяснява той. \n\tАко погледнем към вътрешната политика, дали нетипичният му стил ще му позволи да бъде преизбран през 2020 г. за втори мандат, както се случи с тримата му предшественици - Барак Обама, Джордж Буш и Бил Клинтън? Прекалено рано е да се каже. Пространството му за маневриране обаче е ограничено: вместо да се опита да разшири базата си след избирането си, той с всеки следващ ден я свива. Реториката понякога може да му изиграе лоша шега, например по въпроса за имиграцията, където обидните му думи за Хаити и Африка, казани на среща с конгресмени, породиха бурни реакции в момент, когато републиканците имат критична нужда от компромис с демократите. Според историка от Принстънския университет Джулиън Зелизър свеждането на спорните изказвания на Тръмп до забавление е опасно в дългосрочен план. Засега, като се изключат отделни инакомислещи като Джон Кейсик, Джон Маккейн и Джеф Флейк, които открито изразяват опасения, че Републиканската партия може да загуби душата си, републиканците са единни въпреки сътресенията. Възможно е обаче нещата да се променят, ако на междинните избори за Конгрес през ноември демократите удържат победа. Като Дамоклев меч над него продължава да виси и опасността, която крие дейността на специалния прокурор Робърт Мълър, който разследва евентуално съглашателство на предизборния екип на Тръмп с Русия и възможно възпрепятстване на правосъдието от страна на президента.", "date": "2018.01.18", "title": "Шоуто му погази всички правила"}
{"url": "http://clubz.bg/63053-probiv_v_oon_za_imeto_na_makedoniq_ili_oshte_dylgi_pregovori", "text": "Гърция и Македония се обърнаха към ООН в опит да сложат край на 27-годишния спор за името на бившата югорепублика. Гръцките възражения срещу използването на името Македония след независимостта на балканската страна, обявена през 1991 г., възпрепятстват кандидатурата на Скопие за присъединяване към Европейския съюз и НАТО. Пратеникът на ООН Матю Нимиц реши да събере дипломати от двете страни в щабквартирата на ООН в Ню Йорк, след като правителствата им показаха нова готовност да сложат край на нестихващия спор. Гръцкият преговарящ Адамантиос Василакис и неговият колега от Македония Васко Наумовски заедно с други дипломати ще заседават по парливия въпрос. Македония ратифицира договора за приятелство с България \"Мисля, че хората в двете страни са готови да чуят решения, които са в съответствие с националните интереси, но също така имат и някакъв компромисен елемент, който да разреши проблема\", заяви пратеникът на ООН в интервю за гръцкия държавен телевизионен оператор ЕРТ през тази седмица. Американецът Нимиц, който се опитва да сложи край на спора за името от 1994 г. насам, заяви, че е видял \"положителна инерция\", докато източници на САЩ не изключват да се постигне пробив на срещата. Ускоряването на преговорите за името на Република Македония между властите в Скопие и Атина е свързано с желанието на САЩ да вкарат Македония в НАТО, заяви на първата си пресконференция за тази година руският министър на външните работи Сергей Лавров. Атина твърди, че използването на името \"Македония\" предполага, че Скопие има териториални претенции към региона Македония в Гърция - северна област, която се гордее с пристанищните градове Солун и Кавала, припомня Франс прес. Македония е известна като Бивша югославска република Македония (БЮРМ) в Организацията на обединените нации, но Съветът за сигурност призна, когато се съгласи с членството ѝ в ООН, че това е временно име. Държавата, която получи признание най-напред от България, е приета в Световната банка и Международния валутен фонд като БЮРМ. В интервю пред гръцката телевизия ANT1 Нимиц заяви, че наименованието \"Македония\" ще бъде включено в името на държавата, тъй като повече от 100 страни по света вече са я признали под това име. \"Ако изчакаме още 25 години, проблемът ще се влоши още повече\", каза той, но потвърди, че няма \"магическо решение\". Македония през 2018 г. - край на спора за името и покана за НАТО Някои от възможните решения, които се появиха, включват името \"Нова Македония\" или \"Северна Македония\", но гръцките националисти са категорични, че изобщо не трябва да се споменава \"Македония\". Запитан за перспективите за преговорите, говорителят на генералния секретар на ООН Стефан Дюжарик беше пределно предпазлив и лаконичен: \"Това са дискусии, които продължават доста дълго време. Много деликатни дискусии. Нека изчакаме да видим какво ще се случи.\" Политиците от двете държави показват известен оптимизъм. Македонският премиер Зоран Заев заяви през този месец, че смята, че решение може да бъде намерено до юли, а гръцкият му колега Алексис Ципрас - че въпросът трябва да бъде уреден през тази година. Преди дни Ципрас се разграничи от становището на влиятелната гръцка православна църква, която заяви, че всеки компромис със Скопие не трябва да включва използването на \"Македония\". Очаква се компромисът да бъде поставен на референдум или да бъде представен на парламентите за одобрение, което може да предизвика бурна националистическа реторика. Именно от лидера на малкия коалиционен партньор на СИРИЗА - \"Независимите гърци\" (АNEL), Панос Каменос дойде през тази седмица предложение как да се разреши десетилетният спор. Синодът прие протегнатата ръка от Македония. Обеща пълно съдействие Министърът на отбраната, който многократно заяви, че неговата партия никога няма да приеме използването на термина \"Македония\" в името на Бивша югославска република Македония от Скопие, туитна карта от 1937 г., която изобразява някогашното Кралство Югославия, разделено на девет географски региона, а областта, приблизително обхващаща настоящата БЮРМ, е назована  . Бившият премиер консерватор Костас Караманлис се срещна през тази седмица с представители на гръцката диаспора, в т. ч. гърци от Македония. Според гръцки сайт, цитиран от \"Катимерини\", Караманлис, чието семейство е от Северна Гърция, заявил, че няма \"македонска нация и това трябва да стане ясно и официално прието\". В коментар по изявлението на руския дипломат № 1 за Македония,\"Катимерини\" припомня откога датират плановете на Съединените щати и Запада да включат балканския съсед на Гърция в плановете на трансатлантическия съюз. Гръцкото издание обаче акцентира върху друг коментар на Лавров - че независимо за какво се договорят Атина, Скопие и ООН, Русия ще признае това име, което бъде ратифицирано от парламента на Македония и вписано в конституцията на страната. По този начин Сергей Лавров напомня на всички, че всяко решение трябва да включва промяна в конституцията на Македония. Това е единственият начин да се гарантира, че името се използва от всички организации и държави. Македония през 2018 г. - край на спора за името и покана за НАТО Синодът прие протегнатата ръка от Македония. Обеща пълно съдействие", "date": "2018.01.18", "title": "Пробив в ООН за името на Македония или още дълги преговори"}
{"url": "http://clubz.bg/63069-52_dushi_izgorqha_v_avtobus_v_kazahstan_video", "text": "Петдесет и двама души загинаха при запалване на автобус в Казахстан днес, съобщи Би Би Си. В превозното средство е имало общо 57 човека - 55 пътници и двама шофьори. Само петима души успели да се спасят. Това са двамата казахстански шофьори и трима пътници от съседен Узбекистан. По предварителна информация сред загиналите има узбекистанци. \n\t Трагедията станала на пътя Самара-Шимкент в северозападната Актюбинска област. По този път, който е дълъг 2200 км често пътъват узбекистански работници, които търсят работа - най-вече в строителството, в Русия. Причините за пожара все още не са изяснени. Автобусът, регистриран в Казахстан, бързо бил обхванат от пламъците.", "date": "2018.01.18", "title": "52 души изгоряха в автобус в Казахстан (ВИДЕО)"}
