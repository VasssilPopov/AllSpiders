{"url": "https://clubz.bg/93153-djonsyn_predupredil_putin_da_ne_povtarq_napadenieto_ot_solsbyri", "text": "Това каза днес говорителката на британския премиер Борис Джонсън веднага след двустранната му среща в руския президент Владимир Путин, пишат световните агенции, цитирани от БТА.  Срещата се състоя по време на мирната конференция за Либия, която се провежда днес в Берлин.  Оръжейно ембарго за Либия От думите на представителката на Джонсън става ясно, че скорошно нормализиране на отношенията между Лондон и Москва не се очаква, точно заради агресивните дейстия на руските служби на териорията на Великобритания. През 2018 г. бившият руски двоен агент Скрипал беше отровен с бойно вещество, а всички доказателства по случая показаха, че убийството е наредено от руското военно разузнаване.  По същото време информация за срещата дойде и от пресканалите на Кремъл. Там обаче се говори само за международните проблеми около Либия. Междувременно агенция ДПА информира, че турският президент Реджеп Ердоган и американският държавен секретар вече са напуснали конференцията.  Както Клуб Z писа по-рано през деня - световните лидери вероятно ще се обединят около резолюция, включваща 55 точки. Сред тях - оръжейно ембарго за Либия, моментално спиране на огъня от всички страни, както и разпоредби за използването на петрола на страната. Малко по-късно обаче - руската агенция ТАСС съобщи, че либийският премиер Файез Сарадж е отказал да води каквито и да било преговори с бунтовния лидер генерал Халифа Хафтар. ", "date": "2020.01.19", "title": "Джонсън предупредил Путин да не повтаря нападението от Солсбъри"}
{"url": "https://clubz.bg/93078-hartieniqt_everest%E2%80%9C_shte_ti_pogylne_silicite", "text": "Пътувах с влак до Ямбол и на малка гара в купето се качиха две жени. В началото си помислих, че са заедно, но после чух възрастната да казва: “Та значи ти си снахата на Захари, дето Мартин рани брат ти миналата година?“ „Рани – той направо го уби – отвърна замислено младата. – Тъкмо си бяхме дошли да го вземем и него в Германия“.  В началото с досада си помислих, че новите ми спътнички няма да ме оставят да чета, но после се заслушах в разговора им. Старата заразказва за предисторията на къщата, в която живеело убитото момче – тя знаела за поне две убийства, станали миналия век в тази сграда. Случило се даже баща – който само искал да накаже непокорния си пораснал син – да нанесе непремерен смъртоносен удар. „Те, вашите – продължи тя – са с гореща кръв. Като стане нещо, вадят ножовете и се мушкат!“ И тъй като момичето заразпитва със скръбен интерес за тези далечни убийства, разбрах, че „вашите“ не е свързано с неговия род, а с неговия етнос, още повече, че често в по-нататъшния разговор се чуваше  „вашия език“, „вашите навици“ и т. н. Да, момичето се оказа от ромския етнос, щеше да пътува до София, а оттам да вземе автобус за Мюнхен, от две години с мъжа си и с дъщеричката си живеели в малко немско градче. Външността ѝ не се покриваше с клишираната ни представа за млада циганка: имаше гладко матово лице с тъмнокафяви детски очи, светли, прибрани на кокче коси, стройно красиво тяло, беше облечена в черно поло и тъмносини дънки. Не се обиждаше, когато възрастната жена заговореше за кражбите или за лошото възпитание на ромите в малкото им градче, напротив, потвърждаваше, че е така. Оказа се, че някога тази възрастна жена е учила в моя град, в едно училище, което познавах и в което от десетилетия се оплакват, че няма добра спортна база. И на никого и през ум не му минава, че децата биха се радвали да се погрижат сами за мечтаните площадки и игрища. Като разбра откъде съм, моята спътничка се впусна да ми разказва спомени за някогашните си учители в гимназията – колко точни и компетентни били: „Директор ни беше Николай Зидаров, по литература ни преподаваше Йордан Тодоров, който после стана директор на Варненския куклен театър. Химичката Калинова беше невероятна: където и да я бутнеш, можеше да ти отговори, запали ни всички да обикнем химията. А Богданова по френски… Просто не можеше да не научиш езика при нея. На всекиго даваше различна изрезка от френски вестници, за да я преведе на български. На следващото контролно пък – от български вестници превеждахме на френски: няма как да препишеш. Изпитваше ни направо по страниците на френско-българския речник… Сега моята племенничка седнала да ми се оплаква от учителката си по френски…“ „Това кога беше – попитах жената – през 50-те години на миналия век ли? (сетих се, че баща ми имаше подобни спомени от онова време, по-точно края на 40-те, с италианския). „През 53-та съм завършила“ – отвърна ми тя - И аз винаги много съм си уважавала учителите – включи се в разговора младата жена. Имах приятелки, които даже седми клас не завършиха. Аз обаче не отсъствах от училище, редовно учех и отговарях, учителите ме знаеха, че съм добра, и ме обичаха… Но сега, като се случи това с брат ми, някак изгубих желание да уча, още не съм добре с немския и ми е трудно да си намеря работа… Възрастната жена покровителствено заразпитва младата и започна да ѝ дава добронамерени съвети, които бяха приемани с внимание и с уважение. Оказа се, че старата е бивша учителка в подготвителна група, съпруга на дългогодишен училищен директор, известен в техния град; починал наскоро. Имала дъщеря лекарка в един по-голям град (за където и пътуваше) и син и внуци в чужбина. И сега не беше се отказала да възпитава, като не делеше децата на българчета и циганчета. Разказа как неотдавна три шестокласнички от ромски произход тероризирали квартала: бягали от часовете, звънели на всяка врата и после тичешком се скривали. Но тя ги издебнала в продължение на няколко седмици и грижливо им подготвила един добър урок. Оставила леко отворена вратата (така че да не си личи) и се скрила зад нея. Когато позвънили, излязла и ги хванала. Попитала ги дали да ги заведе в училище и да каже какво правят. Като видяла колко са изплашени, се отказала. На следващия ден намерила пред вратата си един лист от ученическа тетрадка. Там били нарисувани житни класове, свити на букет и привързани с панделка. Отдолу пишело: Тогава заговорихме, че в Германия не разчитат само на съвестта, която семейството възпитава у децата. Младата жена разказа как още като отишла, се научила да си изхвърля разделно боклука, но веднъж в торбичката ѝ с пластмаса имало и една опаковка от дезодорант. И още щом се прибрала вкъщи, на входната врата позвънил домоуправителят на жилищния блок и казал, че камерата показала металния отпадък, който тя не е отделила (Камери до контейнерите за смет, представяте ли си?!). „И вече никога не го допуснах – заключи тя. – Не искам съседите да ме гледат с омраза или презрение“. Разговорът, естествено, се насочи към липсата на философия за разделно събиране на отпадъците у нас, което много спъва икономиката ни и съсипва природата. Каквито и усилия да полагаме, за да научим в училище и вкъщи децата да събират разделно  отпадъци, всичко се проваля, ако те видят как разноцветните контейнери биват събирани и изсипвани на едно и също място. Училището и семейството са подготовка за обществения живот, но и огледало на този обществен живот. И все пак отнякъде трябва да се започне.  Слушах кроткия загрижен разговор между тези толкова различни жени – всяка със свой опит, със свои загуби и победи -  и си мислех колко е трудно подобна дискусия да се случи в съвременното българско училище. Кое е важното? Докъде свършва чувството за отговорност и откъде започва принудата? Имат ли допирни точки? Как да бъдат дозирани? Можем ли да направим нещо за обществото си, за своята страна, за природата, за света? И ако само пърхането на пеперудата задвижва непредвидими динамични процеси, защо съдбата на човечеството и на Земята да не зависи от онова, което се прави и говори във всяко семейство и във всяка класна стая?...  Защо все по-рядко се провеждат подобни разговори ли? Не остават нито време, нито енергия. Българското училище, както и по-голямата част от обществото ни – е затънало в книжното море на документацията, на бюрократичното престараване и като че ли все повече се бетонира убеждението, че ако нещо е записано, няма нужда да си го направил. Особено ако си класен ръководител, „хартиеният Еверест“ (експресивен израз на известния учител, поета Николай Милчев) ще ти погълне силиците, които са така необходими, за да поемеш в себе си вълненията на децата и техните семейства. (За пръв път тази година не съм класна и като че ли планина от товар се свлече от раменете ми; дори да се прибави още една нула към петдесетината лева повече, които се плащат на класните месечно, не може да се компенсира целият стрес, на който са подложени). Когато в училище влязат инспектиращи, проверяват преди всичко документите. Скоро и заплатите на учителите ще се определят най-вече от умението им да се похвалят и да натрупат хартийки (или снимки на електронен носител) за онова, което (уж) са свършили в училище. За целта повечето педагози в страната преминават обучение (струващо по 50 лева за всеки учител) за изработване на портфолио. Следва атестиране въз основа на това портфолио, с участието на училищна и извънучилищна комисия (които нямат задълбочен поглед върху работата ти с децата, но затова пък под лупа ще гледат портфолиото и как си попълвал документацията). И именно от това атестиране ще зависи заплатата ти. И дали при тия условия грижата на повечето учители ще бъде да направят уроците си полезни и интересни за учениците? Или ще са центрирани върху портфолиата (така ли е в множествено число?) и книжата си?  Ето я причината, поради която в училището ни все повече не могат да се състоят задълбочените и толкова необходими разговори за възпитанието на децата в чувство на отговорност, в труд и инициативност. За това кое прави училищата и обществата, а също и икономиките в други страни толкова по-ефективни, грижовни за хората и за природата. И не само училището е затлачено от хартиените потоци. Потресаващи са случаите, в които инвалиди или онкоболни са връщани от здравни институции заради сбъркана само една цифра в документите, с които ги изпраща личният лекар… Мислех си за това и когато от терасата на хотела в Ямбол гледах широкото корито на пресъхналата Тунджа, приличащо сега на разкаляна магистрала с локви тук-таме; и когато слушах по телевизията репортажи за празните язовири и водния режим в Перник и в други градове. Е, не че няма бедствия и катастрофи и в по-напредналите от нашата страни. Но едва ли там най-важният въпрос в училищата е дали си сборувал отсъствията и дали си предал статистиката в края на седмицата, без да е останало нито едно квадратче непопълнено.", "date": "2020.01.19", "title": "\"Хартиеният Еверест“ ще ти погълне силиците"}
{"url": "https://clubz.bg/93152-livyrpul_bi_yunajted_samo_s_dva_gola", "text": "\"Ливърпул\" би \"Манчестър Юнайтед\" с 2:0 във Висшата лига и още повече увеличи и без това големия си аванс в класирането. С мач по-малко \"червените\" имат 16 точки аванс пред \"Манчестър Сити\" и 19 пред третия \"Лестър\". Вчера \"Сити\" направи 2:2 срещу \"Кристъл Палас\" у дома, а днес \"Лестър\" падна от \"Бърнли\" с 1:2. \"Юнайтед\" е пети на 5 точки от четвъртия \"Челси\". Голямото дерби на английския футбол бе такова само на книга. \"Ливърпул\" е много по-добрият отбор и отново демонстрира това, а двубоят бе като игра на котка с мишка. Гостите започнаха добре на \"Анфийлд\", но буквално се изгубиха по терена, когато \"Ливърпул\" включи \"на скорост\". В 14-ата минута почти сигурният шампион поведе с гол на Върджил ван Дайк, който засече топката с глава след ъглов удар. Домакините натиснаха още повече, решени окончателно да отчаят объркания си съперник. Заредиха пропуски пред Давид де Хеа. Бързо падна втори гол след страхотен удар на Роберто Фирмино, но беше отменен след намеса на ВАР заради нарушение срещу вратаря на \"червените дяволи\". В 36-ата и гол на Джорджиньо Вайналдум не беше зачетен за засада. В края на полувремето гостите живнаха и организираха няколко атаки пред Алисон, като създадоха и възможност за попадение. А Де Хеа отново ги спаси при шут от упор на Садио Мане. \"Ливърпул\" \"награби\" съперника си веднага след почивката и в няколко ситуации голът висеше на косъм. Джордън Хендерън тресна греда, а мерникът на Мохамед Салах и Мане изневери. Постепенно \"Юнайтед\" се съвзе и поне направи минутите до края интересни. Антони Марсиал можеше да изравни от чиста позиция, но не уцели рамката. В края гостите хазартно тръгнаха да върнат гола и бяха наказани от Салах при контра - 2:0.", "date": "2020.01.19", "title": "\"Ливърпул\" би \"Юнайтед\" само с два гола"}
{"url": "https://clubz.bg/93107-pynk_ama_shtatski_shtatski_ama_pynk_green_day_s_nov_hit_video", "text": "Пънк, ама американски... Американски, ама пънк... Колко пък да е пънк?! Сигурно, ако Криско реши да става хеви метъл, ще е нещо подобно на степента, в която Green Day са пънкари. Китаристът на Green Day се разболя от рак, лечим е Рошавите симпатяги от Ийст бей, Калифорния, представиха новото си парче с дълбокомисленото и многопластово заглавие Oh Yeah! А ние - и да се шегуваме - броят на гледанията отдолу за няма  3 денонощия друго казва. Пънку бил умрéл?! Глупости - Green Day е тук Бандата ще се впусне на почти разпродадено турне с Fall Out Boy и Weezer това лято.   стартира от 13 юни в Париж и ще посети градове в Европа, Великобритания и Северна Америка, отелязва Zrockradio.bg. В допълнение Green Day ще имат и серия от соло концерти. Както Клуб Z вече писа, заглавното парче от предстоящия им албум  излезе на 19 септември. И в него желанието да си некъпан маргинал сякаш бе премазано от милионите гледания. Пънку бил умрéл?! Глупости - Green Day е тук", "date": "2020.01.19", "title": "Пънк, ама щатски - щатски, ама пънк... Green Day  с нов хит (ВИДЕО)"}
{"url": "https://clubz.bg/93148-moratorium_vyrhu_licevoto_razpoznavane_obmislqt_v_es", "text": "Европейският съюз ще обсъжда временна забрана на технологиите за лицево разпознаване на обществени места, съобщи БиБиСи. Причината са опасения, че това може да доведе до неконтролируемо, повсеместно наблюдение на европейските граждани. Служители на Facebook признаха, че имат програма за лицево разпознаване Според експертите в ЕС софтуерните решения от този тип се разпространяват и развиват прекалено бързо. Един мораториум от 3 до 5 години би дал време на законодателите да анализират опасностите и да изготвят внимателно премислени регулации. Един от основните мотиви е Общият регламент за защита на данните, който гарантира на европейските граждани \"да не подлежат на решения, основани единствено на автоматизирана обработка, включително профилиране\". Технология за лицево разпознаване все по-често се използва по света на обществени места като гари, стадиони, търговски центрове. Според институциите това е ефективен начин за борба с тероризма и следене на тежката престъпност и издирваните лица, особено в рамките на свободния за движение Евросъюз. Чеченци планирали атентат срещу синагога в Берлин Наскоро след предотвратен атентат в Берлин, германските власти обявиха намерение да внедрят такава технология в 134 жп гари и 14 летища в страната. Франция пък планира да дава достъп до правителствени уебсайтове на гражданите си чрез такъв софтуер. Според Брюксел обаче е нужен първо етичен кодекс на разработчиците на подобен софтуер, който да предполага добра защита на информацията. ЕК пък премисля да се въведат \"минимални стандарти\" за държавните ведомства при използването на \"високорискови приложения на изкуствения интелект\" в области като здравеопазването, транспорта, вътрешния ред и съдебната система. Чеченци планирали атентат срещу синагога в Берлин", "date": "2020.01.19", "title": "Мораториум върху лицевото разпознаване обмислят в ЕС"}
{"url": "https://clubz.bg/93146-trqbva_li_ukrajna_da_se_prisyedini_kym_nato", "text": "Премиерът на Украйна обяви по-рано през седмицата, че НАТО и Въоръжените сили на Украйна ще изпълняват съвместни военни учения в региона на Черно море. Това е поредният опит на Киев да си осигури членство в Алианса - чрез постоянно участие в проектите на организацията. Зеленски в Брюксел: Приоритети на Украйна са ЕС и НАТО Операция \"Нерушима устойчивост 2020\" ще бъда проведена в пристанището на Одеса от 5 до 9 октомври тази година. В нея ще вземат участие повече от 200 експерта, които ще разработват планове за действие в извънредни ситуации. Дмитро Кулеба - вицепредседател на правителствената служба \"Европейската и евроатлантическата интеграция на Украйна\" смята, че предстоящите съвместни учения целят да представят Украйна като незаменим партньор на НАТО. Присъединяването към НАТО е записано в Конституцията на Украйна, а президентът Зеленски е обещал да организира референдум още от февруари 2019 г. Кандидатурата на Киев продължава да се ползва с подкрепата на някои външнополитически експерти от Вашингтон. НАТО почва учения в Черно море в подкрепа на Украйна Въпреки това администрацията на Зеленски продължава да се сблъсква с големи проблеми по пътя към заветната цел. В статия за \"The National Interest\" вицепредседателят на американския консервативен мозъчен тръст \"Център за национални интереси\" Джордж Биби подчерта липсата на желание от страна на Западноевропейските партньори да допуснат държавата в НАТО, което според тях ще доведе до ескалиране на конфликта в Донбас. Без Украйна в НАТО, докато трае конфликтът Въпреки че потенциалното членуване в Алианса често е определяно за начин да се предотврати последващ конфликт с Русия, Биби посочва Русо-Грузинската война от 2008 г., за да предупреди, че може да доведе до противоположни последици. То би изпратило опасни военни сигнали до Киев, който може да се опита да възстанови завзетите от руски сепаратисти земи в Донецк и Луганск. След присъединяване към НАТО Украйна може веднага да активира \"Член 5\", съгласно който атаката срещу една членка на Алианса се възприема като атака срещу всички останали.  Украйна записа в конституцията си, че се стреми към членство в НАТО и ЕС На този етап Алианса се възползва по много добър начин от сътрудничеството си със страната без да поема ангажимента да я защитава. Подкрепата за присъединяването на Украйна към НАТО рязко се понижи от 69 процента през 2017 г. до 51 на сто през последните няколко месеца. Въпреки че все още не се знае дали политеческият естаблишмънт в държавата ще организира народен вот, появяват се ранни признаци на новоткрит прагматизъм от страна на елитите в Киев. НАТО почва учения в Черно море в подкрепа на Украйна Без Украйна в НАТО, докато трае конфликтът Украйна записа в конституцията си, че се стреми към членство в НАТО и ЕС", "date": "2020.01.19", "title": "Трябва ли Украйна да се присъедини към НАТО?"}
{"url": "https://clubz.bg/93133-erdogan_predi_sreshtata_za_libiq_nadejdite_ot_primirieto_ne_biva_da_bydat_jertvani", "text": "Това е заявил турският президент Реджеп Ердоган, цитиран от БТА, преди да отлети за германската столица, където днес се открива срещата на световните лидери, посветена на ситуацията в Либия.  Сарадж и Хафтар на берлинската конференция за Либия По думите му срещата на високо равнище в Берлин е важен етап за запазване на примирието и за напредък към политическо решение. На разговорите на високо равнище днес ще бъдат още държавният секретар на САЩ Майк Помпео, както и руският президент Владимир Путин. Помпео вече съобщи в туитър, че е пристигнал в Берлин. Домакинът на разговорите - германският канцлер Ангела Меркел, е поканила и премиера на международно признатото либийско правителство Файез Сарадж, и командира на т.нар. Либийска национална армия Халифа Хафтар. Гърция ухажва Хафтар, готова е да прати сили в Либия Хафтар пренебрегна призивите на Путин и Ердоган за край на огъня в Либия По-рано тази седмица в Москва се състоя конференция с цел сключването на споразумение за прекратяване на огъня в Либия. Маршал Хафтар я напусна без да подпише. Форумът в Берлин предизвика много противоречия заради поканите за участие. Тунис обяви, че няма да се присъедини, защото поканата е била получена твърде късно. Гърция също изрази недоволство, че не е поканена миналата седмица. В интервю за панарабския вестник \"Аш Шарк ал Аусат\", публикувано тази събота, специалният пратеник на ООН за Либия призова за изтегляне на всички чуждестранни бойци от северноафриканска страна.  ООН: Чуждестранните бойци да напуснат Либия Вътрешен документ на ООН сочи, че цел на конференцията е постигането на дългосрочно трайно примирие в Либия и прилагането на оръжейното ембарго.   Гърция ухажва Хафтар, готова е да прати сили в Либия Хафтар пренебрегна призивите на Путин и Ердоган за край на огъня в Либия ООН: Чуждестранните бойци да напуснат Либия", "date": "2020.01.19", "title": "Ердоган преди срещата за Либия: Надеждите от примирието не бива да бъдат жертвани"}
{"url": "https://clubz.bg/93151-zaharieva_za_%E2%80%9Elukovmarsh%E2%80%9C_tova_e_bezobrazno", "text": "Такъв бе лаконичният коментар, който външният министър и вицепремиер Екатерина Захариева направи в отговор на журналистически въпрос за готвения през февруари пореден „Луковмарш“ в София. \"Луковмарш\" отново ще събере националисти от цяла Европа Тя говори пред български журналисти в Брюксел, където ръководи българската делегация на първата Министерска среща на държавите членки на Международния алианс за възпоменание на Холокоста (МАВХ). Организатор на събитието е Люксембург. По-късно, по време на конференцията, тя допълни, че близо 11 000 евреи са били депортирани от Северна Гърция, Вардарска Македония и Пирот. Според нея споменът за тези събития трябва да бъде съхранен и да служи като инструмент, с който да се противопоставяме на възраждането на антисемитизма и на всички престъпления, свързани с расова нетърпимост и дискриминация. Участниците във форума препотвърдиха ангажимента си за борба с антисемитизма и други форми на дискриминация, както и за съхраняване на историческата памет за Холокоста. Те приеха и декларация по повод 75 г. от освобождението на най-големия нацистки концлагер - „Аушвиц-Биркенау“, намиращ се в окупирана Полша. След което заключи: МАВХ е обединение на правителства и експерти за укрепване и насърчаване на образованието, възпоменанието и изследването на Холокоста. Друга цел на организацията е поддържане на ангажиментите към Декларацията от Стокхолм от 2000 г., която е неговият основополагащ документ.", "date": "2020.01.19", "title": "Захариева за „Луковмарш“: Това е безобразно"}
{"url": "https://clubz.bg/93149-g_jo_kerelska_zaklyuchete_v_protiven_sluchaj_shte_vi_izgonq", "text": "С тези думи, иначе умерената и спокойна, Анна Александрова (ПП ГЕРБ) откровено се нахвърли върху Олга Керелска (Висш съдебен съвет – ВСС) по време на заседанието на парламентарната правна комисия за обсъждане на закон за изменение и допълнение на Закона за съдебната власт (ЗИД на ЗСВ), внесен от Министерски съвет нa 20.09.2019 г. Не, не става дума за заключване на врата, кола, телефон, а за призив на г-жа Александрова (председател на правната комисия) към г-жа Керелска да стигне до заключение в изказването си с формалния аргумент, че е говорила твърде дълго. Това не попречи след това министърът на правосъдието да държи далеч по-дълга и не съвсем разбираема реч, встрани от предмета на дискусията, която е съсредоточена върху това какво ще кажат европейските институции, как ще реагират Съюзът на съдиите (ССБ), някои членове на ВСС и журналисти, ако се гласуват определени предложения за изменение на ЗСВ. Никой не прекъсна министъра с молба да е по-кратък. Викове този път липсваха. Едва след края на неговата реч председателката на правната комисия му отправи любезна бележка да има предвид ограничението във времето, макар изказването му да било „чудесно!“. 12 от ВСС си искат кариерните бонуси Макар заседанието да бе многочасово, даденият по-горе пример сам по себе си е достатъчен, за да опише начина, по който то всъщност протече. А беше многочасово, защото Хамид Хамид саботира ако не обсъждането по същество на изначалния ЗИД на ЗСВ, то поне дълбочината на дискусията, тъй като отне поне 2 часа и половина за новите три предложения за изменения, които представи пред комисията. Въпреки че предложенията предизвикват интерес, тъй като касаят важни теми, според Правилника за организацията и дейността на Народното събрание подобни предложения (в последния момент и излизащи извън обхвата на проекта на вносителя) не следва да се правят. Но да се върнем към това как всъщност протече заседанието. Обоснованите аргументи се задушават за сметка на процедурни, понякога агресивни, молби за краткост на изказванията. Част от народните представители и тези на изпълнителната власт демонстрират неприкрита незаинтересованост относно мнението на онези, които ще бъдат пряко засегнати от промените в закона – магистратите. Това, разбира се, съчетано с явно тенденциозно отношение към част от присъстващите, които правят опит да предадат мненията на магистратската общност – Лозан Панов, Олга Керелска, ССБ като цяло и Емил Дечев като представител. Затова пък бранителите на статуквото (от всички власти)  непоклатимо и самоотвержено \"хвърляха\" за обсъждане концептуално сбъркани идеи, които представяха като аргументи. Така например по въпроса за кариерните бонуси на членовете на ВСС - въпрос, който силно вълнува магистратите и обществеността – призивите на Олга Керелска, Лозан Панов, Емил Дечев и Крум Зарков (БСП), че това води до разложение, заобикаля конкурсното начало и по същността си представлява незащитима привилегия, бяха напълно пренебрегнати и подменени от несъстоятелни тези. Някои от тях са, че това не е бонус, а \"справедливост\", \"компенсация\" и поради някакви неведоми причини членовете на ВСС, при връщане в същия орган на съдебната власт, ще изпитват страх. По сходен начин протече обсъждането и гласуването за финансовите бонуси за членовете на ВСС и Инспектората към ВСС. Гласува се и за възстановяването на помощните атестационни комисии (имат основна роля при оценка работата на магистратите, съответно при растежа в кариерата), което е поредната ретроградна стъпка към зачеркване на предприетите след конституционните промени изменения на ЗСВ от 2016 г. Покрай Лозан Панов, хлебарки, пенсии и субсидии - Цацаров е шеф на КПКОНПИ В обобщение – всичко мина по план. Предрешените гласувания за пореден път разкриват, че за разлика от аргументите, основани на факти, които в един разумен свят имат значение, в паралелната реалност на парламентарната правна комисия те не са на почит. А опозицията последователно и устойчиво гласува \"въздържали се\", макар понякога да изразява, че е против. Съдебна реформа няма. Тя е \"заключена\". Окичените с власт се постараха това да е така. \n\t  Покрай Лозан Панов, хлебарки, пенсии и субсидии - Цацаров е шеф на КПКОНПИ", "date": "2020.01.19", "title": "\"Г-жо Керелска, заключете! В противен случай ще Ви изгоня\""}
{"url": "https://clubz.bg/93150-kakvo_poiska_vasil_bojkov_ot_fenovete_na_levski", "text": "Собственикът на \"Левски\" Васил Божков се срещна със заплянковци на \"сините\" днес на \"Герена\". Сред тях бяха шефовете на Националния клуб на привържениците (НКП) и на водещите фракции. Разговорът продължи повече от два часа. На излизане феновете отказаха да говорят пред медиите. Председателят на НКП Степан Хиндлиян каза единствено, че не е работа на почитателите на отбора да се занимават с това какво е бъдещето на \"Левски\". Те единствено могат да го подкрепят. Васил Божков пък направи необходимото да не се среща с репортерите и на влизане, и на излизане от стадион \"Георги Аспарухов\". Валери Симеонов: Имам подкрепа от министри и Бойко Борисов за хазарта Феновете донякъде бяха изненадани от впезапния порив на боса на \"НОВЕ холдинг\" да разговаря с тях, след като по собствената им вчерашна декларация от лятото на миналата година няколко пъти са имали инициативата за среща с ръководството, но не са били чути. НКП искал да излезе с  През есента имаше още призиви покрай расисткия скандал на мача България - Англия и замесените в него \"сини\" фенове. Изненадващото на пръв поглед желание Божков за среща съвпада с внесените от Валери Симеонов промени в Закона на хазарта, според които се предвижда отнемане на лицензите на частните оператори на лотарийни игри и превръщането на държавния Спортен тотализатор в монополист. Ако това мине в парламента, а ГЕРБ обяви подкрепа, както и министрите на финансите и спорта (Владислав Горанов и Красен Кралев), Националната лотария и Лотария \"България\", които са собственост на Божков, губят бизнеса си. Симеонов иска национализация на хазарта: лотарията - само от ТОТО-то Васил Божков е начело на \"Левски\" от една година, като в началото дори не излизаше напред като собственик. Официално мажоритарният пакет акции се води на Георги Попов, който е вицепрезидент на \"НОВЕ холдинг\". Нещо повече - днешната поява на Божков на \"Герена\" е първата му, откакто се обвърза с \"Левски\". Според   Божков е поискал подкрепа от левскарите, тъй като бизнесът му бил \"сериозно застрашен\". Бизнесменът заявил на запалянковците, че ако той не дава пари на клуба, \"Левски\" ще умре. Казал е, че дал 22 милиона лева за една година, че оздравява клуба с план за 5 г., иска да построи нов стадион... Не виждал кой ще дава по два милиоа лева на месец, според публикацията на Sportal.bg. Две големи български фирми щели всеки момент да внесат искове за обявяване на \"Левски\" в несъстоятелност заради дългове. Божков призовал феновете да се срещнат с Бойко Борисов (според Валери Симеонов той също е подкрепил промените), който не си вдигал телефона при опитите на боса на НОВЕ да се свърже с него. Приканил не 500 човека да го подкрепят, а 5-10 хиляди. Божков уверил, че не е влязъл в \"Левски\" под натиск \"отгоре\", както се говори. Лидерите на сектор \"Б\" отговорили, че искат време, за да обсъдят казуса с членовете си. Божков ще чуе \"да\" или \"не\" на 22 януари от 19 часа. Сбирката отново е на \"Герена\". Efbet внесе в КЗК жалба срещу „Националната лотария“ за нелоялна конкуренция чрез неплащане на държавни такси в пълен размер Срещу Националната лотария тече инспекция за нелоялна конкуренция чрез неплащане на държавни такси в пълен размер. Агенцията за държавна финансова инспекция трябва да установи дали е допусната сериозна грешка в начина на облагане на лотарията през годините, която може да се окаже причина за ощетяването на хазната с 250 милиона лева. Симеонов иска национализация на хазарта: лотарията - само от ТОТО-то Efbet внесе в КЗК жалба срещу „Националната лотария“ за нелоялна конкуренция чрез неплащане на държавни такси в пълен размер", "date": "2020.01.19", "title": "Какво поиска Васил Божков от феновете на \"Левски\""}
{"url": "https://clubz.bg/93132-niz_ot_greshki_v_pernik_no_chest_pravi_na_premiera_che_se_angajira", "text": "\"Светкавични мерки\" на правителството по отношение на водната криза в Перник видя бившата министърка на околната среда Ивелина Василева. И  , обяви тя пред Нова тв. Перник е на воден режим от ноември месец, градът е в обявено бедствено положение заради критично ниските нива на язовир \"Студена\". Преди ден правителството реши да се направи така, че да се прехвърли вода от язовир \"Белмекен\" през водопреносната мрежа на София и със строеж на нова инфраструктура, за да се захрани \"Студена\", а оттам и Перник с вода.  По думите на бившата екоминистърка от предишния кабинет на ГЕРБ до ситуацията с водата в областния град се е стигнало заради  \"поредица от грешки и пропуски и на местно, и на административно ниво\": По думите на Василева ВиК дружеството в Перник, общината и областната управа са знаели, че намалява количеството вода в язовира, затова е трябвало най-малкото да алармират, за да се вземат адекватни действия. Прехвърлянето на вода от язовир „Белмекен” към Перник през водопреносната мрежа на София няма да засегне жителите на столицата, увери още Василева. Очаква се развитие по проекта да има от понеделник, като и кметицата на столицата Йорданка Фандъкова също успокои, че идеята няма да накърни интересите на софиянци. Отбиват води от \"Белмекен\" за Перник Василева припомни, че София се снабдява основно от язовир „Искър”, а там има достатъчно вода поне за 3 години напред. В четвъртък Министерският съвет взе решение държавната собственост във ВиК дружествата в цялата страна да се обедини в един общ държавен холдинг, като идеята ще \"глътне\" на първо време 1 млрд лв., колкото ще е капиталът на новото дружество. Парите се отпускат от централния бюджет към регионалното министерство, което ще е принципал на новия ВиК холдинг.  Решено: властта окрупнява ВиК в държавен холдинг, дава 1 млрд. лв. от бюджета Втори съд остави Нено Димов в ареста  Решено: властта окрупнява ВиК в държавен холдинг, дава 1 млрд. лв. от бюджета Втори съд остави Нено Димов в ареста ", "date": "2020.01.19", "title": "Низ от грешки в Перник, но \"чест прави на премиера, че се ангажира\""}
{"url": "https://clubz.bg/93138-naprejenie_v_livan_blizo_400_raneni_v_sblysyci_s_policiq", "text": "Близо 400 души са били ранени в Ливан при вчерашните сблъсъци между демонстранти и силите на реда в Бейрут. Според световните агенции , когато насилието е достигнало връхната си точка от началото на протестното движение. Данните на ранените са от службите, които са оказали помощ на пострадалите, предаде АФП, цитирана от БТА. Около 377 души са получили медицинска помощ на място или са били откарани в болници по време на сблъсъците, разтърсили района около парламента и \"Площада на мъчениците\" в столицата Бейрут, сочат данни на ливанския Червен кръст и гражданската защита. Ливан бе обхванат от паника и гняв, след като националната валута, която над две десетилетия бе обвързана с долара, се срина и през последните седмици загуби над 60 процента от стойността си на черния пазар. Икономиката не отчита растеж, а притокът на капитали от чужбина пресъхна. Същевременно силно задлъжнялата страна разчита на вноса за по-голямата част от основните стоки за населението, припомня БТА. Банките наложиха неофициално капиталов контрол, ограничавайки тегленето на суми в долари и международните транзакции. Ливан от няколко месеца е и без правителство, след като на 29 октомври 2019 година премиерът Саад Харири подаде оставка, изпълнявайки основно искане на протестиращите. ", "date": "2020.01.19", "title": "Напрежение в Ливан - близо 400 ранени в сблъсъци с полиция"}
{"url": "https://clubz.bg/93135-vylshebnata_planina_kakvo_trqbva_da_znaem_za_foruma_v_davos", "text": "Това е най-привлекателната среща на световния елит, но който би могъл да подозира, че историята на Давоския форум тръгва от революциите през 19-и век в Европа? \n\t \n\tОт цвета на баджовете за достъп до писателя Томас Ман - пет неща, които трябва да се знаят за Световния икономически форум (World Economic Forum), който се открива на 21 януари в Швейцария. \n\t \n\t \n\t \n\tОсвен че това е името на елитния зимен курорт в кантона Гризон, Давос е станал най-разпространеният синоним на Световния икономически форум, чието първо издание е през 1971 година и се организира от германския икономист Клаус Шваб. Първоначално това е среща само между европейски и американски предприемачи. От края на 70-те години на миналия век към бизнесмените се присъединяват и високопоставени политици и Давос започва да се организира всяка година през януари. Форумът придобива международен характер и на него - под погледа на журналистите, редица неправителствени организации и световни звезди - се обсъждат проблемите на света, а в същото време се прави и бизнес.  Джонсън забрани на министрите си да присъстват на Световния икономически форум в Давос Давос се превръща и в символ на разточителството на капитализма, критикувано остро от противниците на глобализацията и защитниците на околната среда. \n\t \n\t \n\t \n\tБялото е официалният цвят в Давос и то не само заради искрящата снежна покривка на планините. Белите баджове са за високопоставени служители, бизнесмени и някои журналисти. С тях те получават достъп до дебатите и вечерите в тесен кръг, където участниците във форума отиват, облечени официално, след като са свалили апреските в гардероба и са ги сменили с мокасини и обувки с високи токчета. Мнозинството журналисти, които обсаждат непрекъснато конгресния център, нещо като бункер, до който достъпът стриктно се надзирава от силите на реда, носят оранжеви баджове, виолетовите са за техническа персонал, а зелените - за делегациите от всякакъв род. \n\t \n\t \n\t \n\tДавос се слави и като увеселително място, нещо, което не се набива на очи, когато човек гледа дефилето от сиви костюми на дебатите за паричната политика и трансхуманизма. Компаниите и банките организират в дискретни къщи и хотели коктейли и други вечерни увеселения, които могат понякога да продължат до зазоряване.  \n\tНа хавайските празненства на Salesforce, водеща калифорнийска фирма в сектора на технологиите, редовно присъстват известни поп или рок групи, а изпълненията им привличат голяма публика. Форумът \"Давос\". Забравят ли бизнесът и политиката убийството на Кашоги Много събития стават в хотел \"Белведере\", истински лабиринт от повече или по-малко конфиденциални срещи, на които бизнесмените - жените в Давос продължават да са много малко - сякаш се опитват да избегнат журналистите, които пък търсят изявления или ексклузивни информации. \n\t \n\t \n\t \n\tДавос се прочува през втората половина на 19-и век благодарение на германец бежанец, който заживява в града и работи като местен лекар, след като е избягал от репресиите, последвали революцията от 1848 година. Този мъж, който се казва Александер Шпенглер, забелязва, че в тази вдлъбната долина, селяните се изкачват по стръмните хълмове без да се задъхват. \n\tИменно той ще превърне Давос в предпочитана дестинация за светското европейско общество от Бел епок, което изпълва градчето или в търсене на уединение, или за лечение на туберкулоза в добре уредени санаториуми. \n\t \n\t \n\t \n\tСред тези болни е Катя Ман. Съпругата на Томас Ман, автора на \"Смърт във Венеция\". Катя се лекува месеци наред в Давос.  Големият германски писател се вдъхновява от Давос, за да напише \"Вълшебната планина\", алегория на Европа преди 1914 година, публикувана през 1924-а и определяна като шедьовър на световната литература. Главният герой, Ханс Касторп, пристига в Давос на кратко посещение на беден братовчед, но остава в градчето седем години, за да лекува загадъчна треска в санаториум, в който има много странни персонажи. В края на романа той напуска Давос, за да се сражава в окопите на Първата световна война, този \"световен празник на смъртта\". /БТА/ Форумът \"Давос\". Забравят ли бизнесът и политиката убийството на Кашоги", "date": "2020.01.19", "title": "Вълшебната планина: какво трябва да знаем за форума в Давос"}
{"url": "https://clubz.bg/93137-noviqt_ekoministyr_ne_moga_da_pylnq_kaca_bez_dyno", "text": "Призив да се пести водата и критика, че там, където има много загуби на вода - вместо да се решава проблемът, се иска още по-голямо водоподаване, отправи новият министър на околната среда и водите Емил Димитров - Ревизоро от ефира на БНР.  Даде пример с Шумен, който също за няколко дни остана без вода - заради поредна авария. И, разбира се, с Перник. Низ от грешки в Перник, но \"чест прави на премиера, че се ангажира\" Разказът е заради това, че след като в събота Министерският съвет обяви плана за доставка на вода от язовир \"Белмекен\" към пресъхващия язовир \"Студена\", всички ВиК с проблеми поискали подобни мерки, вместо да вземат мерки да ремонтират системите си, стана ясно от думите на министъра. И заяви, че така е по-лесно за всички, вместо да подменят водопроводите и да възстановят разрушени стари водохващания, които в случай на кризи могат да осигурят вода.  Отбиват води от \"Белмекен\" за Перник Планът на Емил Димитров сега е да посети лично всички проблемни места, за да се набележат мерки. Той допусна, че и Северното Черноморие трябва да помисли за алтернативни източници на вода и мерки, защото сега язовир \"Камчия\" захранва цялото Черноморие и има наличности, но водата трябва да се пести. Ревизоро защити идеята за създаване на държавен мегахолдинг, който да обедини ВиК дружествата, които са държавна собственост. Това решение на правителството бе обявено в четвъртък, като начинанието ще струва на държавния бюджет 1 млрд. лв. Идеята за окрупняване на ВиК сектора дойде неотдавна от премиера Бойко Борисов.  Решено: властта окрупнява ВиК в държавен холдинг, дава 1 млрд. лв. от бюджета Целта на новия ВиК холдинг е да се ремонтира по-успешно водоснабдителната инфраструктура в страната, за която има осигурени европейски пари по Оперативна програма \"Околна среда\", но ВиК дружествата нямат пари да съфинансират подобни проекти. По думите му има депа, на които няма издадено разрешение да съхраняват отпадъци, а вече имат отпадъци, и депа с отпадъци, за които изведнъж никой не знае откъде са:   От думите на министъра пред БНР се разбра, че вече устно му е било казано, че главният прокурор ще изиска от него да събере пропуските в законодателството, които позволяват да се стигне до проблеми по вноса и горенето на отпадъци. В четвъртък премиерът Бойко Борисов поиска от министрите си до сряда - 22 януари, да му се представи план за обявяване на временен мораториум върху вноса и износа на отпадъци. Според министъра обаче по-скоро трябва да се въведат нови механизми за контрол, вместо да се обявява мораториум.  Отбиват води от \"Белмекен\" за Перник Решено: властта окрупнява ВиК в държавен холдинг, дава 1 млрд. лв. от бюджета", "date": "2020.01.19", "title": "Новият екоминистър: Не мога да пълня каца без дъно"}
{"url": "https://clubz.bg/93134-nesystoqtelnostta_na_aec_%E2%80%9Ebelene%E2%80%9C", "text": "Уважаеми г-н президент, Решението да се обърнем към Вас е нашата надежда, че под Ваша егида е последната възможност да бъде организирано открито обществено обсъждане за огласяване на обективните факти относно проектa \"Белене\" и спирането му, докато не е късно. Дълбоко сме убедени, че този проект е не само рекордно корупционен за новата история на България, но е и излишен за енергийната система на страната след 2030 година. За да илюстрираме тази наша убеденост е достатъчно да цитираме обосновката за напускане на предишния опит за строеж на АЕЦ \"Белене\" от страна на немската компания RWE:  . Нека добавим от нас проблема с непрестанното намаляване на кадровия потенциал. За нас е тревожно, че понастоящем се готви същата организация на проекта, като се използва същата \"източена\" държавна компания, която няма нито лицензи, нито разрешения за ядрени дейности, същите менажери и консултанти на НЕК, както при проваления втори опит. Няма информация от Министерството на енергетиката за намерения да организира търгове за отговорните поетапни дейности, което е задължение на държавната администрация по Закона за обществените поръчки (ЗОП). Нещо повече, за болшинството енергийни и ядрени специалисти, които не случайно не се допускат до форумите, организациите и медиите, АЕЦ \"Белене\" е не само излишен, но и невъзможен за реализация проект поради редица несъответствия със съвременните стандарти на ЕС за ядрената безопасност, за сигурност на електроенергийната система и много други нарушения на българското законодателство. И не на последно място по важност бихме искали да изтъкнем високия икономически риск от този проект, за който сме убедени,че ще се превърне в икономическа катастрофа за страната. Убедени сме също, че след официалното обявяване на намеренията на правителството за изграждане на тази централа пред Европейската комисия (а такова до сега не е направено!) ще бъдат поставени десетки технически и финансови въпроси, на които този проект, както и цялата инвестиционна политика на държавата в момента в областта на Националния план \"Енергетика и климат\", не отговарят. Така например: \". Очевидно те са пренебрегнали дейността на \"Временна парламентарна анкетна комисия (към 41-ото Народно събрание) за проверка на всички данни, факти и обстоятелства за решения и действия по проекта АЕЦ \"Белене\" от 2002 г. до края на месец март 2012 г.\" Ако прокуратурата бе довършила разследването върху използваемостта на предишните доставки и изградености, които също бяха афиширани като потенциални активи в тогавашните проекти, щяха да са изяснени схемите за \"изчезването\" им. Дори стоманобетонният корпус на първи реактор бе разрушен по незаконен път за прикриване на дефектите и неговата неизползваемост, както и за облагодетелстване на деятели. Сега останките представляват компроментирана основа и доказателство за неизползваемостта на съществуващата площадка. Накратко, това, че впоследствие сме придобили едно оборудване, което е по-малко от 10% от бъдещия бюджет на проекта, не е основание да харчим останалите 90% при абсолютно неясни пазарни условия и смазващо конкурентната роля на новите електроенергийни технологии към годината на предполагаемия пуск на 1-ви блок.  Той се промотира при енергийна стратегия, която е с изтекъл срок и е невероятно морално остаряла. Нито стратегията за енергийно развитие, нито националният план за действие по енергийна ефективност са адекватни в условията на четвъртия енергиен пакет в ЕС. Действията за възстановяване строителството на АЕЦ \"Белене\" са в нарушение на изискванията на чл. 15 (3) и (4) и Раздел IV от Закона за безопасно използване на ядрената енергия; на чл.4 (2) , чл.46 (1) и чл.87 (3) от Закона за енергетиката; на чл.3, чл.6(6) от Закона за устройство на територията и пр.: без техническа оферта, без утвърдени основни технически документи за безопасността на проекта, с деградирала площадка, при това в Зона \"Натура\", с все още неясен формат на проекта и бюджет и много други недостатъци. Отричаме третия опит за строителство на АЕЦ Белене и защото той противоречи изцяло на Закона за регионалното развитие и на Национална концепция за пространствено развитие. Това са неизчерпателно изредени елементи от тежки нарушения на националото законодателство и европейските директиви, за което не трябва да чакаме ЕК да ни санкционира. , защо е най-изгодният от техническа и икономическа гледна точка вариант, защо не е съпоставен със себестойността на бъдещите възобновяеми енергийни източници или на газифицираните ТЕЦ в комплекса \"Марица изток\", или на неусвоения хидроенергиен потенциал или на малките модулни ядрени реактори и т.н. В тази връзка основателен е и въпросът ни, защо Министерство на енергетиката засекрети поръчания и платен от БЕХ доклад на БАН за целесъобразността от изграждане на АЕЦ \"Белене\". В него, макар и в осакатен вид, се прокрадваха обективни заключения за рискове от този проект. Без изненада: избрахме Русия, Китай и Южна Корея за АЕЦ \"Белене\" Балансът според Борисов: \"Белене\", \"Турски поток\" и координационен център на НАТО във Варна  Български компании проектират и изграждат ВЕИ инсталации навсякъде по света. Този потенциал може да бъде успешно реализиран в страната, което ще бъде в съответствие с новата енергийна политика в контекста на \"Новата зелена сделка\" на ЕС и ще осигури изпълнението на Националния план \"Енергетика и климат\". Споменаваме накратко тези съображения, за да подчертаем, че досегашните слабости в планирането на енергийното развитие на страната могат да се преодолеят единствено чрез политическа воля за икономически възход, основан на енерго-ефективно развитие. Светът преминава през периода на велик енергиен преход. Не бива да се допуска България отново да е губеща страна през този период. Страната има нужда от научно обоснована, формализирана и регламентирана организация за планиране на държавната енергийна стратегия, която включва пълен набор от влияещи фактори, методи и модели за планиране, анализиране и оптимално избиране на възможните подходи, политики и действия, а не от предопределени решения \"на парче\" за един проект, който води до загубата на милиардни под влияние на външни сили. Отговорите на въпросите, свързани с борбата за световно преразпределяне чрез проблемите при взаимодействието енергетика – икономика – технологии – околна среда – общество – сигурност – климат – глобализация- интернет на нещата, не бива да са отново за сметка на сателитни държави като България. Поради изложените съвсем накратко факти и обстоятелства ние апелираме, до изясняване на ограничителните условия и сроковете за работа на ТЕЦ-овете на местни въглища и на АЕЦ \"Козлодуй\", правителството да не променя действащото ПМС 250/28.03.2012 год. за прекратяване изграждането на АЕЦ \"Белене\". По времето на този мораториум да се разработи и узакони методология за стратегическо енергийно планиране, въз основа на която да се изработи Стратегия за устойчиво енергийно развитие на Република България. Като един от вариантите за възможно ядрено развитие в нея да бъде оценка на възможностите за използуване на доставеното оборудване за АЕЦ \"Белене\" за изграждане на 7-ми блок в АЕЦ \"Козлодуй\" с регулируема мощност. В заключение се обръщаме към Вас, уважаеми г-н президент, с предложение да организирате открита дискусия по темата с участие на широк кръг технически и икономически специалисти, на която да бъдат представени всички гледни точки, придружени от писмени становища, така както бе организиран разширения Експертен съвет на Миниистерство на енергетиката на 20 май 1997 година, който тогава далновидно оцени проекта като \"икономически и технически нецелесъобразен\". Готови сме да предоставим своите налични знания, опит, документи и архиви на всеки добронамерен участник в съграждането на здрава България. \n\t \n\t  Балансът според Борисов: \"Белене\", \"Турски поток\" и координационен център на НАТО във Варна", "date": "2020.01.19", "title": "Несъстоятелността на АЕЦ „Белене“"}
{"url": "https://clubz.bg/93139-gyrciq_arestuva_bylgarin_za_prodajba_na_bebeta", "text": "Гърция арестува български гражданин по подозрение в продажба на бебета. Полицията го издирва от две години със заповед за арест по повдигнатото обвинение, съобщва БНР. Според информацията - на граничния пункт \"Промахон\" е арестуван 35 годишен български гражданин, срещу когото има повдигнато обвинение за участие в престъпна група за продажба на бебета в Гърция. Предполага се, че българинът е решил да опита да премине вечерта с надеждата, че няма да му бъдат проверени документите.  Иначе - заповедта за ареста му е издадена още 2018 г., уточняват гръцките власти. Сънародникът ни е успял да избегне задържане преди 2 години, когато е прекарал три млади българки в напреднала пременност, но от Италия.  Българинът с мачете в Истанбул бил с психично разстройство или на опиати Тогава обаче властите са били уведомени предварително, като полицайка под прикритие влиза в телефонна връзка с българина и уговаря с него цена за нелегалното осиновяване.  На пристанище “Игуменица“ при пристигане на автомобила с три българки, арестуваният днес успява да избегне ареста. Прокуратурата повдига обвинение срещу него и се издирва от 2018 година.", "date": "2020.01.19", "title": "Гърция арестува българин за продажба на бебета"}
{"url": "https://clubz.bg/93141-borisov_se_pohvali_sys_stabilnostta_i_pred_kristalina_georgieva", "text": "Министър-председателят Бойко Борисов се срещна днес в Министерски съвет с директора на Международния валутен фонд Кристалина Георгиева, съобщават от пресслужбата на кабинета.  От изпратеното съобщение, към което има прикрепено и видео, но без звук, става ясно, че двамата са обсъдили сътрудничеството на България с международната организация. На срещата е присъствал и министърът на финансите Владислав Горанов.  Борисов е изтъкнал пред Георгиева \"разумната фискална политика, която България води и която е отчетена от международните кредитни агенции.\" Освен това премиерът разяснил стабилните ни показатели, липсата на дисбаланси и големия ни напредък по присъединяването към т.нар. чакалня на еврозоната.  Кристалина Георгиева призова да се увеличат данъците за богатите, за да се намали неравенството Тримата не са подминали и световното икономическо състояние и са се обединили около тезата, че \"осигуряването на по-силен и устойчив растеж следва да продължи да бъде водещ принцип в икономическите политики в световен мащаб.\" Това заяви вчера директорът на Международния валутен фонд пък в интервю за Дарик Радио. Освен образованието - Георгиева разкритикува и данъчната система в България. Според нея трябва да се помисли дали плоският данък все още върши работа и ако не - да се търсят \"по-ефикасни решения\". Например - прогресивно данъчно облагане. Само преди няколко дни в нарочен коментар в блога на МВФ Георгиева призова всички страни-членки да преминат към такива данъчни системи.  Кристалина Георгиева - №15 сред най-влиятелните жени на сп. \"Форбс\" за 2019 г. Георгиева препоръча и реформиране на системите на здравеопазването и на обществените администрации, за да \"изчезне усещането за корупция в хората\".  Кристалина Георгиева - №15 сред най-влиятелните жени на сп. \"Форбс\" за 2019 г.", "date": "2020.01.19", "title": "Борисов се похвали със стабилността и пред Кристалина Георгиева"}
{"url": "https://clubz.bg/93129-germanski_diplomat_bil_otzovan_ot_poslanicheski_post_za_shpionaj", "text": "Бивш германски дипломат, заподозрян в шпионаж в полза на Китай, бил отзован от поста посланик на ЕС в Южна Корея, след като бил лишен от достъп до класифицирана информация. Това съобщи „Политико“. През седмицата стана ясно, че германската прокуратура разследва трима души по подозрение в шпионаж. Извършени са обиски в Брюксел, Берлин и германските провинции Бавария и Баден-Вюртемберг. Според медийни публикации тримата работят в момента за лобистки компании и са заподозрени, че са шпионирали за Китай. Един от тях е бивш дипломат. Висши чиновници от Брюксел шпионирали за Китай Случаят предизвика безпокойство не само заради дейността на Пекин, но и относно способността на ЕС да пази в тайна важна информация. Засега властите в Германия не са повдигнали обвинения. Те не назовават имената на тримата, макар от „Политико“ да твърдят, че са ги научили от близки до разследването източници. На въпроса за бившия дипломат говорител на Европеийската служба за външна дейност (ЕСВД) дава следния отговор пред изданието: Двама дипломати и служител на Еврокомисията, пожелали анонимност, заявили, че въпросният човек бил отзован заради връзки с Китай. Но посочили различна информация за тези контакти. Отзвукът от случая е огромен, споделя бивш служител от разузнаването на страна членка на ЕС. И припомня, че Съюзът няма действащо контраразузнаване. Точно по тази причина не ЕС, а националните служби за сигурност издават разрешенията за достъп до класифицирана информация. Служителите само представят удостоверенията в евроинституциите.", "date": "2020.01.19", "title": "Германски дипломат бил отзован от посланически пост за шпионаж"}
{"url": "https://clubz.bg/93143-volq_reshava_dali_da_podkrepi_vota_na_nedoverie_v_srqda", "text": "Политическа партия \"Воля\" ще реши в сряда дали ще подкрепи вота на недоверие срещу правителството, който ще бъде внесен от БСП този понеделник. Това стана ясно от думите на зам.-председателя на партията Кръстина Таскова пред БНР. Към момента сметките показват, че именно гласовете на депутатите на Веселин Марешки ще имат решаващо значение при гласуването. БСП и подкрепящите ги ДПС имат 104 гласа, а за да мине вотът са необходими 121. Така успехът на начинанието на опозицията зависи от \"Воля\" и независимите депутати, повечето от които са изключените от \"Обединени патриоти\" народни представители от \"Атака\". И четвъртият вот на недоверие на кабинета \"Борисов\" - пред провал Вот на недоверие - \"вече дава резултати\" vs \"безотговорно поведение\" \"Искаме да стане ясно кой е с жителите на Перник и кой иска да създава криза. Следим и действията на правителството, но засега изглеждат като действия при критично-бедствено положение, а не като действия, които ще разрешат трайно проблема. Въпросът е защо всичко се предприема чак сега. Превенцията и контролът за нас са на първо място\", коментира Таскова. Само преди няколко дни обаче, отново Таскова, намекна, че партията по-скоро ще подкрепи кабинета на Борисов. Вот на недоверие - \"вече дава резултати\" vs \"безотговорно поведение\"", "date": "2020.01.19", "title": "\"Воля\" решава дали да подкрепи вота на недоверие в сряда"}
{"url": "https://clubz.bg/93145-kradcite_ot_blagoevgradskata_mitnica_navodnili_sgradata_i_iznesli_230_000_lv", "text": "Крадците, които вчера обраха благоевградската митница, са използвали нетрадиционни и иновативни методи по време на престъплението. Още при влизането си в сградата те пуснали всички чешми да текат и запушили сифоните. Целта - да заглушат шума от ъглошлайфа, който са използвали.  Това съобщи днес районният прокурор Борислав Ковачки на специален брифинг по темата. По думите му - полицията предполага, че извършителите са били трима. Те са задигнали валута на обща стойност 230 000 лв. и около 20 кг. ценни накити. Част от тях са сребърни, други - обикновени имитации. Ковачки обаче реши да разкрие, че сред откраднатите пари има и 10 000 фалшиви долари, без да обясни дали така не прави услуга на издирваните престъпници.  В резултат на методите на крадците и теклата над 10 часа вода - кабинетите в сградата са силно наводнени, а разследващите са констатирали и сериозни материални щети.  Над 30 000 спинъра иззети от митницата заради тежки метали Освен това стана ясно, че СОТ системата е била задействана цели 4 пъти, но когато охранителите идвали на място - не намирали нищо нередно и просто си тръгвали. Според Ковачки работата им се проверява. Записите от една охранителна камера свидетелстват, че крадците са влезли в сградата около 23:45 ч. и са останали там най-малко 2 часа. Тримата са използвали за вход аварийния противопожарен изход и са имали достатъчно време да разбият и двете каси в помещението. Обирът е причинил и още една голяма щета, чиито последствия те първа ще се изясняват - откраднати са всички веществени доказателства, иззети в последните 10 години от всички митници в Югозападна България. ", "date": "2020.01.19", "title": "Крадците от благоевградската митница наводнили сградата и изнесли 230 000 лв."}
{"url": "https://clubz.bg/93144-kak_otkradnaha_shouto_na_putin_v_libiq", "text": "Може да се каже, че Москва е разстроена от поканата на германската канцлерка Ангела Меркел към Майк Помпео да присъства на конференцията за Либия в Берлин. Така държавният секретар на САЩ със сигурност краде част от шоуто, което руският президент е искал само за себе си. Но в сянката на правителствената реформа в Москва и планираните конституционни промени, вниманието на Путин очевидно е фокусирано върху собствената му страна. Путин дори съкрати планираното си посещение в Израел до един ден, въпреки че той многократно е подчертавал колко важни за него са отношенията с премиера Бенямин Нетаняху. Когато Путин и Меркел обявиха предстоящата конференция за Либия, Кремъл очевидно смяташе, че преговорите в Москва на 14 януари, чиито медиатори бяха Русия и Турция, ще бъдат лесна победа. И по-важното - няма да отклонят Путин от вътрешния му дневен ред. Но командирът на т.нар. Либийска национална армия генерал Халифа Хафтар  ползващ се с подкрепата на Русия, очевидно е бил на съвсем друго мнение: той се оттегли от преговорите без да подпише предложеното споразумение за прекратяване на огъня и се подигра на домакините, унижавайки ги публично. Това накара Путин и вътрешният му министър да изглеждат слаби и безпомощни, особено в сравнение с Турция и нейния съюзник Файез Сарадж. Признатото от ООН правителство на националното единство в Триполи подписа споразумението. Унижението за Москва беше още по-голямо, тъй като се смята, че Русия е изпратила няколкостотин наемници от т. нар. Група Вагнер, които да обучават мъжете на Хафтар и да се бият наравно с тях. По-късно представителите на Хафтар заявиха, че той не е подписал споразумението, тъй като правителството на Сарадж не е представило ясен план за обезоръжаването на някои от неговите паравоенни части. Това звучи като извинение. Факт е, че генералът е подкрепен не само от Русия, но и от Египет, Саудитска Арабия и Обединените арабски емирства. Според надежден източник от Москва, вероятно Египет е убедил Хафтар да се оттегли от споразумението и да продължи с опитите си да разгроми правителството в Триполи. Големият въпрос е защо Кремъл инвестира толкова много време, енергия и политическа тежест в либийската гражданска война? Първо, за Путин \"умиротворяването\" на Либия е един вид компенсация за факта, че през 2011 г. тогавашният президент Дмитрий Медведев не се намеси по време на военната операция на Запада в Либия. Това в крайна сметка доведе до свалянето и смъртта на либийския държавен глава Муамар Кадафи и до избухването на гражданска война. Кремъл е убеден, че намесата в Либия ще вдигне престижа на Русия, особено след като вече “спаси” режима на Башар Асад в Сирия. Второ, Путин се надява, че руският ангажимент в крайна сметка ще да даде плод под формата на военновъздушна и военноморска база (или дори няколко бази) на либийското крайбрежие. Освен факта, че подобен мащабен проект би бил трън в очите на американците (което винаги радва руснаците), той би осигурил на близки до режима в Москва дебели държавни поръчки за няколко години напред. На трето и последно място, държавните руски нефтени и газови компании, както и някои частни компании упражняваха дейност в Либия при управлението на Кадафи под стриктното наблюдение на Кремъл. Те се надяват, че отново ще могат да се върнат в страната, щом войната приключи. Ето защо Москва започна да се сближава и с правителството на Сарадж. Добри отношения с двете страни се търсят в случай, че изходът от войната не е предизвестен. Разбираемо е, че този контакт допълнително дразни генерал Хафтар. Финансовата му подкрепа идва главно от саудитците и емирствата, които от своя страна решиха да се откъснат от руското влияние. Имайки това предвид, може би не е чак толкова лоша идеята Путин да се отдръпне от светлините на прожекторите в Берлин и да прехвърли отговорността за разрешаването на деветгодишната криза в Либия върху повече играчи. Дори и това да означава, че САЩ също са на масата.", "date": "2020.01.19", "title": "Как откраднаха шоуто на Путин в Либия"}
{"url": "https://clubz.bg/93147-oryjejno_embargo_za_libiq", "text": "Резолюция от 55 точки, с която детайлно се описват мерките за решаване на военната криза в Либия – това е резултатът от еднодневната конференция, посветена на либийския проблем, която се проведе днес в Берлин. Специално за срещата в Германия пристигнаха руският президент Путин и турският му колега Ердоган. От Брюксел пък дойде шефката на Еврокомисията Урсула фон дер Лайен. Резолюцията предвижда отнемане на оръжията от всички военни групировки и милиции, какт ои оттеглянето на тежкото оръжие, самолети и артилерии на външни сили в Либия. Ако военните милиции или друга държава откажат да изпълнят резолюцията, ще бъдат наложени санкции. Освен това като единствен официален и законен търговец на петрола на Либия се признава само Националната петролна корпорация (NOC). Използването на петролните залежи от други групировки и милиции се обявява за незаконно. С това се цели отслабването на бунтовния генерал Хафтар, чиито милиции владеят всички по-големи градове в Либия. Как откраднаха шоуто на Путин в Либия Хафтар, който също участва в конференцията, иска да свали международно признатото правителство на Фаиз ал Сарадж. Афтар и Сарадж се срещнаха на форума за първи път от издбухването на кризата в Либия. Германската канцлерка покани всички замесени в конфликта, за да се опита да обедини международната общност и да прекрати военния конфликт в Либия. Турция и Русия засега подкрепят усилията й. Не е ясно обаче дали Хафтар ще се подчини на международната общност. В деня на конференцията стана ясно, че неговите съюзници в югоизточната част на Либия заплашват да прекратят доставките на петрол от петролните източници в Ал Шарара и Ел Феел. Двете петролни полета произвеждат дневно по 370 000 барела петрол. Ердоган преди срещата за Либия: Надеждите от примирието не бива да бъдат жертвани Преди началото на конференцията Меркел и външният министър на Германия Хайко Маас поканиха на разговор генерал Хафтар и премиера Сарадж. В същото време пък се срещнаха и Путин, и Ердоган. Делегацията на международно признатото либийско Правителство на националното съгласие е отказала да седне на една маса с командващия източните сили Халифа Хафтар, предаде ДПА. Агенцията се позовава на изявление на правителството на премиера Фаейз Сарадж за либийската телевизия Ал Ахрар. Дори самият факт, че Меркел и Маас успяха да съберат на едно място Хафтар и Сарадж, както Путин и Ердоган, се смята за огромен дипломатически успех. Преди седмица Хафтар и Сарадж бяха поканени на разговор в Москва, но категорично отказаха да се срещнат. В Берлин пристигна дори египетският президент Абдел Фатаф ас-Сиси, който подкрепя Хафтар. Турският президент Ердоган пък подкрепя либийското правителство и само преди дни обяви, че изпраща стотици сирийски бунтовници в Либия, за да подкрепят Сарадж. Турция достави на либийската армия ракетни противозащитни системи и ракети. Преди да излети за Берлин, Ердоган заяви: „Дали на бойното поле и или на дипломатическото – ключът към мира в Либия го държи Турция.“ Друг участник в конфликта в Либия са ОАЕ и по тази причина Меркел се срещна в събота с престолонаследника Мохамед бин Зайед ал Нахаян. ООН: Чуждестранните бойци да напуснат Либия В Берлин е и американският държавен секретар Майк Помпео. Каква е ролята на САЩ в конфликта обаче остава все още неясно. От една страна кабинетът на Обама обяви през 2016 година правителството на Сарадж за единствено легитимното. От друга страна от месеци има слухове, че правителството на Тръмп залага по-скоро на генерал Хафтар, тъй като засега той е победителят в конфликта. От европейска страна в конференцията участват шефката на ЕК Усула фон дер Лайен, британският премиер Борис Джонсън и френският президент Емануел Макрон.   Ердоган преди срещата за Либия: Надеждите от примирието не бива да бъдат жертвани ООН: Чуждестранните бойци да напуснат Либия", "date": "2020.01.19", "title": "Оръжейно ембарго за Либия"}
{"url": "https://clubz.bg/93081-ispanska_kryv", "text": "Клуб Z публикува откъс от Откъс от   от   (изд. Изток-Запад) 1 Големия Джон Мастърс беше едър, дебел и мазен. Имаше гладка синкава челюст и много дебели пръсти, чиито кокалчета изглеждаха като трапчинки. Кестенявата му коса беше сресана право назад от челото и носеше костюм във виненочервено с пришити джобове, винена вратовръзка и кафява копринена риза. Около дебелата кафява пура между устните му също имаше дебела ивица в червено и златно. Той сбърчи нос, надзърна към коза в ръката си и се постара да не се ухили. Каза: – Давай пак, Дейв – и да не ме сгазиш с общинския валяк, ей! Появиха се четворка и вале. Дейв Адж ги погледна мрачно през масата, после се взря в собствената си ръка. Беше много висок и слаб, с дълго кокалесто лице и коса с цвят на мокър пясък. Държеше колодата на разтворената си длан, обърна полека горната карта и я хвърли на масата. Беше дама спатия. Големия Джон Мастърс зяпна широко, размаха пурата си, изсмя се.  – Плащай, Дейв! Поне веднъж дамата беше права! – И обърна коза си със замах. Беше петица. Дейв Адж се усмихна любезно, но не се бръкна за пари. Приглушен телефонен звън отекна близо до него зад дългите копринени завеси, които ограждаха много високите стреловидни прозорци. Той извади цигарата от устата си и я остави внимателно на ръба на пепелника на табуретката до масичката за карти, след което се пресегна зад завесата за телефона. Заговори в слушалката с хладен глас и почти шепнешком, доста дълго слушаше какво му обясняват отсреща. В зелените му очи не трепна нищо, на тясното му лице не се появи и искрица емоция.  Мастърс примижа и здраво захапа пурата си. След известно време Адж каза: – Добре. Ще ви се обадим. Върна слушалката на вилката и я прибра зад завесата. Вдигна цигарата си и подръпна мекото на ухото си. Мастърс изруга. – Какво те прихваща, за бога? Кихай десетачката! Адж се усмихна сухо и се облегна. Пресегна се за питието си, отпи, остави чашата и заговори с цигарата в уста. Всичко правеше полека, умислено, почти механично. Попита: – Ние умни момчета ли сме, Джон? – Аха. И градът е в краката ни. Но това не помага с нищо на играта на блекджек. – Остават само два месеца до изборите, нали, Джон? Мастърс се озъби срещу партньора си, бръкна в джоба си за нова пура и я тикна в устата си. – И какво от туй? – Да речем, че нещо се случи на най-сериозния ни противник. Точно сега. Дали това ще е добра идея или пък напротив? – Ха? – Мастърс вдигна вежди – толкова гъсти, че цялото му лице трябваше да се впряга на работа да ги избута нагоре. Помисли малко и кисело заключи: – Гадно ще бъде, ако не хванат извършителя бързичко. Дявол да го вземе, избирателите ще си помислят, че ние сме наели някой да го освитка. – Говориш за убийство, Джон – скастри го Адж търпеливо. – Не споменах въобще такова нещо, нали? Мастърс спусна вежди и отскубна жилаво черно косъмче, което стърчеше от ноздрата му. – Хайде, изплюй камъчето! Адж се усмихна, издуха кръгче дим, погледа го как се рее и се разпада на тънки нишки. – Току-що ми съобщиха по телефона – каза много тихо, – че Донеган Мар е мъртъв. Мастърс се размърда. Цялото му тяло се измести в посока масичката за карти и се наведе над нея. Когато нямаше къде по-напред да се надвеси, изпружи брадичка, докато мускулите на челюстта му не изпъкнаха като дебели въжета. – Ха? – възкликна дрезгаво. – Не думай! Адж кимна, студен като лед.  – Прав беше обаче за убийството, Дон. Бил е убит. Някъде преди около половин час, не повече. В кабинета си. Не знаят кой го е извършил – засега. Мастърс тежко сви рамене и се облегна назад. Озърна се с глуповато изражение. И внезапно се разсмя. Смехът му тътнеше и кънтеше в малката тясна стаичка, където седяха те двамата, и преливаше в огромната дневна отвъд, отекваше напред-назад през лабиринт от масивни дървени мебели, предостатъчно лампиони да осветят булевард и двойна редица маслени картини в масивни златни рамки. Адж не се присъедини към изблика му. Полека смачка цигарата си в пепелника, докато от огънчето не остана нищо, освен черна купчинка пепел. Разтри кокалестите си пръсти и зачака. Мастърс спря да се смее така внезапно, както беше започнал. В стаята настъпи мъртвешка тишина. Видимо уморен, Големия избърса едрото си лице. – Трябва да сторим нещо, Дейв – каза тихичко. – И да не се помайваме. Трябва да решим случая бързо. Той е като динамит под задника ни. Адж бръкна отново зад завесата и извади телефона, бутна го през масата и между разпилените карти. Кротичко подпита: – Е – знаем как да стане, нали? Лукава искрица заблестя в тинестокафявите очи на Големия Джон Мастърс. Той облиза устни и посегна с голямата си длан към слушалката. – Аха – измърка. – Знаем, Дейв. Ще се погрижим за това начаса! Набра номера с дебелия си пръст, който едва влизаше в дупките. Но пък не е ли лоша и гадната Муза 2 Дори в смъртта лицето на Донеган Мар изглеждаше студено, спретнато и съсредоточено. Беше облечен в мек сив костюм и косата му имаше същия топъл сив цвят като дрехите, заресана назад от червендалестата му, младолика физиономия. На челото му кожата беше по-бяла, понеже там падаше бретонът, когато стоеше прав. Навсякъде другаде беше загорял. Лежеше по гръб в тапицирано синьо кресло. В пепелника с бронзов грейхаунд на ръба имаше угаснала пура. Лявата му ръка висеше покрай стола, в отпуснатите пръсти на дясната върху плота на бюрото лежеше пистолет. Лакираните му нокти блестяха на слънчевите лъчи от големия затворен прозорец зад гърба му. Кръвта бе напоила лявата страна на сакото му и бе превърнала сивия плат в почти черен. Беше съвсем определено мъртъв и в това състояние от известно време. Висок мъж, много смугъл, слаб и умислен, се бе облегнал на кафяво махагоново барче и се взираше съсредоточено в мъртвеца. Беше бръкнал в джобовете на спретнатия си син шевиотен костюм. На тила му се мъдреше сламена шапка. Но в очите му или в стиснатата му уста нямаше нищо небрежно. Едър пясъчнорус мъж опипваше наоколо по синия килим. Каза задавено, както беше приведен: – Няма гилзи, Сам. Смуглият тип не помръдна и не отговори. Другият се изправи, прозя се и погледна мъжа в креслото. – Дявол да го вземе! Това ще се разсмърди! Два месеца до изборите. Леле, какъв шамар в лицето е това за някого! Смуглият каза умислено: – С него бяхме съученици. И приятели бяхме едно време. И се запалихме по едно и също момиче. Той спечели, но си останахме добри приятели и тримата. Неизменно беше страхотен... може би даже прекомерно умен... \"Младата невеста грабнала камшиците, потопила ги в пепеливата вода и започнала да го шиба с всички сили\"  \"Младата невеста грабнала камшиците, потопила ги в пепеливата вода и започнала да го шиба с всички сили\" ", "date": "2020.01.19", "title": "Испанска кръв"}
{"url": "https://clubz.bg/93140-es_ne_e_obqvqval_novo_rqzane_na_parite_za_turciq", "text": "Жозеп Борел – върховният представител на ЕС за външната политика, не е изпращал писмо до Европарламента, в което да обявява орязване на пари по Инструмента за предприсъединителна помощ (ИПП) за Турция. Това се казва в разпространено днес   на Европейската служба за външна дейност (ЕСВД) във връзка с публикации в различни медии. Ердоган: Турция ще пусне бежанците, ако не получи още помощ от Европа Според публикациите става дума за отговор на запитване на евродепутат, отправено до Еврокомисията през октомври 2019 г.  Оттам изтъкват, че намаляването на помощите за Турция е започнало още през 2017 г. Последното решение по този въпрос е взето от Съвет „Външни работи“ през октомври 2019 г. Тогава е подкрепено предложението на Еврокомисията да бъде намалена предприсъединителната помощ за Турция за 2020 г.", "date": "2020.01.19", "title": "ЕС не е обявявал ново рязане на парите за Турция"}
{"url": "https://clubz.bg/93128-polsha_vadi_spisyk_s_kartini_otkradnati_ot_sssr", "text": "Списък на безценни картини, изчезнали от Полша и по всяка вероятност откраднати от Народен комисариат на вътрешните работи, публикува в Туитър днес полското Министерство на външните работи. Сред показаните творби са „Głogów Madonna“ от Лукас Кранах Стария, „Момиче с гълъб“ на Антоан Пен, „Птичи двор“ на Даниел Шулц и „Горски пейзаж“ на Ян Брьогел Стари. Изявлението на полското външно министерство идва, след като Варшава отказа да отбележи датата 17 януари като дата на освобождението на Полша от нацизма. Официалните институции в страната заявиха, че през 1945 г. Полша не е била освободена, а отново окупирана, този път от Съветския съюз.", "date": "2020.01.19", "title": "Полша вади списък с картини, откраднати от СССР"}
{"url": "https://clubz.bg/93130-demokratite_vs_zashtitata_na_trymp_tezite_po_impijchmynta_veche_sa_v_senata", "text": "Президентът на САЩ Доналд Тръмп трябва да бъде отстранен от поста, за да бъде защитена националната сигурност и опазена системата за управление на страната. Това заявяват седемте конгресмени от Демократическата партия в САЩ, които ще представляват Камарата на представителите в процеса за импийчмънт на държавния глава в тезата си, представена вчера пред Сената. Документът е от 111 страници, а в събота изтече крайният срок за представянето му, съобщиха световните агенции, цитирани от БТА.  След 12 часа заседание: долната камара иска импийчмънт на Тръмп Аргументите им за импийчмънт продържават с това, че след като бил уличен, президентът се е опитал да потули делото чрез възпрепятстване на разследването на Камарата на представителите на неговите злоупотреби. За такива прегрешения в конституцията на САЩ предвиденото противодействие е отстраняване на президента от поста му, се казва още в официално публикуваната теза на демократите. И още: Какво предстои по процедурата за импийчмънт на Тръмп? Те призовават Сената да признае Тръмп за виновен, така че сегашният и всеки бъдещ президент да не могат да извършват правонарушения, попадащи под импийчмънт, и да избягват отговорността за деянията си. Процесът срещу Доналд Тръмп е по повод спиране на военната помощ за Украйна и разговори между двамата държавни глави, за които демократите твърдят, че съдържат доказателства за злоупотреба с власт. Обвинението е, че Тръмп е натискал Володимир Зеленски да възстанови разследване срещу демократа Джо Байдън и сина му Хънтър. Байдън се кандидатира за президент от Демократическата партия за предстоящите тази есен избори. Искането мина през Камарата на представителите, където Демократическата партия има мнозинство. А на 21 януари, вторник, делото продължава пред Сената на САЩ. В него обаче мнозинството е на Републиканската партия.  Нови 2 обвинения за импийчмънт на Тръмп - злоупотреба с власт и възпрепятстване на Конгреса (ВИДЕО) И адвокатите на Доналд Тръмп представиха линията си на защита пред Сената. Това е и първият писмен отговор на формалната призовка за делото за импийчмънт, която постъпва от юридическия екип на президента.  Процедурата, инициирана от демократите, е наречена  . Доналд Тръмп: Импийчмънтът повиши моя рейтинг Източник, близък до юридическия екип на президента, информира медиите за съдържанието за защитната линия преди офиициалното й публикуване вчера. Острият тон ясно показва каква ще бъде реториката на защитата в Сената. Екипът на президента, воден от юридическия съветник на Белия дом Пат Чиполоне и личния адвокат на Тръмп Джей Секулоу, оспорва обвинителния акт и по процедурни, и по конституционни основания, като твърди, че Тръмп не е направил нищо нередно и че е бил третиран несправедливо от демократите в Камарата. Обвинителният акт е конституционно недопустим и не съдържа никакво престъпление или нарушение на закона. Той нарушава Конституцията, понеже произлиза от разследване на демократите, които грубо са лишили президента от правата му, а процесът за импийчмънт рискува да нанесе трайни тежки поражения на институциите, предупреждава екипът на Тръмп. Да, Тръмп е виновен, но импийчмънтът е грешка В него влизат също бившият прокурор Кенет Стар, централна фигура в аферата Моника Люински и процеса за импийчмънт срещу президента Бил Клинтън, и експертът конституционно право Алан Дершоуиц, един от адвокатите на О Джей Симпсън.  Очаква се Тръмп да представи по-подробна юрридическа теза преди старта на процеса във вторник. Камарата ще може да отговори на тезата на Тръмп. А самият президент прекарва уикенда в своя клуб в Мар-а-Лаго, Флорида, и играе голф, съобщават американските медии.  Какво предстои по процедурата за импийчмънт на Тръмп? Нови 2 обвинения за импийчмънт на Тръмп - злоупотреба с власт и възпрепятстване на Конгреса (ВИДЕО) Доналд Тръмп: Импийчмънтът повиши моя рейтинг Да, Тръмп е виновен, но импийчмънтът е грешка", "date": "2020.01.19", "title": "Демократите vs защитата на Тръмп - тезите по импийчмънта вече са в Сената"}
{"url": "https://clubz.bg/93131-bylgarinyt_s_machete_v_istanbul_bil_s_psihichno_razstrojstvo_ili_na_opiati", "text": "Българинът, който нападна хора в ресторант в Истанбул, въоръжен с хладно оръжие, по всяка вероятност е бил със силно психично разстройство или под въздействието на силни опиати. Това коментира пред Нова тв генералният консул на България в Истанбул Ангел Ангелов. Българинът беше прострелян от полицията в Истанбул в петък вечерта. 32-годишният Милен Бахчеванов нахлул с нож в заведение в квартал „Байрам паша”. Според местни медии нападнал клиенти на заведението, а след това и полицаите, които били повикани на помощ. Не са помогнали нито водната струя и сълзотворния газ на пожарната, нито предупредителните изстрели на полицаите. Бахчеванов е издъхнал в болницата, след като е прострелян. Българин нахлу с мачете в ресторант в Истанбул, полицията го застреля (ВИДЕО) В чантата му са намерени Библия и икони. По информация на местните медии българинът е влязъл в Турция на 14 януари. Той има няколко криминални регистрации - за хулиганство, кражби и грабежи. Пред бТВ Росен Желязков, бивш началник на затвора във Варна, обяви, че е разпознал Бахчеванов в кадрите, разпространени от случая в Истанбул, защото е бил един от проблемните затворници. По думите му е имал и сериозна психиатрична диагноза, лекувал се е и в болница у нас, след извършване на други престъпления, но у нас.", "date": "2020.01.19", "title": "Българинът с мачете в Истанбул бил с психично разстройство или на опиати"}
