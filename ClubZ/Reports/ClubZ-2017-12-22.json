{"url": "http://clubz.bg/62186-bojko_borisov_ahmed_dogan_e_mydyr_chovek_ot_27_g_e_v_upravlenieto", "text": "Министър-председателят Бойко Борисов се съгласи с изказването на Ахмед Доган, че в момента управлението няма алтернатива. Ако кабинетът падне, какво правим? Няма кой да поеме управлението Вчера почетният председател на ДПС заяви пред актива на партията си, че ако вотът на недоверие успее, няма да има кой да поеме управлението. Бойко Борисов каза още, че при едни нови избори „няма по-добро какво да се създаде“ Премиерът изключи възможността Валери Симеонов да събори правителството. Малко по-късно в интервюто Борисов разтълкува какво е имал предвид Доган: Накрая завърши темата с прогноза какво би станало, ако БСП и ДПС се върнат на власт. „Ще докарат един нов Орешарски – след три месеца ще падне“. Премиерът отрече да има нещо общо с действията на Комисията за конфискуване на незаконно придобито имущество (КОНПИ) срещу издателя на „Капитал“ и „Дневник“ Иво Прокопиев. Иво Прокопиев: КОНПИ е бухалка. Има натиск от главния прокурор (ВИДЕО) Водещият Бойко Василев попита какъв е Делян Пеевски. Бойко Борисов обясни, че в момента „воюват двама олигарха“. „Ако прегледате сутрин печата и медиите, ще видите точно кои медии на кого са. Никога не съм бил с нито един от тях. По темата „Делян Пеевски“ – човекът, който може да говори за него, е Карадайъ и Ахмед Доган“. Борисов не скри възмущението си от решението на БСП да внесе вота на недоверие срещу правителството на ГЕРБ и „Обединени патриоти“ точно в началото на българското председателство на Съвета на ЕС. Според премиера именно това е целта на вота на недоверие. „То затова се прави – да се покаже на света колко сме калпави. Липсата на политическа класа в момента точно това ще направи. На единия ден ще слушат за Западните Балкани, а ще ни слушат в парламента какво говорим един за друг. Ние няма да ги оставим в тоя вот да ни бият нас и да говорят каквото си искат. Още в началото на януари всичко лошо ще го извадим на показ“. България е напълно готова за председателството на Съвета на ЕС. Премиерът обяви, че българският екип има пълна координация. В тази връзка не може да се очаква от България да заема категорични позиции. „Категорична позиция като председателство може да се изказва, но трябва да бъдем обрани, защото трябва да защитаваме интересите на 27-те. Очакват се изключително напрегнати шест месеца“. Иво Прокопиев: КОНПИ е бухалка. Има натиск от главния прокурор (ВИДЕО)", "date": "2017.12.22", "title": "Бойко Борисов: Ахмед Доган е мъдър човек. От 27 г. е в управлението"}
{"url": "http://clubz.bg/62161-nikoj_ne_sledva_obyrkani_vodachi_osven_v_otstyplenieto", "text": "FB ми припомни едно мое изказване от преди тамън година. Няма да споделям половинчасови речи, надявам се, че няма повече да ми се налага да бъда толкова досаден. Накратко:  Да. Година по-късно, минималната стъпка все още не е направена, макар (както и тогава) да е доста близо. Последиците изглеждат тревожни, дори отчайващи. Не, не изглеждат - те са. И нека не се сърдим на социолозите - те отразяват резултатите от нашите действия. В обществото цари примирение пред баналното зло, доволство от малкия залък, комфорт от застоя. И това е справедливо и логично - никой не тръгва на бой пред офицерите, никой не следва разделени, объркани водачи. Освен ... в отстъпление и обратно в окопа на “стабилността”, на сигурно, в калта. Проблемът не е в 80-те% (по Парето, не по Иво Христов-Песимиста). Проблемът е в 20-те. И не, не насаждам отчаяние преди празници (то си е отдавна, съвсем делнично, насадено в мнозина). Този текст е оптимистичен. На Рождество празнуваме началото на най-голямата промяна и най-мащабната морална революция в историята на човечеството. Тя е извоювана срещу най-мощната “репресивна машина” в историята, в - нека се изразя метафорично - крайно неблагоприятна медийна среда. И е извоювана не от, а въпреки фарисеите (от една страна) и зелотите (от друга). Светли празници желая, и съкровена радост. А на политически коректните идеалисти и материалисти - нека (респективно) силата и подаръците бъдат с вас.    ", "date": "2017.12.22", "title": "Никой не следва объркани водачи. Освен в отстъплението"}
{"url": "http://clubz.bg/62163-korneliq_ninova_borisov_poiska_pomosht_ot_dogan_i_q_poluchi", "text": "Лидерът на БСП Корнелия Нинова коментира вчерашното обръщение на почетния председател на ДПС към актива на партията. Това каза Нинова, цитирана от пресцентъра на партията. Ако кабинетът падне, какво правим? Няма кой да поеме управлението Според нея за почетния председател на ДПС патриотите в управлението са грешка. Тя обърна внимание и на призивите за запазване на стабилността. Тя декларира, че ще има вот на недоверие, защото това е решениет на конгреса на БСП. Нинова заяви, че дори ДПС да се откаже от този вот той все пак ще бъде внесен.", "date": "2017.12.22", "title": "Корнелия Нинова: Борисов поиска помощ от Доган и я получи"}
{"url": "http://clubz.bg/62158-plevneliev_nqma_da_oglavqvam_nito_gradskata_nito_selskata_desnica", "text": "Президентът (2012-2017) Росен Плевнелиев твърди в   че нееднократно му е предлагано да оглави т. нар. градска или стара десница. Той обаче казал: \"Не, не и не\". И не се канил да оглавява нито градска, нито селска десница. \"Има такива очаквания. Но казвам пред вас най-отговорно и ясно: \"Не, не, не и не. Аз няма да оглавя нито градската десница, нито селската левица. Няма да се връщам в която и да било партия. Няма да правя партия. Няма да ставам лидер на която и да е партия. Няма да обединявам която и да е, нито съвкупност от партии\", обяснява той бъдещите си намерения. Интервюто е рекламирано като \"откровено и неприличащо на никое друго\". В него Плевнелиев коментира еднакво охотно и важни политически проблеми и какви подаръци е направил на приятелката си Деси Банова. Научаваме още, че Плевнелиев е взел важна израелска награда преди Тръмп, а Корнелия Нинова, според оценките му, е хиперактивна. Така читателят остава еднакво добре информиран какво мисли предишният президент за тежки въпроси като ревизията на приватизацията, но и ако по някаква случайност е пропуснал, отново навлиза надълбоко в розовия роман на връзката Плевнелиев - Банова. Доскорошният български президент взел преди Доналд Тръмп наградата на фондация \"Приятели на Израел\". Той уточнява, че преди него и след него са двама американски президенти. \"Да, изпратиха ми снимката от церемонията в Овалния кабинет отпреди няколко дни. Майк Евънс държи наградата. Отзад са Иванка Тръмп и нейният мъж, както и Майк Пенс - вицепрезидентът. В дух на скромност следват още уточнения за постиженията на Плевнелиев - той е станал \"почетен професор\" на два китайски университета - Пекинския и \"Цинхуа\". Интервюиращата уточнява: \"Не само на Запад, но и на Изток ви ценят\". - \"Да, така е\", съгласява се той.  Плевнелиев отхвърля категорично писанията, че приятелката му Деси Банова тъне в лукс и скъпи подаръци. Истинската любов не се купува с пари, обяснява той. \"Нима не разбраха, че аз съм може би малко по- мъдър, отколкото те си мислят? И че една позитивно мислеща, красива и добронамерена жена не се купува. Плевнелиев и Деси Банова - две сродни души на розовия диван в \"На кафе\" Приятелката на Плевнелиев и водеща на прогнозата на времето по Нова тв обаче няма да остане без подарък. Тук в интервюто следва плавен преход и от скиорския костюм на Деси Банова се скача към грубата действителност в лицето на Румен Радев. \"Президентът Радев не е наложил извънреден брой вето, в рамките на нормалното е. Но не бива да го преекспонираме. Той нито е \"г-н Вето\", нито води някакви грандиозни битки. Такива аз не виждам\", това коментира Плевнелиев по отношение на сегашния президент и обвиненията на ГЕРБ към него, че налага непрекъснато вето върху различни закони. Според Плевнелиев Радев тепърва трябва да се доказва, защото досега не му се е случило нищо извънредно, не е имал труден период, радвал се е на \"много странно медийно добруване\", намира се в много комфортна среда. Той не е водил битки, смята доскорошният държавен глава. След това изброява какво се е случвало, докато той е бил президент, и сега: Според Плевнелиев \"ветото не е инструмент да пречиш на някого, да водиш битка с него или да правиш рейтинг. Трябва да се извадят съответните аргументи, но и да се дадат решения. На президента му прилича не просто само да регистрира един проблем. Нека да дава и решения\" Той признава, че също би наложил вето върху антикорупционния закон. От ГЕРБ разкритикуваха Радев, че е заявил намерението си да прибегне към това си правомощие преди въобще още законът да е приет в завършен вид. Той изброява и своите аргументи: \"С аргументи, които предполагам, че ще бъдат аргументите и на президента Радев. Нека да се обоснова. Ако президентът Радев наложи вето заради начина, по който се структурира антикорупционното звено, няма да е прав. Аз лично вярвам, че не е добре българският държавен глава да назначава шефа на звеното. В парламента има много по-сериозен сблъсък и баланс на интересите и там е мястото да се роди ръководството на тази институция. Надявам се народните представители да бъдат на висотата на отговорността. Ако президентът просто с един акт назначи шефа на една агенция, това не е нито по-прозрачно, нито по-демократично. По-добре е, от гледна точка на баланса на силите и на институциите, президентът да стои настрана от този орган. Ако той наложи вето поради тези причини, свързани с конструирането на органа, аз няма да съм изненадан, но няма и да съм съгласен\". Причините, които той посочва за свое евентуалво вето са, че свидетелите няма да бъдат добре защитени. Още един орган ще иска подслушване Корнелия Нинова не отговори как точно е платено за \"Техноимпекс\" Още един орган ще иска подслушване Корнелия Нинова не отговори как точно е платено за \"Техноимпекс\"", "date": "2017.12.22", "title": "Плевнелиев: Няма да оглавявам нито градската, нито селската десница"}
{"url": "http://clubz.bg/62156-kraqt_na_bitcoin_ili_vremenno_sytresenie", "text": "Криптовалутата Bitcoin загуби 11% от стойността си за последните 24 часа и 30% за 5 дни. Световните пазари губят интереса към криптовалутите бързо. Спадът от най-големия рекорд на първата - 19 520 долара - достигна 40%. Част от спада е в резултат на кибератака в Южна Корея, която разби обмяна на криптовалута.  Все пак в момента Bitcoin e на стойност над 13 хил. долара - 11 пъти повече от началото на годината. Може и целият ръст на криптовалутата да не се срине, както предполагат някои, а само подхраненото от манията около криптовалутите. Според други става въпрос за временно явление, като отбелязват, че и преди валутата е правила резки скокове и надолу, и нагоре. През последното денонощие Bitcoin cash пък загуби 38 процента от стойността си, а ethereum - 26 процента. Биткойн фючърсите достигнаха 25% ръст Bitcoin започна наскоро и продажба на фючърси. По-смелите купувачи на бъдещи фиксирани сделки може и да пострадат от срива. ", "date": "2017.12.22", "title": "Краят на Bitcoin или временно сътресение?"}
{"url": "http://clubz.bg/62172-obqviha_filmite_i_aktorite_dopusnati_do_borbata_za_oskarite", "text": "Американската академия за киноизкуства и науки публикува имената на филмите, допуснати в състезанието в най-важната категория на наградите „Оскар“ – „Най-добър филм“, и имената на участниците в тях, които могат да се борят за актьорските номинации.   Допуснати са общо 341 заглавия. Сред тях е и филмът на Андрей Звягинцев „Нелюбов“. Участващите в него Мариана Спивак, Алексей Розин и Матвей Новиков могат да се състезават за статуетките в категориите за най-добра актриса и най-добър актьор. В списъка е и името на българската актриса Анжела Недялкова с ролята си в „Т2: Трейнспотинг“. Пълният списък е качен в  Сред посочените 341 заглавия са попаднали два филма на Ридли Скот – „Пришълецът: Завет“ и „Всичките пари на света“  , номинираният за европейскта награда „ЛУКС“ „120 удара в минута“, „Дюнкерк“, „Блейд Рънър 2049“, „Междузвездни войни: Последните джедаи“ и дори „Спасители на плажа“. Номинациите във всички категории ще бъдат обявена на 23 януари 2018 г. Церемонията по връчването на наградите ще се състои на 4 март. Филмът на Звягинцев влезе и в краткия списък в категорията „Най-добър чуждоезичен филм“. В него са избрани девет заглавия от 92 претенденти. За статуетката ще се борят още „Фантастична жена“  , „In the Fade“  , „За тялото и душата”  , „Фокстрот“  , „The Insult“ (Зияд Дуейри, Ливан), „Félicité“  , „The Wound“   и „The Square“ ", "date": "2017.12.22", "title": "Обявиха филмите и актьорите, допуснати до борбата за оскарите"}
{"url": "http://clubz.bg/62160-policai_pazqt_granicata_i_protestirat", "text": "Полицейските протести продължиха днес по ГКПП на страната въпреки отчетения от МВР напредък на преговорите за заплати.  Въпреки отпускането на 480 лв на човек като коледна \"награда\" и даването на 5 % за решение на проблема Протестът на полицаите: аргумент до аргумента и... Путин (СНИМКИ) Във вторник след среща при министър Валентин Радев синдикатите подписаха всичко на всичко една обща декларация - увеличението от 1 януари да бъде еднакво за всички. Той допълни, че   Общата отпусната сума е 55 млн., но от нея трябва да се извадят социалните осигуровки, които са тайна, отбеляза синдикалният лидер. Затова Попов смята, че става въпрос за . увеличение на всеки служител. Те искаха 15 % върху заплатите, и то със задна дата. Според Попов при такива параметри на отпуснатите суми дори нямат за какво да преговарят. Полицаите искат 15 % върху заплатите веднага. Иначе - стачка (ДЕКЛАРАЦИЯ) Лидерът допълни още, че не става въпрос само за пари: другите две искания са моментални промени в Закона за МВР и подготовка за писане на чисто нов закон. Той обяви, че няма да препречват ГКПП-та, както и напомни на ръководството, че сигурността на страната не страда, защото полицаите протестират в свободното си време. \"Следвайки обявената през месец юни 2017 г. програма, СФСМВР продължава протестните си действия на 22 декември 2017 г. – професионалния празник на служителите в ГД “Гранична полиция“, които ще са концентрирани около граничните контролно-пропусквателни пунктове\", написаха на фейсбук страницата си синдикалистите. Ето и местата на стачни действия днес, според СФСМВР.       Полицаите искат 15 % върху заплатите веднага. Иначе - стачка (ДЕКЛАРАЦИЯ)", "date": "2017.12.22", "title": "Полицаи пазят границата и протестират"}
{"url": "http://clubz.bg/62153-vsichki_pitat_za_asfalt_naj_mnogo_vyprosi_kym_regionalniq_ministyr", "text": "Министърът на регионалното развитие Николай Нанков е отговарял на най-много въпроси от парламентарния контрол по време на втората сесия на 44-тото народно събрание. Това става ясно от справка на парламента. Членовете на правителството са отговорили на 381 въпроса и 15 питания. Нанков е отговорил на 65, министърът на образованието и науката Красимир Вълчев на 40, министърът на земеделието, храните и горите Румен Порожанов на 38, министърът на околната среда и водите Нено Димов на 33, министърът на финансите Владислав Горанов на 30 и т.н. Регионалният министър: До вчера асфалт не се ядеше, сега се прояде Най-много въпроси и питания са отправили народните представители Георги Гьоков (БСП) – 37, Георги Свиленски (БСП) – 26, Светла Бъчварова (БСП) – 24 и др. От ПГ \"БСП за България\" са внесли най-много въпроси и питания - 343 въпроса и 17 питания. От ПГ \"Обединени патриоти\" са отправили 50 въпроса, от ПГ на ПП ГЕРБ – 24 въпроса и 2 питания, от ПГ на ДПС – 13 въпроса, и от ПГ на ПП \"Воля\" – 7 въпроса и едно питане. През втората си сесия 44-тото народно събрание е приело 54 закона и 72 решения. Парламентът е имал 46 редовни и 3 извънредни пленарни заседания. За периода от 1 септември до 21 декември 2017 г. в парламента са внесени 90 законопроекта, като 41 от тях са на народни представители. Постъпили са 52 проекта за решения, от тях 47 са от депутати, както и един проект за обръщение и декларация. Сред приетите от Народното събрание нови закони са Закон за противодействие на корупцията и за отнемане на незаконно придобитото имущество, Закон за държавните помощи, Закон за концесиите, Закон за държавния бюджет на Република България за 2018 г. и др. Парламентът е гласувал промени в Гражданския процесуален кодекс, в Данъчноосигурителния процесуален кодекс, в Наказателния кодекс, в Кодекса на труда, в Кодекса за социално осигуряване и др. От началото на мандата си 44-тото Народно събрание е приело 72 закона, 181 решения и две декларации. От 19 април до 21 декември 2017 г. в Народното събрание са постъпили 164 законопроекта, като 91 от тях са внесени от народни представители. Предложените проекти за решения са 170, от които 153 са на депутати. От началото на мандата си 44-ото Народно събрание е провело 92 пленарни заседания, три от които извънредни. Използваното време за осъществяване на контролната функция на 44-тото народно събрание за 2017 г. е 88 часа и 58 минути. Проведени са разисквания по 10 питания на народни представители и 4 изслушвания.", "date": "2017.12.22", "title": "Всички питат за асфалт - най-много въпроси към регионалния министър"}
{"url": "http://clubz.bg/62170-galyp_interneshynyl_67_podkrepqt_izgrajdaneto_na_vtori_lift_v_bansko", "text": "67% от българите подкрепят изграждането на втори кабинков лифт в Банско. Това показват резултаттите от експресен телефонен сондаж на \"Галъп интернешънъл\". 83% заявяват, че не карат ски. Според 82% обаче туризмът е важен отрасъл за страната. Мнозинство от 72% по принцип одобряват строежа на нови писти и съоръжения. Над 90% от българите смятат, че за всяко отсечено дърво трябва да се засаждат три нови. За 48% по-важна е икономиката, а за 44% природата. Опазването на природата и развитието на бизнеса и туризма нобаче е си противоречат в съзнанието на българите. Взаимните обвинения на бизнес и природозащитници са довели до това, че обществото ни чува ясно и двете тези. Например, мнозинство от 64% се съгласява с тиражираното тези дни твърдение, че част от еколозите всъщност тенденциозно пречат на българския туризъм в името на външни интереси. Също мнозинство, от 58%, приема, че развитието на ски-туризма у нас е в интерес не на цялото общество, а само на малцина богати хора. Когато пък трябва да изберат кое от двете е по-вярно, 45% казват, че зимните курорти са презастроени, а 36% - че липсват достатъчно писти. Останалите се колебаят. 80% намират предстоящото увеличение на цената на водата за изкуствено. Протестите срещу новите цени на водата се одобряват от общественото мнение. 75% не вярват, че новият антикорупционен орган реално ще успее да свърши нещо.  ", "date": "2017.12.22", "title": "\"Галъп интернешънъл\": 67% подкрепят изграждането на втори лифт в Банско"}
{"url": "http://clubz.bg/62168-shefyt_na_ruskiq_futbol_vitalij_mutko_gotvi_ostavka", "text": "Вицепремиерът на Русия и президент на футболния съюз (РФС) на страната Виталий Мутко е готов да подаде оставка като шеф на футбола, пишат медиите в Москва. На 25 декември ще има заседание на изпъкома на РФС, на което това може да се случи. Датата на сбирката бе променена - от 26-и на 25-и. Постът може да се заеме от приближен на Мутко - генералният секретар на организационния комитет на Мондиал 2018 Алексей Сорокин. До момента няма официално изявление от страна на вицепремиера. Анализатори в Русия са на мнение, че актът на Виталий Мутко, ако въобще ще стигне до оставка, е в името на по-спокойното провеждане на световното догодина. 59-годишният функционер е сред най-влиятелните хора в целия руски спорт, не само във футбола. Той не се ползва с добра репутация в чужбина. Сочен е за един от виновниците за масовите допинг скандали в руския спорт. По-рано тази година, когато Международният олимпийски комитет (МОК) забрани на Русия участие на зимните игри в Пьончан през февруари, Мутко получи доживотно изключване от олимпийското движение. МОК препоръча на ФИФА да разследва за допинг руския национален тим. Твърди се, че има такава проверка, за която е в течение и Световната антидопингова агенция. В същото време репутацията на Алексей Сорокин е чиста. Кавазашвили изказва теза, според която Сорокин ще бъде назначен за вицепрезидент, но ще поеме не само властта в РФС, а също така ще оглави организационния комитет за мондиала. Други членове на изпълкома на РФС казват пред руските медии, че не са чували за оставка на Мутко.", "date": "2017.12.22", "title": "Шефът на руския футбол Виталий Мутко готви оставка"}
{"url": "http://clubz.bg/62150-eto_kakvo_shte_e_vremeto_po_praznicite", "text": "Синоптиците обещават хубаво време в дните около Коледа. Това може да се види на  Днес, когато започва голямото пътуване за празниците, облачността ще е разкъсана, на места намаляваща до предимно слънчево. Ще духа слаб до умерен вятър от запад-северозапад. Максималните температури ще са между 0° и 5°, за София около 1°. Атмосферното налягане е значително по-високо от средното за декември и ще остане без съществена промяна. В предстоящата седмица температурите ще бъдат относително високи, като дори минималните често ще са над 0°. В събота минималната ще е  -3°, а максималната 2°. В неделя температурите ще отбележат леко повишение. Минималната ще е -2°, а максималната 6°. В понеделник повишението става значително. Минималната температура ще бъде 2°, а максималната 12°. В следващите дни от седмицата ще има съвсем леко понижение. Минималната температура ще е 1°, а максималната 10°. ", "date": "2017.12.22", "title": "Ето какво ще е времето по празниците"}
{"url": "http://clubz.bg/62178-stotici_protestiraha_zaradi_lyvchetata_terez_i_maksud", "text": "Стотици се включиха в протеста пред Министерския съвет в София в защита на двете лъвчета Терез и Максуд. Те се родиха преди няколко месеца в зоопарка в Разград. Общинският съвет в града реши да подари животните на зоокъта в Пазарджик. Според експерти от Фондация \"Четири лапи\" обаче лъвчетата няма да оцелеят дълго там, защото условията са неподходящи за тях. След среща между природозащитниците и министъра на околната среда Нено Димов стана ясно, че министерството ще направи всичко необходимо, за да спаси лъвовете. Най-вероятно двете животни ще продължат живота си извън България, където ще получат необходимата специализирана помощ. Фондация \"4 лапи\" вече е организирала изпращането на лъвчетата първоначално в Холандия, в убежище за големи котки. Когато станат самостоятелни те ще бъдат преместени в убежище за диви котки в ЮАР в максимално близка до естествената им среда/ От пресцентъра на министерство на екологията съобщиха, че протестиращите са имали среща и с премиера Бойко Борисов.    ", "date": "2017.12.22", "title": "Стотици протестираха заради лъвчетата Терез и Максуд"}
{"url": "http://clubz.bg/62162-masovi_sykrashteniq_v_blagoevgrad_bt", "text": "Очаква се още днес над 100 работници от \"Благоевград - БТ\" - дъщерно дружество на \"Булгартабак-Холдинг\" АД, да останат без работа като получат заповедите си за освобождаване, съобщи БНР.  Преди два дни ръководството на цигарената фабрика е предложило на почти половината от 550-те работещи да бъдат съкратени. Новината потвърди и местният лидер на синдиката КНСБ Емануил Манолов пред националното радио. В предложението за съкращение се казва, че работниците, които бъдат освободени, ще получат определените в Колективния трудов договор (КТД) обезщетения от четири до 10 заплати в зависимост от трудовия стаж. Според информацията повечето работещи, на които е предложено съкращение, са жени и са се съгласили заради все още действащите по-изгодни условия за обезщетения, ако се регистрират в Бюрото по труда. Причината е, че от началото на 2018 г. съкратените по чл. 331 от Социално-осигурителния кодекс могат да бъдат регистрирани на борсата с осигурено заплащане само четири месеца и то на минимална ставка, припомня БНР.  Според Манолов промените в законодателтвтото, които взизат в сила от догодина, може да са използвани като аргумент от ръководството на фабриката, за да може да освободи работници веднага. Позиция от \"Благоевград- БТ\" или \"Булгартабак Холдинг\" АД по случая към момента няма. Според КНСБ за последните години работещите в благоевградската фабрика за намалели 4 пъти. На въпрос дали това значи, че фирмата може да тръгне към закриване, Манолов отговаря, че според фактите до момента \"вероятно ще се стигне до това\", информира още БНР. ", "date": "2017.12.22", "title": "Масови съкращения в  \"Благоевград-БТ\"?"}
{"url": "http://clubz.bg/62155-hristo_ivanov_za_cacarov_shte_zamete_bulgartabak_pod_kilima", "text": "Гражданската анкетна комисия \"Контрабантабак\", чието формиране бе обявено от лидера на \"Да, България\" Христо Иванов, ще започне работа през първите седмици на новата година. А призивът на Иванов от днес е всеки, който има факти и документи, да се свърже с формацията. Крайната цел: Според Иванов обявлението на главния прокурор Сотир Цацаров от четвъртък, че започва проверка на казуса \"Булгартабак\", и споменаването на фирмата като \"източник на контрабанда\" в доклад на турските служби, е пореден  . Цацаров прочете доклада \"Булгартабак\". Започва проверка", "date": "2017.12.22", "title": "Христо Иванов за Цацаров: Ще замете \"Булгартабак\" под килима"}
{"url": "http://clubz.bg/62173-karakachanov_obqvi_dogan_za_umen_chovek_kojto_misli_pravilno", "text": "В ДПС има умни хора, които мислят правилно. Така вицепремиерът и лидер на ВМРО Красимир Каракачанов коментира пред БНР словото на почетния председател на движението Ахмед Доган пред актива на партията от снощи. Ако кабинетът падне, какво правим? Няма кой да поеме управлението Той каза още, че \"Обединени патриоти\" не са обсъждали вариант за излизане от правителството. Темата стана актуална покрай напрежението между вицепремиера Валери Симеонов и премиера Бойко Борисов по казусите с втория лифт на Банско и концесиите на плажовете. По-рано зам.-шефът на ГЕРБ Цветан Цветанов заяви, че Ахмед Доган е изключително прав в тезите си. Цветан Цветанов: Ахмед Доган е изключително прав, в БСП го знаят Лидерът на БСП Корнелия Нинова пък изтъкна, че Борисов е поискал помощ от Доган и почетният председател на ДПС се е отзовал. Корнелия Нинова: Борисов поиска помощ от Доган и я получи Цветан Цветанов: Ахмед Доган е изключително прав, в БСП го знаят Корнелия Нинова: Борисов поиска помощ от Доган и я получи", "date": "2017.12.22", "title": "Каракачанов обяви Доган за умен човек, който мисли правилно"}
{"url": "http://clubz.bg/62164-tribunalyt_za_yugoslaviq_otide_v_istoriqta_eto_ravnosmetkata", "text": "Международният наказателен трибунал за бивша Югославия, известен като Хагският трибунал, приключи вчера работата си след 24-годишно съществуване, предаде Ройтерс. Той съдеше виновниците за жестокостите, извършени при разпадането на Югославия през 90-те г. на ХХ век и подведе под отговорност бившия сръбски и югославски президент Слободан Милошевич. Когато юготрибуналът бе създаден през 1993 г., балканските войни все още бушуваха и малцина смятаха, че той има шансове за успех. Чрез международно сътрудничество обаче бяха заловени и съдени всички 161 заподозрени, които той обвини приживе. Осъден се самоуби пред трибунала в Хага (ВИДЕО) От тях бяха осъдени 90 души. Някои бяха оправдани, а други починаха по време на процесите срещу тях. Един дори се самоуби. Заседанията на съда продължиха общо 10 800 дни. В този случай се брои всяко отделно дело. Трибуналът изслуша 4650 свидетели и прегледа 2,5 милиона страници транскрибиран текст. Това бе първият сериозен опит след Нюрнбергския процес военнопрестъпниците да бъдат съдени за действията им. Сега е много популярна идеята след един конфликт да бъдат създавани международни съдилища или специални трибунали. Караджич осъден на 40 г. затвор за геноцида в Сребреница Хагският трибунал за Югославия започна да се изпарява в съзнанието на хората извън Балканите до ноември т.г., кокато босненският сръбски генерал Ратко Младич бе осъден доживот за геноцид и убийството на хиляди невъоръжени мъже и момчета в Сребреница през 1995 г. Дни по-късно босненският хърватски генерал Слободан Праляк се самоуби в съдебната зала, като изпи капсула с цианид, секунди след като 20-годишната му присъда бе потвърдена. Най-неприятният момент бе през 2006 г., когато Слободан Милошевич, процесът срещу когото се влачеше години наред, почина от инфаркт в килията си, преди да бъде произнесена присъда. На церемонията по закриването на трибунала присъстваха жертви, сред които Мунира Субашич, представляваща \"Майките от Сребреница\" - група, борила се за съд за убийството над 8000 момчета и мъже, избити от сръбските сили преди 22 години. Сред видните осъдени от трибунала фигури е и бившият босненски сръбски лидер Радован Караджич. През 2016 г. той получи 40 години затвор. И той, и Ратко Младич обжалваха присъдите си. Създателите на съда се надяваха, че с дейността и присъдите си той ще помири сърбите, хърватите и босненските мюсюлмани. Прокурорът Серж Брамерц обаче заяви, че докато трибуналът е донесъл справедливост за някои, той не е помирил общностите. По време на церемонията холандският съдия Алфонс Ори, осъдил Ратко Младич, изпя арията на Соломон от едноименната оратория на Георг Фридрих Хендел. Караджич осъден на 40 г. затвор за геноцида в Сребреница", "date": "2017.12.22", "title": "Трибуналът за Югославия отиде в историята. Ето равносметката"}
{"url": "http://clubz.bg/62176-ungariq_shte_blokira_vseki_opit_za_sankcii_sreshtu_polsha", "text": "Унгарският премиер Виктор Орбан страната му ще блокират всякакви действия за временно отнемане на правото на глас на Полша в ЕС, съобщи Ройтерс. Като мотив Орбан изтъкна, че за Унгария една силна Полша е жизненоважен член на групата на централноевропейските държави. На 20 декември Еврокомисията предложи Европейският съвет да задейства наказателна процедура срещу Варшава заради нарушаване на върховенството на закона. Решението бе взето заради продължаващата спорна съдебна реформа в страната, която според Брюксел налага политически контрол над съдебната система. Безпрецедентно. Полша може да остане без глас в ЕС Според Орбан Полша е критикувана несправедливо и пристрастно. И по тази причина Будапеща няма да подкрепи никакъв опит за задействане на член 7 от Договора на ЕС, водещ до налагане на санкции.", "date": "2017.12.22", "title": "Унгария ще блокира всеки опит за санкции срещу Полша"}
{"url": "http://clubz.bg/62184-uchenikyt_kojto_razgnevi_rusiq", "text": "През последните седмици Николай Десятниченко, който и без друго е слабичък, е свалил цели седем килограма. Скандалите около едно негово изказване в Берлин буквално са го стопили. Всъщност, младежът от сибирския град Нови Уренгой искал просто да се обяви в защита на мира и за помирение между бившите врагове. В своята близо триминутна реч пред Бундестага в Берлин той разказал колко го развълнувала съдбата на един войник от Вермахта. В рамките на германо-руски ученически проект, в който участвал и Николай, бил открит гробът на германския войник Йохан Рау, загинал по време на Втората световна война. \"Бях много тъжен и развълнуван, защото видях гробове на невинно загинали хора, голяма част от които преди това са живеели в мир и не са искали да воюват\", гласи част от речта на младежа. Тези негови думи обаче били възприети в Русия като \"непатриотично съчувствие\", \"предателство\" и непознаване на историята на \"татковината\". Ученикът бил засипан от обиди и заплахи в социалните мрежи. Много известни руски личности също разкритикували изказването на младежа. Нещо повече: гимназията, в която учи десетокласникът, била подложена на административна проверка, директорката получила писмено предупреждение, а на учителката на Николай по немски език било предложено да подаде молба за напускане. В руските медии се твърди, че германската фондация \"Фридрих Еберт\" е финансирала ученическия проект, в който участвал Николай. Депутатът от руската Дума Евгений Фьодоров например заяви, че фондацията е подучила безброй руски ученици да омаловажават победата на Червената армия. Фьодоров твърди също така, че текстът на изказването на Николай е бил написан от германската фондация. Поради това руският депутат настоява въпросната фондация да бъде включена в списъка на \"нежеланите организации\". Фьодоров вече е подал молба до руската прокуратура за провеждане на съответната проверка. Ако решението на прокуратурата, което се очаква до седмица, съвпадне с гледната точка на депутата, това би било равнозначно със забрана на фондацията на германските социалдемократи на територията на Русия. Председателят на тази фондация Курт Бек, бивш министър-председател на провинция Райнланд-Пфалц, междувременно заяви, че неговата фондация няма нищо общо с въпросния ученически проект. \"Фондация \"Фридрих Еберт\" няма нито финансово, нито организационно и логистично или каквото и да е друго участие в изказването на младия руснак Николай Десятниченко, направено на 19 ноември 2017 пред германския Бундестаг\", заяви Бек. Призивът на депутати от Думата за включването на фондация \"Фридрих Еберт\" в списъка с \"нежеланите организации\" предизвиква загриженост в германското Министерство на външните работи. Повод за тревога са и \"радикалните упреци и острата реторика срещу фондацията по този въпрос\". Райнер Бройл от външното министерство заяви пред ДВ, че правителството в Берлин поздравява програмите за младежки обмен и съвместното изучаване на историята на двете страни, защото ги смята за важен елемент от германо-руските отношения. А тук особено важна била и ролята на Германския съюз, грижещ се за военните гробове. Факт е, че не фондация \"Фридрих Еберт\", а именно този съюз е бил инициатор на проекта, по който съвместно са работили групи от руски и германски ученици. От дълги години насам въпросната организация подкрепя проекти за проучването на биографиите на войници от различни страни, убити по времето на Втората световна война. Целите разноски по пътуването на учениците и на един учител от Нови Уренгой до Берлин са били поети от Германския съюз, грижещ се за военните гробове. Текстът на речта си пред Бундестага Николай написал сам, с помощта на майка си. \"Ние не диктуваме нито на германските, нито на руските ученици, пристигащи по линия на младежкия обмен в Германия, какво да говорят\", заяви говорителят на германското правителство Щефен Зайберт. \"Идеологически и расистки мотивираната унищожителна война беше подета от Германия. Тази война донесе на хората неизмерими страдания, ужаси и разрушения – това е безспорно. Мероприятия като възпоменателното тържество в Бундестага, на което е участвал руският ученик, си поставят  тъкмо тази цел – въпросните престъпления никога да не бъдат забравени\", изясни още Зайберт. Германското правителство изобщо не може да проумее как така московското бюро на фондация \"Фридрих Еберт\" се е оказало замесено в тази история. Натискът на руските власти над действащи в Русия германски фондации обаче не е нещо ново. Представителството на фондацията в Москва беше претърсено за първи път още през март 2013. Същото се случи и с московското бюро на близката до християндемократите фондация \"Конрад Аденауер\". Навремето обаче тези действия останаха без последствия. .", "date": "2017.12.22", "title": "Ученикът, който разгневи Русия"}
{"url": "http://clubz.bg/62179-erik_shmid_nqma_da_rykovodi_poveche_alphabet", "text": "Главният изпълнителен директор на Alphabet Ерик Шмид се оттегля от поста, обяви самият той в изявление. На топ-поста в Google от далечната 2001 г., по-късно Шмид имаше ключова роля в преструктурирането на интернет-гиганта в Alphabet - и пое контрола над организацията-майка. Google финансира проект за автоматично писане на статии Шмид бе ключовата бизнес фигура в годините с най-голямо развитие на Google. Когато компанията стана твърде голяма за създаделите Сергей Брин и Лари Пейдж, те наеха именно Шмид да се заеме с тежката бизнес-страна. Той изгради корпоративния имидж и структура на компанията, която започна като търсачка, но се превърна в един от главните доставчици на всякакви интернет услуги - за бизнес и удоволствие. Доскорошният CEO е обсъдил решението си с тях и изпълнителния директор на самия Google - Сундар Пичай. Ерик Шмид не е просто бизнесмен - през далечната 1983 г. става първия софтуерен инженер на Sun Microsystems, дори може да се нарече един от първите софтуерни инженери въобще. За три години - от 2006 до 2009 г - е част и от борда на директорите на Apple.  Все още не е ясно кой ще го замести на поста - видно Alphabet ще започнат новата година с търсене на директор.", "date": "2017.12.22", "title": "Ерик Шмид няма да ръководи повече Alphabet"}
{"url": "http://clubz.bg/62185-mediite_kato_hishtnici_sled_ubijstvoto_na_damla", "text": "Асоциацията на европейските журналисти - България изрази силното си притеснение за начина, по който редица български медии отразяват убийството на 7-годишната Дамла Муса в Момчилград. Журналистическата организация припомни как „безотговорното подхвърляне на версии достигна до там, че национален всекидневник обяви майката на момичето за поръчител на убийството му\". АЕЖ-България припомня, че медиите не биха могли да направят без съдействието на полицията и прокуратурата „дамоцелното изнасяне на детайли от престъплението\". Асоциацията на европейските журналисти – България припомня, че Етичният кодекс на българските медии съдържа ангажимент „да не засилваме мъката на хората, попаднали в беда или пострадали от престъпление\".", "date": "2017.12.22", "title": "Медиите като хищници след убийството на Дамла"}
{"url": "http://clubz.bg/62166-boris_djonsyn_s_ostra_kritika_kym_rusiq", "text": "Това посочва британският външен министър Борис Джонсън в свое писмено становище, цитирано от световните медии. То беше разпространено часове преди днешната среща в Москва на дипломат номер 1 на Великобритания с руския му колега Сергей Лавров. Същевременно Джонсън подчертава, че за международната общност диалогът с Русия е от особена важност. В противен случай последствията от недоразумения биха били много лоши. Мей към Русия: Знаем какво правите. Няма да успеете Висшият дипломат посочва, че визитата му в Русия - първата на британски външен министър от пет години, се осъществява в крайно трудни времена, и допълва: Според наблюдатели в конкретния случай Джонсън визира ядрената сделка с Иран и кризата в отношенията на Запада със Северна Корея. По повод изразеното становище на британския първи дипломат с остър тон по адрес на Москва говорителката на руското външно министерство Мария Захарова оповести, че то е предизвикало смях в Москва. Изобщо не си струвало дори да се замисляш върху него. Да припомним, че през ноември британската премиерка Тереза Мей обвини руското правителство в разпространяване на фалшиви новини, за да сее несигурност сред Запада. Наред с това Москва се месела в чужди избори и стояла зад хакерските атаки срещу институции и служби, като германския парламент и датското отбранително министерство. Изследване: Русия се е намесвала в туитър след атентати във Великобритания Преди Мей да обвини Москва в намеса в политическите процеси в чужди държави, Борис Джонсън беше обявил, че няма никакви доказателства Русия да се е месила както в последните парламентарни избори във Великобритания, така и по време на референдума миналата година за „Брекзит“. Изследване: Русия се е намесвала в туитър след атентати във Великобритания", "date": "2017.12.22", "title": "Борис Джонсън с остра критика към Русия"}
{"url": "http://clubz.bg/62154-sharenata_zebra_naj_golemiqt_prestypnik_v_bylgariq", "text": "\"Тези шарени пътеки да изчезнат!\" Заръката е на главния прокурор Сотир Цацаров. Става дума за популярните в последните години пъстри пешеходни пътеки, които млади творци рисуват в големите градове - с подкрепата на общинските власти, разбира се. „Има пътеки с такова причудливо оцветяване, което едва ли може да отговаря дори на минималните законови изисквания\", каза Цацаров, преди да нареди да изчезнат. Главният прокурор разпореди „общонационална проверка на всички пешеходни пътеки“, а за повод послужиха „зачестилите случаи на пътнотранспортни произшествия“. Войната срещу шарените пешеходни пътеки е на пръв поглед странна. Има данни за това колко са инцидентите на пътя и каква част от тях стават на пешеходни пътеки. Но няма данни за връзката между шарените пътеки и произшествията - и дали цветната маркировка увеличава вероятността някой пешеходец да бъде блъснат. Темата със сигурността по улиците и пътищата е прекалено сериозна и не заслужава подобно отношение. Защото акцията срещу шарените пешеходни пътеки е може би най-ярката илюстрация на израза „кипи безсмислен труд“. Но пък е в традициите на прокуратурата да се занимава с популистки въпроси и така да се опитва да замазва неуспеха си в борбата срещу голямата корупция и организираната престъпност. Разкрасяването на пешеходните пътеки е нещо като епидемия. За 24 май пешеходците пред Софийския университет пресичаха върху изрисувани върху асфалта букви. През август пътеките се „развеселиха“ на още няколко места в столицата, а телевизиите излъчваха подробни репортажи. И не е само София: презв последните години пешеходните пътеки привлякоха вниманието на уличните творци в повечето големи градове. Видяхме дори кметове да се снимат с новите придобивки. Навсякъде целта бе една и съща: да бъде заострено вниманието на шофьорите и да се осигури безопасно преминаване на пешеходците. В същото време обаче е факт, че шарените пътеки не отговарят на изискванията в наредба на регионалното министерство, която казва, че маркировката по платното е бяла, а само в определени случаи - жълта. Наредбата отдавна е в сила. И никой не е забелязал противоречието ли? Не. Още през миналата година медиите излязоха със заглавия „Край на шарените пътеки“, защото тогава и МВР, и регионалното министерство обърнаха внимание на противоречието. Сега прокуратурата нареди „пълна проверка“, а след година вероятно отново ще се занимаваме със същата тема по същия безотговорен начин. Отговорният начин включва анализ кои видове пътеки са най-сигурни. И когато знаем отговора на този въпрос, просто съобразяваме наредбата с резултата и следим правилата да се спазват навсякъде. В общи линии това не е работа на прокуратурата. Докато за „зебрите“ веднага се мобилизира ресурс, в продължение на повече от месец прокуратурата не намери време за прочитането на три изречения от един документ. Турската дирекция за борба срещу контрабандата и организираната престъпност публикува годишния си доклад, в който България се споменава веднъж: „Голяма част от контрабандните цигари, конфискувани в нашата страна, са цигари с произход от България, Китай, Индонезия и Обединените арабски емирства.“ Посочено е, че тези цигари влизат в Турция от Дубай през Ирак, Сирия и Иран. Пише също, че турските служби са изпратили на Интерпол свой специален доклад за „продукти на българската компания „Булгартабак“, превърнали се в източник на контрабанда в Турция“. Три изречения, в които всичко е ясно. Първо, не бяха чели доклада, после - не го бяха получили, а след това - не откриваха името на българската фирма. И чак накрая бяха принудени да обявят, че ще проверят тези данни. Така е избрала да работи прокуратурата. Енергията отива в масовки, но няма нито една осъдителна присъда на значима фигура от организираната престъпност или голямата корупция. В това време Сотир Цацаров се занимава с пешеходни пътеки, цената на водата, цената на тока, сигурността на язовирите и т.н. Все изключително важни теми, за които обаче отговарят достатъчно други институции. Гражданите виждат за какво става дума - одобрението за работата на главния прокурор от години е на дъното и се движи в рамките на 9-10%. А какво ли ще бъде след акцията със „зебрите“? \" \"", "date": "2017.12.22", "title": "Шарената \"зебра\" - най-големият престъпник в България"}
{"url": "http://clubz.bg/62183-ot_nova_godina_magistralata_do_nish_shte_struva_160_evro", "text": "От 1 януари 2018 г. Република Сърбия въвежда „отворена система” за плащане на пътни такси за автомобилите, преминаващи по новооткрития участък на автомагистралата между градовете Димитровград и Ниш. Това означава, че таксата ще бъде заплащана само от автомобилите, идващи от България и пътуващи към Ниш, както и в обратна посока. Таксата за леки автомобили в една посока ще бъде 190 сръбски динара (около 1,60 евро). Микробусите ще плащат 280 динара (около 2,40 евро), автобусите – 500 динара (4,70 евро), а товарните автомобили – по 1120 динара (около 9,50 евро). Този начин на плащане ще важи до пълното завършване на южното и източното разклонение на Коридор 10, когато ще се въведе „затворена система” на плащане. Таксите може да се платят в брой в левове или в евро, както и с банкова карта. На всички наши сънародници, които изберат да пътуват през Сърбия по време на коледните и новогодишни празници, обръщаме внимание, че трафикът от Западна Европа към България по това време е много интензивен. Можете да се информирате за актуалното състояние на трафика в Сърбия и на граничните контролно-пропусквателни пунктове в страната от страницата на  .", "date": "2017.12.22", "title": "От Нова година магистралата до Ниш ще струва 1,60 евро"}
{"url": "http://clubz.bg/62152-zashto_ima_problem_ako_pravim_grajdanska_sys_star_talon", "text": "Данните от старите (сиви) автомобилни талони изключително трудно се подават от масива на КАТ - а без това вече не можете да сключите застраховка \"Гражданска отговорност\". Това сигнализираха читатели на Клуб Z, след като кампанията е в разгара си. След дългогодишни напъни на Ралица Агайн - шеф на Комисията по финансов надзор, от 11 ноември всеки застраховател, за да ви напише задължителната полица, \"тегли\" данните на колата от МВР.  Целта е благородна: МВР вече е свързано с Гаранционния фонд, а това сваля до минимум вероятността от фалшиви полици, както и контролиращият на пътя полицай директно има на таблета си информация дали вашата \"Гражданска\" е истинска, или само имате стикер... Откъде обаче идва проблемът. Няма срок, в който да сте длъжни да смените старите картонени талони на МПС-то, освен ако не правите прехвърляне. И въпреки че са законни, типично по нашенски новите талони (или \"свидетелство за регистрация\", както е правилно) са с 8 цифри. А старите - с 6 цифри и буква. Естествено - на кирилица. При вкарването на тези данни системата на КАТ често прави проблеми, освен ако не напишете буквата главна, поясниха застрахователи. И да внимавате да не е на латиница - например \"Х\" да не е \"Хикс\", \"С\" да не е \"Це\" и т.н. Всъщност виновни няма. Масивът на КАТ си има цялата информация, но е безразборно написана - според уменията и възможностите на служителя, който някога е правил първата регистрация на МПС. Проблемът на хилядите агенти и гишета, на които се сключва задължителната \"Гражданска отговорност\", е, че трябва да отгатнат всички букви и цифри и те да са съвършено точни. Проблеми има още   изтрити цифри или... гениалното БГ изобретение на старите талони:  Застрахователите срещат проблем да отгатнат и как точно КАТ ви е \"запомнил\", когато собственикът е име на фирма с множество кавички, тирета и - недай, Боже - чужди думи. Също толкова \"забавно\" е и с различна земеделска техника, която се води на отчет не в МВР, а в Министерството на земеделието. Но пък и тя има нужда от \"Гражданска\".", "date": "2017.12.22", "title": "Защо има проблем, ако правим \"Гражданска\" със стар талон?"}
