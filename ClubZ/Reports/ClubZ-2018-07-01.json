{"url": "http://clubz.bg/69908-rusiq_izhvyrli_ispaniq_ot_mondiala_s_duzpi_snimki", "text": "Русия е поредният четвъртфиналист на Световното първенство по футбол. И то доста сензационен. Никой не е очаквал, че руснаците ще стигнат толкова далеч, излизане от групата се определяше като максимумът на този отбор. Дори от самите руснаци. Роналдо се присъедини към Меси, Уругвай е на четвъртфинал (СНИМКИ) Макар да не блестяха с играта си, домакините елиминираха Испания с дузпи - 5:4, след 1:1 в редовното време и продълженията. В герой за „сборная” се превърна вратарят Игор Акинфеев, отразил два удара на противника от бялата точка. Второто спасяване бе изключително атрактивно - с крак. Програма на елиминациите на Световното За първи път мач на този Мондиал бе решен с дузпи. Уругвай би Русия и спечели група А (СНИМКИ) Редовното време завърши при резултат 1:1. В тези 90 минути испанците бяха по-добрият отбор и повече владееха топката. Очаквано иберийците поведоха в резултата още в 14-ата минута. След центриране от свободен удар ветеранът Сергей Игнашевич изпревари Серхио Рамос и си отбеляза ефектен автогол. След това испанците направиха няколко пропуска. А в самия край на първото полувреме Сборная изравни от дузпа, изпълнена от Артьом Дзюба. 11-метровият удар бе отсъден за игра с ръка на Жерар Пике. Домакините предимно се отбраняваха, но тази тактика даде успех. Пък и се видя, че още не се е появил качествен наследник на голмайсторите Давид Вия и Фернандо Торес, които допреди няколко години нижеха гол след гол в противниковите врати и донесоха общо три титли на Ла Роха - две европейски и една световна. Селекционерът на Испания уволнен ден преди Световното В продълженията за първи път на световно първенство треньорите се възползваха от новите правила, разрешаващи една допълнителна смяна - четвърта. И Станислав Черчесов, и Фернандо Йеро направиха смени. Те обаче не дадоха резултат. В 115-ата минута целият отбор на Испания обгради холандския съдия Кайперс с претенции за дузпа. Според иберийците нарушения са били извършени едновременно срещу Рамос и Пике. След устна консултация с VAR екипа обаче арбитърът обяви, че няма наказателен удар. И така се стигна до дузпите. За испанците вкараха Иниеста и Пике, а за руснаците - Смолов и грешникът Игнашевич. След това руският страж Игор Акинфеев спаси удар на Коке в центъра на вратата. Последваха точни изпълнения на Рамос и Черишев. За да дойде отново мигът на Акинфеев, който с левия си крак спаси дузпата на Яго Аспас. И така - 4:3 за Русия на дузпите след 1:1 в редовното време. Общ резултат – 5:4. На четвъртфинала Сборная ще се изправи срещу победителя от мача тази вечер между Хърватия и Дания. А Испания стана поредният фаворит, чийто футболисти ще догледат Мондиала по телевизията. И третият световен шампион. Вече си заминаха още актуалният шампион Германия, финалистът Аржентина и европейският първенец Португалия.   Програма на елиминациите на Световното Уругвай би Русия и спечели група А (СНИМКИ) Селекционерът на Испания уволнен ден преди Световното", "date": "2018.07.01", "title": "Русия изхвърли Испания от Мондиала с дузпи (СНИМКИ)"}
{"url": "http://clubz.bg/69906-protesti_v_rusiq_nqma_da_jiveq_tolkova_dylgo", "text": "Протестиращи излязоха в 30 руски града, за да изразят недоволството и гнева си от предвижданото увеличение на пенсионната възраст, съобщава Би Би Си. Планът за реформа беше обявен в деня, в който започна Световното първенство по футбол, чийто домакин е Русия. Предвижда се пенсионната възраст да се увеличи от 60 на 65 години за мъжете и от 55 на 63 години - за жените. 1,5 млн. руснаци се подписаха срещу пенсионната реформа Според правителството промените са необходими като мярка срещу свиващата се работна сила и увеличаващия се брой пенсионери. Но профсъюзите предупредиха, че всъщност много хора - особено мъже - просто няма да доживят до пенсия. Руските мъже имат средна продължителност на живота от 66 г., а жените - 77 г., сочат данните на Световната здравна организация. Около 3000 души излязоха на протест в сибирския град Омск, протести имаше и на доста други места в страната.  В тях се включиха опозиционерът Алексей Навални, но също така и представители на профсъюзите, комунисти и националисти. Пенсионната реформа срина рейтинга на Путин в Русия   Навални определи в туитър увеличаването на пенсионната възраст като \"истинско престъпление\". , написа той.     Някои от протестиращите носеха плакати с надписи \"Плати и умри\", \"Аз няма да живея толкова дълго\", \"Искам да живея, за да получа прилична пенсия, не да оцелявам, докато получа ковчег\", \"Пенсиите са за живите, не за мъртвите\". В градовете, където се играят срещите от Мондиала, протестите бяха забранени. Според едно от последните социологически проучвания 80 на сто руснаците са против тези планове, а в. \"Московския комсомолец\" ги описа като  . Според ВЦИОМ, държавната социологическа агенция, рейтингът на Путин е паднал с 14 на сто две седмици след обявяването на идеите за увеличането на възрастта за пенсиониране. Пенсионната реформа срина рейтинга на Путин в Русия", "date": "2018.07.01", "title": "Протести в Русия: Няма да живея толкова дълго"}
{"url": "http://clubz.bg/69907-wizz_air_s_novi_pravila_za_rychniq_bagaj", "text": "Ново правило за ръчния багаж на пътниците въвежда нискотарифната авиокомпания \"Wizz Air\", става ясно от сайта й. Пасажерите, които не са си закулили приоритетно качване на борда (Priority Boarding или Wizz Priority - б.р.), може да не могат да вземат багажа си в кабината на самолета. Чантата им ще бъде безплатно поставена в багажното отделение и ще се взима от лентите за багаж на летището, заедно с платените по-големи куфари.  Според правилата на авиокомпанията пътниците с приоритетен бординг имат право на два ръчни багажа - куфар и малка чанта в размера, подходящ тя бъде сложена под седалката отпред. Всички останали пасажери имат право само на 1 \"парче\" безплатен багаж, без значение дали е от малкия позволен размер или от големия.  ", "date": "2018.07.01", "title": "\"Wizz Air\" с нови правила за ръчния багаж"}
{"url": "http://clubz.bg/69905-trymp_es_veroqtno_prichinqva_tolkova_vredi_kolkoto_kitaj", "text": "Президентът на САЩ Доналд Тръмп сравни днес търговските практики на Европейския съюз с тези на Китай в интервю за телевизия \"Fox News\", съобщи БТА. САЩ наложиха мита върху стомана и алуминий от ЕС, а в отговор Съюзът реши да облага стоки, внос от САЩ - в това число продукти като дънки, бърбън и т.н. Митата за китайски продукти и стоки в САЩ са още по-сериозни. Финално: САЩ удариха с мита стоманата и алуминия от ЕС Заради назряващата търговска война легендарният производител на мотоциклети \"Харли Дейвидсън\" обяви, че може да изнесе част от производството си в Европа. Отговорът на Тръмп не закъсня, а атаката продължи и в интервюто пред \"Fox News\" днес.  Според президента решението на компанията би трябвало да отблъсне клиенти от нея, а не да ерозира политическата подкрепа за самия него и републиканците.  Харли-Дейвидсън изнася част от производството си от САЩ В интервюто Тръмп заявява, че севернокорейците са \"много сериозни\" в ядрените преговори. Тръмп отново посочи, че според него Ким Чен Ун иска да постигне ядрено споразумение със Съединените щати.  , допълни държавният глава на САЩ. Мексико с лекота преодоля Южна Корея Харли-Дейвидсън изнася част от производството си от САЩ Мексико с лекота преодоля Южна Корея", "date": "2018.07.01", "title": "Тръмп: ЕС вероятно причинява толкова вреди, колкото Китай"}
{"url": "http://clubz.bg/69855-epizodyt_%E2%80%9Ederaa%E2%80%9C_v_siriskata_vojna_i_novata_zadacha_na_putin", "text": "Битката за град Дераа в сирийския юг, който продължава да е под контрола на неислямистки отряди на опозицията, повдига редица въпросителни. Те са свързани и с промяната в американската позиция по отношение офанзивата на силите на сирийския режим срещу това градче в близост до йорданската граница, откъдето започна революцията. Неотдавна Вашингтон изпрати послание до бунтовниците, в което се казва: Такова е ясното послание, което получиха отрядите, защитаващи Дераа и околностите, наричани от американците Югозападна Сирия - за да отличават този район от забранените за доближаване Голански възвишения. Забравени са американските уверения, че ще бъде съхранена зоната на деескалация в сирийския юг. Именно за това се бяха споразумели САЩ, Русия и Йордания, със задкулисното съгласие на Израел. Днес всичките тези договорености вече не съществуват. САЩ вече имат нова политика по отношение на Сирия. Тя отразява съгласието на САЩ и Израел сирийският юг да бъде предаден под контрола на Русия. Не е ясно обаче дали самата Русия, която отдавна се стреми към сделка с Доналд Тръмп, ще може да изпълни американското условие, срещу което се прави подобна отстъпка. А то е - ликвидиране на иранското присъствие в страната, чиито управници доскоро се нахвърляха на всеки арабски режим, който си позволяваше да изрази намерение за нормализиране на отношенията си с Израел. Всъщност режимът в Дамаск бе воден не толкова от принципна позиция, колкото от собственото си оцеляване. \"Даеш\" срещу Путин: Очаквайте ни на Мондиала! По всичко изглежда, че новата американска политика, която все още е в процес на изкристализиране, разчита на Русия за прогонването на Иран от Сирия. Както е известно, иранските сили, както и идеологически близките на Техеран милиции, преминаха на прикритие в редиците на сирийската армия и започнаха да диктуват нещата във военно отношение. Оправдани ли са американските надежди или Русия за пореден път ще съумее да заблуди Вашингтон, както го стори и през 2013 г.? Всичко това напомня за грешката на Обама, който се остави да бъде надхитрен от Путин. През август 2013 г. сирийският режим използва химическо оръжие срещу собствения си народ. Това се случи в околностите на Дамаск и то дни след като президентът Барак Обама заяви за своята „червена линия“ – това бе предупреждение за Асад, че САЩ ще се намесят, ако той използва химическо оръжие във войната си срещу бунтовниците. Тогава обаче руският президент съумя да убеди Обама да се откаже от заканата си и по такъв начин успя да съхрани режима в Дамаск. А само няколко серии от насочени бомбардировки срещу сирийските военни летища можеха да решат съдбата на режима на Асад. А ако на този ден преди три години... Тогава Путин се отличи със способностите си да манипулира Вашингтон, като влезе под кожата на „администрацията на Обама“. Той подхвърли на американците идеята за ликвидиране на химическото оръжие на режима под контрола на международната общност. Това бе сламката, за която се хвана Обама. С течение на времето обаче се оказа, че сирийският режим не е ликвидирал всичките си запаси от химическо оръжие. Нещо повече - от време навреме той рутинно прибягваше към употребата му. Когато Доналд Тръмп дойде на власт, той бе решен да покаже, че има различен подход от този на предшественика си. Затова той разпореди нанасянето на бомбени удари срещу обекти на режима като наказание за употребата на химическо оръжие. Тези акции обаче бяха до голяма степен показни. Те по-скоро свидетелстваха, че Тръмп няма сериозно намерение да отслаби режима на Асад и да прекрати издевателството на режима му над народа на Сирия. Това обаче не попречи на американската администрация да предприеме други стъпки със стратегическо значение в усилието за овладяване на „полезна Сирия“, т.е. на региона източно от река Ефрат, богат на водни ресурси, земеделски земи, както и на находища на нефт и газ. Освен това, източна Сирия има важно стратегическо значение поради близостта си до населените с кюрди територии, от една страна, както и поради контрола върху пътя, свързващ Ирак със Сирия, от друга. Както е известно, Иран отдавна е хвърлил око на тази важна магистрала за реализиране на регионалните си цели. Дали сирийската политика на Доналд Тръмп в крайна сметка ще се различава по нещо от тази на предшественика му? Отговорът на този въпрос ще зависи от развитието на битката за Дераа. Ще успее ли Иран да си гарантира трайно присъствие на сирийска територия под прикритието на войсковите части на режима? Това е ключовият въпрос, на който предстои да бъде даден отговор на предстоящата среща между Тръмп и Путин. Битката за Дераа ще даде отговор и на въпроса може ли Тръмп да разчита на Путин за прогонването на иранците от Сирия. Това е важен залог и за Израел, който би предпочел някой друг да се заеме с Иран, тъй като евентуална война с Техеран би била твърде скъпо „удоволствие“. В случай на конфликт с Тел Авив айатоласите биха могли да активират южноливанския фронт с помощта на своите съюзници Хизбулла. Няма вариант Иран да запази военното си присъствие в Сирия. Русия първа се убеди в това. На иранското присъствие държи единствено сирийският режим, който добре разбира, че без помощта на Техеран няма да може да се справи. Въпреки това обаче, Башар Асад няма друг избор, освен да се подчини на „началниците“ си. Това подчинение бе демонстрирано нагледно по време на посещението на Путин на руското военно летище Хмеймим в близост до Латакия. Когато Асад реши да се присъедини към Путин в обиколката на авиобазата, той бе спрян от офицер от руската охрана. Русия не може да откликне на сирийските молби за запазване на иранското присъствие по две причини: първата е желанието на Кремъл да постигне някакво споразумение с Доналд Тръмп, а втората е необходимостта да сложи край на войната, но с доминацята на Русия и нейния план - а войната би продължила, ако останат иранските и проиранските сили. Израел обаче не е единствената сила, която не би толерирала иранско присъствие в Сирия. Съседна Йордания също не би искала, в случай на овладяването на Дераа от силите на режима, да бъде заплашена от ирански и проирански милиции. Затова пред Русия се поставя недвусмисленият въпрос: в състояние ли е да изпълни поетите обещания по отношение на сирийския юг или ще остави на Израел задачата да атакува от въздуха всичките ирански и проирански сили на цялата територия на Сирия? Епизодът „Дераа“ ще покаже дали и до каква степен е надеждна координацията по оста Русия-САЩ-Израел. И нещо още по-важно - той ще покаже дали Иран е готов да заплати цената на намесата си в Сирия, изтегляйки своя военен контингент от тази страна. Резултатите от руско-американските преговори ще дадат отговор и на въпроса дали Дамаск ще се задоволи с ролята на руска марионетка, след като в течение на дълъг период се опитваше да лавира между Москва и Техеран. А ако на този ден преди три години...", "date": "2018.07.01", "title": "Епизодът „Дераа“ в Сириската война и новата задача на Путин"}
{"url": "http://clubz.bg/69901-recidivist_gangster_izbqga_ot_frenski_zatvor_s_helikopter", "text": "Обирджия рецидивист избяга от затвор във Франция с хеликоптер, предаде агенция \"Франс прес\", цитирана от БТА. Инцидентът е станал днес сутринта в затвора в град Ро в департамента Сен-е-Марн, югоизточно от Париж. Бягството на рецидивиста Редуан Фаид се е случило само за няколко минути, като по време на него той е получил подкрепа от \"тежковъоръжени мъже\", уточнява източник, близък до разследването. При бягството не е бил ранен никой, нито пък има взети заложници. Редуан Фаид успя да избяга от затвора през 2013 г. Тогава той бе в зад решетките в Лил-Секеден в Северна Франция. Фаид се укриваше от властите в продължение на 45 дни, преди да бъде заловен. Рецидивистът излежава 25-годишна присъда за редица престъпления, сред които и въоръжен грабеж през 2010 г. на кола за инкасо. Тогава при престрелка с полицията загина общински полицай.", "date": "2018.07.01", "title": "Рецидивист гангстер избяга от френски затвор с хеликоптер"}
{"url": "http://clubz.bg/69903-qponcite_ne_uspqha_da_izstrelqt_chastna_raketa_video", "text": "Ракетата \"Момо-2\" на японците от Interstellar Technologies се разруши секунди след изстрелване, съобщи Engadget. Частната космическа компания в страната на изгряващото слънце отбелязва втори неуспешен опит с изстрелването на ракета. Целта е да се изведи спътник в орбита до 2020 г., но засега опитите търпят неуспехи. Разби се руският космически кораб \"Прогрес\" Добрата новина е, че пусковият комплекс не е пострадал и програмата продължава.  Interstellar Technologies има свой подход в разработването на ракети - ползва съществуващи компоненти, вместо да разработва такива сама. Това ще намали сериозно стойността на полетите, ако се стигне до успех. Първата ракета \"Момо\" струва едва 440 000 долара, 4 пъти по-малко от тези, произведени от държавните космически агенции. Нов двигател за ракета на SpaceX избухна Два провала не са неочаквани - дори SpaceX, която може да се похвали с множество успешни полети, отлага изстрелвания и дори губи  ракети.     Нов двигател за ракета на SpaceX избухна", "date": "2018.07.01", "title": "Японците не успяха да изстрелят частна ракета (ВИДЕО)"}
{"url": "http://clubz.bg/69902-iran_puska_chastni_kompanii_da_iznasqt_petrol_zaradi_us_sankciite", "text": "Иран ще позволи на частни компании да изнасят петрол, което е част от стратегия за противопоставяне на американките санкции, съобщи днес иранският първи вицепрезидент Есхак Джахангири, цитиран от Ройтерс, съобщи БТА. Иран търси начини да продължи да изнася петрол, както и други мерки, за да се бори със санкциите, след като САЩ призоваха съюзниците си да спрат вноса на ирански петрол от ноември. Миналия месец президентът на САЩ Доналд Тръмп оттегли страната си от иранското ядрено споразумение, по силата на което през 2015 година бяха отменени повечето западни санкции. Останалите страни по споразумението, предимно от ЕС, обявиха, че ще се опитат да спасят договора, а това означава да продължат да търгуват с Иран. Петрол вече се предлага на борсата, около 60 000 барела дневно, но това е само за износ на петролни продукти, уточни Джахангири. Иран има петролна и нефтохимическа борса като част от стоковата си борса. Коментирайки информациите, че Саудитска Арабия може да увеличи петролния си износ, за да замени иранския петрол на световния пазар, Джахангири каза, че  Саудитският крал Салман е обещал на президента на САЩ Доналд Тръмп, че може да повиши добива на петрол, ако е необходимо, а страната има свободен производствен капацитет от 2 милиона барела дневно, съобщи снощи Белият дом. ", "date": "2018.07.01", "title": "Иран пуска частни компании да изнасят петрол заради US-санкциите"}
{"url": "http://clubz.bg/69904-merkel_ne_izklyuchi_da_poiska_vot_na_doverie_ot_bundestaga", "text": "Канцлерката на Германия Ангела Меркел не изключва възможността да поиска вот на доверие в Бундестага, ако политическата криза в Германия не приключи днес, съобщи БНР.  Тази вечер баварският Християн-социален съюз (ХСС) - дългогодишен коалиционен партньор на партията на Меркел ХДС, трябва да обяви дали е доволен от постигнатото от Меркел на срещата на върха на ЕС по темата \"миграция\". Ако реакцията на баварската партия не е положителна, то от утре граничната полиция в провинцията започва да връща обратно бежанците от австрийската граница. Такъв ход на баварските власти би означавал началото на края на управляващата коалиция в Германия – само 100 дни след съставянето ѝ. В интервю за германската телевизия ZDF днес следобед Меркел остави отворен въпроса дали би се подложила на вот на доверие в Бундестага. Германският канцлер получи подкрепата на всички лидери в своята партия, както и тази на другия коалиционен партньор – Социалдемократическата партия. Сега всичко зависи от решението на Християн-социалния съюз, който заседава този следобед в Мюнхен. Меркел заяви днес още, че иска нейният Християндемократическия съюз (ХДС) и баварските му съюзници да продължат да работят заедно, предаде Ройтерс. Спорът за това как да бъде решен мигрантският въпрос доведе до криза в широката коалиция на Меркел, която бе образувана само преди три месеца, като германският канцлер е принуден да се опитва да постигне споразумения с отделните страни членки на ЕС, припомня БТА.  Меркел защити втвърдената позиция на ЕС по мигрантския въпрос, като заяви:  наричайки ги \"коравосърдечни, когато става дума за живота на бежанците, на чийто гръб тези хора се обогатяват.  Трафикантите са коравосърдечни, когато става дума за живота на бежанците и се обогатяват за тяхна сметка, каза още Меркел в годишното лятно интервю за държавната телевизия Меркел и Хорст Зеехофер, лидер на ХСС и вътрешен министър, се срещнаха снощи при закрити врата в опит да изгладят различията си. Няма подробности за това какво са обсъдили двамата. На среща в Мюнхен ССХ ще определи дали споразуменията, които постигна Меркел със страни от ЕС за бързо връщане на мигранти, пристигащи в Германия, но регистрирани за убежище в тези страни - както предвижда Дъблинското споразумение - отговарят на стандартите на ССХ за ограничаване на миграцията.  По-късно днес Меркел планира да се срещне с членове на партията си, за да обсъди дали обтегнатите отношения с ХСС, установени още през 1949 година, остават перспективни", "date": "2018.07.01", "title": "Меркел не изключи да поиска вот на доверие от Бундестага"}
{"url": "http://clubz.bg/69898-tokyt_s_2_po_skyp_ot_dnes_parnoto_sredno_sys_73_na_sto", "text": "Цената на тока от днес поскъпва средно с 2,03%, а на парното - със 7,3 на сто. Това реши Комисията за енергийно и водно регулиране (КЕВР) днес. И новите цени са в сила от 1 юли.  Докато регулаторът заседаваше, под прозорците му група граждани искаше оставки именно заради новите цени. Демонстрацията бе организирана от БСП. Социалистите още през седмицата настояха председателят на КЕВР Иван Иванов да бъде отстранен - но тогава заради деклариран отказ комисията да се произнесе по сделката за продажба на дружествата на ЧЕЗ в България на компанията \"Инерком\" на Гинка Върбакова. Депутати от БСП дори внесоха проект за решение на Народното събрание за предсрочно освобождаване на Иванов от поста му.  КЕВР не може да спре сделката за ЧЕЗ Цената на тока за клиентите на ЧЕЗ поскъпва с 1,75 %, за потребителите на EVN - с 1,82 %, а за тези, които получават електроенергията си чрез \"Енерго-про\"  - с 2,78 %.  Средното повишение на цената на топлинната енергия от 1 юли 2018 г. е 7,33 %. За \"Топлофикация\"-София поскъпването е със 7,46 %, за \"ЕВН България Топлофикация\"-Пловдив - с  0,94 %, а за \"Веолия Енерджи Варна\" ЕАД повишението е 4,89 %. Шефът на КЕВР не поддава на натиска на БСП, Борисов го защити Причината за поскъпване на парното е ръстът на цената на природния газ, която от своя страна е по-висока заради цената на суровия петрол и неговите деривати на световните пазари. Иванов обърна внимание, че КЕВР е успяла да намали поисканото повишение от \"Булгаргаз\" почти наполовина. Той припомни, че природният газ формира между 60 и 70 % от цената на топлинната енергия в топлофикации, които работят с газ. Увеличението за крайните потребители на природен газ - без значение дали са частни или юридически лица, ще е в рамките на 6.5 %. Шефът на КЕВР не поддава на натиска на БСП, Борисов го защити", "date": "2018.07.01", "title": "Токът - с 2% по-скъп от днес, парното - средно със 7,3 на сто"}
{"url": "http://clubz.bg/69899-ronaldo_mechta_samo_dva_chasa_poveche_ot_mesi_slavata_e_za_kavani", "text": "И изтъква, че двамата най-добри футболисти на планетата си тръгват от Мондиала в един и същи ден. При това го правят, след като „изчезват” точно в момента, в който отборите им имат най-много нужда от тях. Става дума за играта им в мачовете, в които Португалия и Аржентина бяха елиминирани. Роналдо се присъедини към Меси, Уругвай е на четвъртфинал (СНИМКИ) Уругвай се класира благодарение на невероятната си защита и увереността на нападателите си. А първият гол бе същинско чудо. Всеотдайният Суарес не само че изработи първия гол, но се връщаше и в защита в най-трудните моменти. А там бдителните Годин и Хименес отразиха всички набези на противника. Португалците така и не успяха да разрушат „небесносинята” стена. Кой надъха Кавани с думите: \"Плешко, днес вкарваш гол и получаваш сладолед\" Вестникът отдава дължимото и на „небесносиния” защитник Лукас Торейра, обезличил Кристиано Роналдо. Самият Роналдо, подобно на Меси, не стана световен шампион и при четвъртото си поредно участие на Мондиал. Вероятно като утеха ще му остане факта, че все пак спечели Европейското първенство през 2016 г. във Франция. Веднага плъзнаха слухове и догадки ще остане ли Роналдо в националния отбор на Португалия. Все пак капитанът на „петте щита” е на 33 години. Същевременно италианският вестник „Тутоспорт” публикува на първата си страница, че Роналдо може да премине в „Ювентус”. И твърди, че щяла да отпадне неустойката му, която е в размер на 1 милиард евро. Според „Тутоспорт” Роналдо отказал на „Реал” (Мадрид) да си поднови договора срещу 30 милиона евро на година. А договорката била осъществена между фамилията Аниели, която притежава „Юве” и мениджъра на футболиста Жорже Мендеш, който отскоро работи и за торинския клуб. Кой надъха Кавани с думите: \"Плешко, днес вкарваш гол и получаваш сладолед\"", "date": "2018.07.01", "title": "Роналдо мечта само два часа повече от Меси. Славата е за Кавани"}
{"url": "http://clubz.bg/69900-germancite_i_tehnite_mitove", "text": "Не само на днешното, но и на миналото се разчита да поддържа самочувствието, колкото и тези устои да се разколебават периодически. Фолксваген собственоръчно си осигури огромен скандал, да не говорим за футбола от последните дни. Отпадането на марката далеч не на всички германци донесе радост, Стената също. Но това са т.нар. опорни точки, от които нататък се подреждат следващите и те се превръщат в митове – покрай квалификацията си като исторически събития, решаващи за идентичността.  Auf Wiedersehen! Германия сдаде световната титла (СНИМКИ) Германските митове са за нибелунгите – ще каже някой, но това днес не е твърде актуално, макар героите на новата митология да напомнят някак древните. Сами Кедира, Месут Йозил...Нибелунгите на новото време са доста по-различни, но не по-малко привлекателни за средностатистическия жител на Федералната република, сериозно объркан от притока на неарийци към страната му. Споменатите двама са безусловно доказателство, че притокът е принципно ползотворен, но все пак как изглеждат новите стожери? Не става дума за последните две години, а за последните 45. През които в ГДР и във ФРГ интересите са в различни посоки – на изток акцентът е върху освобождението от нацистката диктатура, на запад – върху икономическото чудо, което връща самочувствието отпреди войната. Обединението обединява и ценностите и оттам нататък те вървят до голяма степен паралелно – тези за най-отдадените на каузата европейци, пионерите в опазването на околната среда или пък ненадминатите (доскоро) футболни шампиони. Разочарованието от сряда е твърде скорошно, за да се възложат нови надежди за спортни триумфи на националния отбор. Утешителното е, че в историята на германския футбол има достатъчно победи, които да поддържат националната гордост – като например чудото от Берн през 1954. Не сте го чували? Не е невероятно, имайки предвид кога се е състояло. Но точно тогава Германия придобива истинско ново самочувствие едва девет години след края на Втората световна война – футболната победа над Унгария е нещо много повече, възприема се като утвърждаване на Западна Германия и нейното икономическо чудо, назовават я дори „истинското раждане на Западна Германия“. През това време в ГДР се радват на новите паметници – тук съветски воин-освободител, там съветски воин-освободител. Но както показват и примерите от актуалната балканска история – паметниците не хранят, по-важно е каква е валутата, а тя от 1948 година на запад е с много гърди по-напред от източногерманската си посестрима и тутакси се превръща в поредния мит – за нея бленуват всички, за които е недостъпна, колкото и да се опитват да я заместят с резервни валути, като например високо ценената пушена змиорка от ГДР. Западът изпреварва Изтока и в автомобилостроенето – с костенурката от Волфсбург, която удря в земята сапунерката от Цвикау. Но пак и двата вида митове са налице – всекиму неговото, както се казва. Междувременно трабантите са колекционерска страст, а фолксвагените продължават да бележат все по-високи печалби, независимо от скандалите с манипулирането на системите за отчитане на изразходваните газове. 28 години по-късно: Източна Германия още не е Западна На разделението през 1989-а се слага край и това е и краят на разделението на митовете – този мит влиза недвусмислено в историята, и в еуфорията, особено в началото. После се оказва, че е нож с две остриета, но плюсовете му се оценяват повече от минусите и приспособяването протича целенасочено и последователно – както става всичко в Германия. И както го насочва Ангела Меркел - канцлерката–наследничка на обединителя Хелмут Кол, влязла твърдо в учебниците по история. И както неговата роля като обединител е засенчена от последвали партийни скандали и въпросителни, така и нейната бляскава политическа кариера попада под въпрос заради неразбориите не с друг, а със собствения й партиен съюзник. Sic transit gloria mundi, или „Така преминава световната слава“, ако не си гарантираш позициите с промени в Конституцията или устройството на държавата. Но в съзнанието на поданиците заслугите все пак заемат подобаващо място и те предпочитат да залагат на провереното, отколкото на „дивото“. И във футбола, и в политиката. Митовете имат солидна база и трудно подлежат на разклащане.   28 години по-късно: Източна Германия още не е Западна", "date": "2018.07.01", "title": "Германците и техните митове"}
{"url": "http://clubz.bg/69842-trimata_sreshtu_potypkvaneto_na_prajkata_prolet", "text": "Всеизвестно е твърдението, че България е била най-верния сателит на СССР и у нас съпротива срещу комунистическия режим едва ли не не е имало. Това твърдение може би има своето основание, но все пак не е съвсем вярно. Факт е обаче за съпротивата срещу режима, доколкото е имало такава, се знае много малко дори днес, след почти три десетилетия, откакто тоталитаризмът остана в историята. Интересна, поучителна и малко известна е историята на трима студенти, които са писали и разпространявали позиви срещу нахлуването на войските на Варшавския договор, включително тези на на НРБ, в Чехословакия по време на т.нар. Пражка пролет през 1968 г. Днес ще бъде отбелязна годишнина от рождението на един от тях - Едуард Генов. Това се съобщава на група във фейсбук, озаглавена  През 1968 г. трима студенти по история в Софийския университет - Едуард Генов, Валентин Радев и Александър Димитров - разпространяват в пощенски кутии позиви с текст \"Вън войските на марионетката Живков от ЧССР\" Поводът за протеста им е прегазването на \"Пражката пролет\" от войските на Съветския съюз и страните от Варшавския договор (военния съюз на социалистическите страни ) през 1968 г. Тримата научили за събитията от Би Би Си. Към акцията са привлечени и друти, но един от тях се оказва сътрудник на ДС. Впоследствие тримата са арестувани и осъдени. Присъдата на Генов е за 5 години, на Димитров за 3, а на Радев - година и половина. Инициативен комитет от историци и философи подготвя документален сборник с архивни документи, материали от печата и интервюта, посветени на протеста на тримата студенти историци, документален филм и организиране на възпоменателна научна конференция, която да се проведе на 29 октомври 2018 г. – това е денят, на който се навършват 50 години от ареста на тримата.", "date": "2018.07.01", "title": "Тримата срещу потъпкването на Пражката пролет"}
{"url": "http://clubz.bg/69893-siderov_chaka_cvetanov_s_komsomolskiq_entusiazym_na_uchilishte_po_politika", "text": "Как изглеждат отношенията между председателите на парламентарните групи на управляваща коалиция - Цветан Цветанов от ГЕРБ и Волен Сидеров от \"Обединени патриоти\"? Водачът на \"Атака\" покани тази сутрин от ефира на Нова тв Цветанов на \"неделно училище\" и \"лекции\" какво може да се говори и какво не, за да не се правят \"дипломатически гафове\".  Поводът за задочната размяна на реплики са думи на самия Цветанов от вчера, когато той заяви, че \"Русия и Китай за заплаха за мира\". Това стана след края на 82-рото Междупарламентарно заседание Европейски парламент – Конгрес на САЩ, което се проведе в София. Точните думи на зам.-председателя на ГЕРБ бяха: В отговор Сидеров заяви: Волен Сидеров допусна, че заместникът на Бойко Борисов в ГЕРБ \"вероятно иска да се хареса\" на американците, но докато Цветанов говори тези неща – Тръмп подписва за среща с Путин. , попита още Сидеров. Това не е първият случай, в който лидерът на \"Атака\" кани политици на уроци - предишният път такава покана той отправи към президента Румен Радев - при това в присъствието на Цветанов, който, оказа се днес, също имал нужда от лекции при националиста.  Тежката артилерия на ГЕРБ vs Радев, Сидеров ще го учи как да се държи като президент Лидерът на \"Атака\" и председател на управляващите \"Обединени патриоти\" в парламента отново заяви, че България трябва да признае Крим за руски. Не сме съгласни с връщане на мигрантите по първоначална регистрация Пред Нова тв парламентарният водач на \"патриотите\" каза още, че Европа е допуснала мигранти на своя територия заради \"натиск от американците\" и \"мрежата на Сорос\". Според него причината за мигранската вълна въобще е политиката на САЩ, която \"разрушиха\" страни като Либия, Египет, Ирак. Само Сирия не били успели да съсипят американците, защото  Сидеров си приписа и авторство на някои от идеите, които сега се тиражират за мигрантската криза: Този път Борисов срещу Меркел. Твърдо отказваме мигранти  Сидеров похвали и Председателството на България на Съвета на ЕС, което приключи вчера, защото Лидерът на \"Атака\" заяви още, че с ГЕРБ винаги е имал разминавания в някои позиции, но е влязъл в управленската коалиция, защото е трябвало да се формила управление. Политиките на \"Атака\" и \"патриотите\" сега били насочени към икономическата политика. Не сме съгласни с връщане на мигрантите по първоначална регистрация Този път Борисов срещу Меркел. Твърдо отказваме мигранти ", "date": "2018.07.01", "title": "Сидеров чака Цветанов с \"комсомолския ентусиазъм\" на училище по политика"}
{"url": "http://clubz.bg/69895-rusiq_se_nadqva_na_chudo_sreshtu_ispaniq", "text": "Днес осминафиналите на Световното продължават - от 17:00 часа на ст. \"Лужники\" в Москва тимът на домакините ще играе с Испания. От 21 ч в Нижни Новгород пък ще спорят Хърватия и Дания. Поне на книга има изявени фаворити. Победителите от тези двойки ще се изправят в четвъртфинал на 7 юли в Сочи от 21 ч. Програма на елиминациите на Световното Тимът на Русия с лекота победи Саудитска Арабия (5:0) и Египет (3:1), но още в първия си мач срещу силен отбор - Уругвай, бе тотално надигран (0:3). Способна ли е Сборная да направи чудо срещу Испания? Мбапе осъди Меси да не спечели нищо с Аржентина Мондиалът вече остана без предишния световен шампион - Германия, без вицешампиона Аржентина и без европейския първенец Португалия. Поне от 2010 г. \"Ла Роха\" също е считана за фаворит. Селекцията обаче се представя неубедително досега. След зрелищното равенство 3:3 с Португалия последва 1:0 срещу Иран и 2:2 с Мароко в последната среща от груповата фаза. Иберийците два пъти губеха в резултата и на моменти бяха надигравани от мароканците. В края ги спаси VAR при гола на Яго Аспас за 2:2. Как според ФИФА работи VAR на Световното? Почти перфектно След убедително спечелената група пък хърватите вече мечтаят поне за полуфинал. Модрич и компания спечелиха и трите си срещи. Те стигнаха до топ 4 преди 20 години във Франция с предишната си велика генерация и взеха бронзовите медали. Дания не впечатли досега - победа и два равенства във френската група. Може ли \"динамитът\" да ни припомни добрите стари времена? Мбапе осъди Меси да не спечели нищо с Аржентина Как според ФИФА работи VAR на Световното? Почти перфектно", "date": "2018.07.01", "title": "Русия се надява на чудо срещу Испания"}
{"url": "http://clubz.bg/69890-severna_i_yujna_koreq_otvoriha_kanal_za_morska_komunikaciq", "text": "Северна и Южна Корея отвориха отново канал за морска комуникация и кораби на двете страни осъществиха радиоконтакт за пръв път от десетилетие насам. Това съобщи БТА, позовавайки се на \"Ройтерс\". Съобщението е на Министерството на отбраната на Южна Корея. В 9 часа сутринта местно време (0:00 ч. по Гринуич) южнокорейски военноморски кораб се е свързал със севернокорейски патрулен кораб по международен радиоканал. Патрулът на комунистическия режим е отговорил незабавно, с което е нормализиран каналът за морска комуникация. Той се използва за първи път от 10 години. Северна и Южна Корея прекратяват войната тази година Събитието показва, че Северна и Южна Корея предприемат практически стъпки за спазване на сключеното на 27 април споразумение. Тогава техните лидери решиха да намаляват постепенно военното напрежение, отбеляза представител на министерството, цитиран от Ройтерс.  КНДР и Южна Корея се договориха да обявят края на Корейската война тази година, а в Декларацията от Панминчжон след вчерашната среща на върха между южнокорейския президент Мун Дже-ин и севернокорейския лидер Ким Чен-ун бе разпространена от Южна Корея. В документа се казва, че Северът и Югът на Корейския полуостров се канят да подпишат мирен договор. Дата обаче не се споменава, а пише:  ", "date": "2018.07.01", "title": "Северна и Южна Корея отвориха канал за морска комуникация"}
{"url": "http://clubz.bg/69847-buntyt_na_mashinite", "text": "Темповете на годишен икономически растеж в редица развити страни в близко бъдеще могат да бъдат удвоени - благодарение на повсеместното въвеждане на изкуствения интелект. Разпространението на иновационните технологии обаче носи и нови предизвикателства. Застрахователните компании ще имат нужда от нови стратегии за управление на риска, за да максимизират предимствата от въвеждането на изкуствения интелект в обществото и бизнеса. Очаква се към 2035 година технологиите, основаващи се на изкуствения интелект, да увеличат производителността на корпорациите от 16 отрасъла в 12 страни със средно 38 %. Това сочат данни от анкета сред 1911 експерти по риска, проведена от Allianz в редица страни през 2018 година. Разпространението на технологиите, основаващи се на изкуствен интелект - от чатботове* до автономни автомобили - неумолимо трансформира промишлеността и обществото. Изкуствен интелект ще прави \"бързата мода\" на Zara още по-бърза Изкуственият интелект вече се използва за повишаване на производителността на труда чрез уникална информация, получена от анализ на данни, както и чрез автоматизиране на прости задачи. Очаква се технологиите, създадени чрез изкуствения интелект, да се увеличават и частните компании започнаха да отделят все по-големи инвестиции, за да се възползват първи от техните предимства.  Експерти оценяват степента на влияние на изкуствения интелект и другите иновационни технологии върху икономиката по-високо от, да кажем, влиянието на политическите рискове и климатичните промени. При това мнозина от специалистите отбелязват евентуални негативни последици от въвеждането на иновациите.  Например, проникването на изкуствения интелект в производството може да засили уязвимостта на автоматизираните, автономни или самообучаващи се машини от кибер опасности, както и вероятността от мащабни нарушения в работата и загуби, особено ако става дума за жизненоважна инфраструктура. Не е нужно да търсите далечни примери - преди не много време кибер атака срещу металургично предприятие в Германия нанесе сериозни вреди на компанията и й нанесе загуби за милиони. Хакерите успяха да проникнат в компютър, управляващ доменна пещ, и временно да инсталират вирус, който накара пещта да прегрее и да се разтопи. Злосторниците не само успяха да получат достъп до системата за управление на завода, но и да спрат работата му. Пекин влага 2,1 млрд. долара в център за изкуствен интелект Изкуственият интелект излага компаниите на бизнес рискове, които лесно могат да засенчат огромните ползи от него. Предприятията започват да се сблъскват с нови задължения като прехвърляне на отговорността за вземането на решения от човека към машината. Нагледен пример е експериментът на Microsoft с (чат)бота Тау. Ботът, работещ на основата на изкуствен интелект, бе блокиран в Twitter още в първите часове след пукането му. За по-малко от денонощие от фрази като \"Здравей, свят\" и \"Всички хора са готини\" ботът премина към откровено нацистки и расистки изказвания, започна обилно да използва нецензурни думи и да пише постове с откровено порнографски характер. Facebook също трябваше да прекъсне свой експеримент с изкуствен интелект. Руската компания Система използваше чатботове, първоначално създадени за общуване с хора, които постепенно започнаха да общуват помежду си. Отначало ботовете си пишеха на английски, но в определен момент минаха на език, създаден от самите тях в процеса на развитие на програмите. Тези примери показват добре необходимостта от внимателно проучване на последиците от въвеждане на технологиите, основаващи се на изкуствен интелект, преди да започне широкото им използване в обществото.  Изкуственият интелект например може да намали броя на пътно-транспортните произшествия с до 90 %, но и носи неясноти по въпроса за отговорността и етиката при катастрофа. Неотдавна Uber Technologies спря тестовете на самоуправляващи се коли, след като автономен автомобил блъсна фатално жена. Това стана първата смъртоносна катастрофа с участието на пешеходец и самоуправляващ се автомобил. Веднага след инцидента Uber обяви, че незабавно спира изпитанията на всички свои самоуправляващи се коли в Питсбърг, Сан Франциско, Торонто и голяма част от Финикс. Здравеопазването е друг сектор, където очакванията от изкуствения интелект са много високи. Има хипотеза, че използването на анализирани данни може да допринесе за победата над множество нелечими днес заболявания, както и да се диагностицират болести, които изискват изясняване на факти и кръстосана проверка чрез голямо количество медицински изследвания. Очевиден е проблемът за защитата на личните данни на пациентите, например при широко използване на изкуствения интелект в медицинската документация за изучаване на нови заболявания. Този проблем вече привлече вниманието към необходимостта да се измени законодателната защита на данните и правата на пациентите. Ще се променят и заплахите в сферата на цифровата безопасност. Новите технологии ще понижат кибер рисковете чрез възможно най-доброто откриване на атаките, но същевременно и ще увеличат вероятността от такива. Изкуственият интелект ще проправи пътя към по-сериозни инциденти, ще намали разходите за организиране на кибер нападения и ще позволи те да бъдат извършвани по-целенасочено. Силно ще се откроят и социалните въпроси. По данни от изследване на консултантската компания McKinsey в момента над 1,1 милиарда работни места са свързани с функции, които могат да бъдат автоматизирани, като над 100 милиона от тях са в САЩ и Европа. Застрахователният отрасъл също ще се трансформира, за да противодейства на дългосрочните заплахи, свързани с въвеждането на напреднали технологии, основаващи се на изкуствен интелект. Тъй като за клиентите ще се появят рискове, неразривно свързани с иновационните технологии, то ще възникне необходимостта от преразглеждане на застрахователното покритие. Да вземем пример от автономното управление на автомобили - една от най-известните области на предстоящите приложения на изкуствения интелект. В момента собственикът на автомобила носи отговорността както за собствените си грешки при управлението, така и за дефекти на автомобила, свързани с неправилно или ненавременно техническо обслужване.  \n\tПри автономните коли ще се увеличи делът на инцидентите, при които застрахователите ще трябва да получават компенсация от производителя на автомобила или от доставчика на програмното обезпечение за изкуствения интелект.  Според анализатори, анкетирани от Allianz, използването на изкуствен интелект може да повиши качеството при прогнозирането на големи корпоративни рискове. Например, още от сега датчици на транспортните контейнери предават данни за местоположението и състоянието на товара до транспортната компания и застрахователя. Получената информация позволява на собственика навреме да активира застрахователното покритие или да вземе мерки за намаляване на щетите, а на застрахователната компания - да оптимизира застрахователното покритие.  Изкуственият интелект е и възможност да се очертаят реалните потребности на клиентите, както и да се анализира клиентската информация и да се създадат точни профили на клиентите при разработването на успешни индивидуални маркетингови кампании. Технологиите, основаващи се на изкуствения интелект, могат да помогнат също да се препоръчват нови продукти на потенциални клиенти, а персонифицираният подход може да стане стимул за популяризиране и демократизация на застрахователните услуги.  Можем да кажем, че изкуственият интелект не е част от научната фантастика, а вече е реалност. Още отсега инивационните технологии от една страна осигуряват икономически ползи, а от друга - изискват оценка и съвременен подход към управлението на рисковете. \n\t*чатботът е компютърна програма, която отговаря автоматично на запитвания на клиенти, създавайки усещането за разговор с истински човек. Този диалог се осъществява чрез текст, аудио или други визуални елементи като изображения и емотикони.  Пекин влага 2,1 млрд. долара в център за изкуствен интелект", "date": "2018.07.01", "title": "Бунтът на машините"}
{"url": "http://clubz.bg/69891-stotici_na_koral_za_djulaq_sobstvenikyt_na_zemite_plashi_s_nakazatelno_presledvane", "text": "Стотици любители на дивото къмпингуване посрещнаха Джулай морнинг на \"Корал\" тази година с протестен концерт срещу случващото се на екоплажа. Както е известно, това лято собственикът на земите зад ивицата ги загради с мотива да не се допускат каравани и палатки в частния терен. С това достъпът до ивицата значително се ограничи, в т.ч. и за пешеходци. В добавка, по-голямата част от частния терен представлява дюни, които по закон държавата трябва да отчужди и актува като изключителна държавна собственост, което все още не е направила. Гоненията на къмпингуващите от плажа от страна на местната администрация и полиция на община Царево и на частната охранителна фирма придизвикват всекидневни недоволства и затова тази година, в знак на протест, любителите на природата, които традиционно посрещат Джулая на \"Иракли\", \"Карадере\", \"Камен бряг\" и другите малко останали незастроени плажове по Черноморието, решиха да се насочат към \"Корал\". Междувременно, собственикът на земята - испанската фирма \"Ибердрола инмобилария\", изпрати предупредително писмо до участниците в протеста, тъй като до нея достигнали слухове, че плажуващите на \"Корал\" се канели да извършат \"акт на вандализъм\" като премахнат поставената ограда. От това писмо стана ясно и че въпросната ограда е поставена по настояване на кмета на Царево Георги Лапчев   и наложените на \"Ибердрола\" глоби от общината - като собственик на имота. Кметът  , се посочва още в писмото на испанската компания. Ловят летовниците на \"Корал\" с ... фотокапани В същото време летуващите на обявения през 2016 година екоплаж обвиняват същия този кмет, че не изпълнява умишлено задълженията си по сметосъбирането на \"Корал\". Според тях това се прави, за да се натрапва на обществото, че къмпингуващите замърсяват плажа и оттам се извозват \"тонове боклуци\". В социалните мрежи циркулират снимки на препълнени контейнери за боклук, които по разкази - не се извозват редовно.  Спорът за боклука на \"Корал\" е стар и изниква всяка година. Официални справки обаче показват, че извозената от екоплажа смет представлява по-малко от един процент от сметта в цялата община. В писмото си \"Ибердрола\" настоява още, че достъпът до плажа е осигурен, а който иска да къмпингува - да го направи в категорозираните като къмпинги места в района. Обръща специално внимание на защитата на частната собственост (въпреки че дюните изобщо не би трябвало да са частна собственост) и посочва, че хората са \"манипулирани от организация, чиято цел е да продължи с нелегалния си бизнес, като вече е доказала незаинтересованост към опазване на околната среда\" и всеки, който посегне на оградата ще подлежи на наказателно преследване. Призовка за... плажуване на \"Корал\" Не става ясно коя е тази организация. Вероятно се визира гражданското сдружение \"Да запазим Корал\", в което влизат дългогодишни плажуващи и къмпингуващи на плажа. Дали това лято въпросът най-сетне ще намери разрешение, предстои да видим. По закон Министерството на регионалното развитие и благоустройството (МРРБ) е това, което трябва да нанесе дюните в кадастралната карта - нещо, което стана ясно, че не е направено близо пет години. Дюните са отразени в специализираните карти, но не и в кадастъра, което даде основание на изготвящите новия Общ устройствен план на община Царево да ги предвидят като място за застрояване за курорт. А законът пази дюните от застрояване. Пак МРРБ е това, което трябва да отчужди намиращите се в частния имот дюни. От общо 120 дка собственост на испанската фирма, 90 дка са дюни.  Ангелкова поискала преди година дюните на \"Корал\" да влязат в кадастъра (ДОКУМЕНТИ) Преди няколко седмици заместник-министърът на МРРБ Валентин Йовев посети \"Корал\", след което обяви, че ще изготви доклад до министър Николай Нанков.  Междувременно икономическият сайт \"Инвестор\" пусна материал, позовавайки се на източник от строителното ведомство, в който се посочва, че отчуждаването на дюните, дадени в ръцете на частници, щяло да струва на държавата 1,2 милиарда лева.  Призовка за... плажуване на \"Корал\" Ангелкова поискала преди година дюните на \"Корал\" да влязат в кадастъра (ДОКУМЕНТИ)", "date": "2018.07.01", "title": "Стотици на \"Корал\" за Джулая, собственикът на земите плаши с наказателно преследване"}
{"url": "http://clubz.bg/69845-5_prichini_helzinki_da_byde_mqstoto_na_sreshtata_trymp_putin", "text": "Доналд Тръмп ще се срещне с руския президент Владимир Путин в Хелзинки на 16 юли, като това ще бъде първата формална среща между двамата лидери. Срещата става в трудни времена за руско-американските отношения. Русия е обвинявана в намеса в американските избори и продължава да подкрепя сирийския президент Башар Асад, но Тръмп се сближи с Путин въпреки това, за сметка на отношенията с по-традиционните съюзници на САЩ. Тръмп и Путин се срещат на 16 юли в Хелзинки Финландската столица Хелзинки е логичен избор за срещата Тръмп-Путин както зарази историческата си роля в американско-руските (или съветските) отношения, така и заради логистичните притеснения и на двамата лидери. Ето пет причини защо си струва Хелзинки да бъде мястото на срещата. През 1975 г. американският президент Джералд Форд се срещна със съветския лидер Леонид Брежнев и представители на още 33 държави от Европа и Северна Америка, за да подпишат Хелзинкските споразумения - декларация за съвместни намерения за подобряване на отношенията между комунистическите и капиталистическите държави в разгара на Студената война. Макар и без задължителен характер, споразумението се превърна в \"сдържане\" или затопляне на отношенията между САЩ и СССР - по онова време най-мощните световни ядрени суперсили. Дори отношенията между САЩ и Русия да не са толкова враждебни, както тогава, историята на Хелзинки в този смисъл превръща града в най-добър избор за среща между лидерите на двете държави. През 1990 г., точно преди разпадането на СССР, президентът Джордж Буш-старши се срещна със съветския лидер Михаил Горбачов в Хелзинки, за да обсъдят двамата последната световна криза - покачването на напрежението в Персийския залив, което щеше да доведе до първата война в Залива. Наясно с нарастващите затруднения на съветския лидер у дома и нежеланието на руснаците да се ангажират в чужбина след изтеглянето от Афганистан, Буш не поиска от Горбачов да даде войски за многонационалните сили, които се създаваха за противопоставяне на Садам Хюсеин. Тази тяхна среща бе още един прецедент за Финландия като място, където американските и руските лидери са се срещали в миналото. \"Ди Велт\": Сделка между Тръмп и Путин ще е кошмар за Европа Финландия е неутрална територия за Тръмп и Путин в смисъл, че не е членка на НАТО - военният съюз, създаден след Втората световна война, за да защити Европа от потенциална съветска агресия. През повечето време на Студената война Финландия се опитваше да балансира между Изтока и Запада, макар СССР да упражняваше в известна степен влияние върху съседа си от Северна Европа. Статутът на Финландия като страна извън НАТО дава на Тръмп и шанса да направи символичен жест със значителна тежест в международните отношения. Той ще напусне територията на НАТО, за да се срещне с Путин - ход, който ще подчертае скорошните му критики към лидерите на НАТО, които той натиска да увеличат разходите за отбрана и така да облекчат бремето на Америка. Освен исторически, има и практически причини, поради които Хелзинки е добър избор. В дните преди срещата Тръмп вече ще е в Европа - първо за срещата на НАТО в БРюксел, а след това на дълго отлаганото си посещение във Великобритания. Така Хелзинки става логистично по-лесно място за Тръмп, за да се срещне с Путин на континента, както и за споменатия по-горе символизъм с напускането на зоната на НАТО за спявката с Путин. Световното първенство по футбол, което в момента се провежда в Русия, ще завърши в Москва на 15 юли - деня преди насрочената среща между Тръмп и Путин. Хелзинки е на по-малко от два часа път със самолет от Москва, което го прави подходящо място и за Путин. Хитроумният руски лидер може също може да се наслади на пропаганда, тъй като ще може да закрие едно от най-гледаните спортни събития, а сед това да се срещне с Тръмп още на другия ден. Тази среща, подобно на футболното първенство, ще бъде предавана в целия свят. \"Ди Велт\": Сделка между Тръмп и Путин ще е кошмар за Европа", "date": "2018.07.01", "title": "5 причини Хелзинки да бъде мястото на срещата Тръмп-Путин"}
{"url": "http://clubz.bg/69892-nov_mesec_novi_remonti_i_tapi_v_sofiq", "text": "С идването на юли в София идват и нови ремонти. А оттам - и нови тапи в самия център на града.  От днес - 1 юли - общината започва ремонт на централен участък от бул. \"Васил Левски\" - от ул. \"Граф Игнатиев\" до Ректората на Софийския университет. Според информацията от кметството тапата ще е до края на месеца. Движението в тази част на булеварда няма да е напълно спряно, а ще се извършва двупосочно в едното платно. В същото време в момента тече ремонт и на самия \"Граф Игнатиев\", а стеснение има и при паметника на Патриарх Евтимий (Попа - б.р.), където тече строежа на метрото.  Пак от днес започва и реконструкция на неремонтирания участък от релсовия път по бул. \"България\" - заради това трамвай №7 става автобус.  Столичната община започва и големия проект за реконструкция на Зона 4 - или идеалната централна част на града, включваща пространствата около \"Св. Александър Невски\", Народното събрание, градинките \"Кристал\" и \"Св. Климент Охридски\". Проектът е за 21 млн. лв.   Идеалният център на София - в ремонт от 2 юли От 2 юли - понеделник - ремонтите започват двете градинки, където ще бъде подменяна настилка, осветление, парково обзавеждане и т.н. Пълна промяна предстои и около \"Св. Александър Невски\", както и на уличките, водещи до него. Зоната около храма става пешеходна, а от нея ще бъдат премахнати и всички автомобили - в това число и възможността за паркиране. Подмяна на тротоари и осветление предстои и по ул. \"Московска\", където е и сградата на самата Столична обшина, а храмът \"Света София\" и сградата на кметството се очаква да се сдобият с ново художествено осветление.  Реконструкцията на централната градска част трябва да продължи около година - по план.  От днес до 15 юли се променя движението заради ремонта на столичната ул. \"Граф Игнатиев\". Забранява се влизането на пътни превозни средства - по южната половина от пътното платно на бул. „Витоша” в кръстовището му с ул. „Алабин”, в участък с дължина от 12 м. Движението през кръстовището ще се извършва в една пътна лента, в посока от ул. „Цар Калоян” към бул. „Христо Ботев\", както и през кръстовището на ул. „Солунска“ и ул. „Ангел Кънчев”.", "date": "2018.07.01", "title": "Нов месец - нови ремонти и тапи в София"}
{"url": "http://clubz.bg/69885-razreshiha_na_polsha_da_si_poiska_evtin_ruski_gaz", "text": "Международният арбитражен съд в Стокхолм призна правото на полската държавна нефтена и газова компания PGNiG да поиска намаляване на цената на руския газ, съобщи пресслужбата й.  Полша ще внася 4 млрд. куб. м. годишно втечнен природен газ от САЩ Тоягата на \"Газпром\" и агресия вместо изкуство, наука и култура САЩ планират да залеят Европа с втечнен природен газ Втечненият природен газ разпалва Балканите  Тоягата на \"Газпром\" и агресия вместо изкуство, наука и култура САЩ планират да залеят Европа с втечнен природен газ Втечненият природен газ разпалва Балканите ", "date": "2018.07.01", "title": "Разрешиха на Полша да си поиска евтин руски газ"}
{"url": "http://clubz.bg/69896-rumqna_bychvarova_smqna_na_ministri_bi_bilo_greshka", "text": "Смяна на министри от правителството \"Борисов 3\", особено след натрупания им опит по време на Председателството на Съвета на ЕС, не ми била ползотворна. Това заяви Румяна Бъчварова, начални на кабинета на министър-председателя Бойко Борисов, пред бТВ.  По думите й „страната ни спечели авторитет и доверие навън след европредседателството”, а Европа е останала много изненадана от страната ни и сме надхвърлили очакванията на всички. На въпрос дали вътрешно политическите ни проблеми са били загърбени, Бъчварова коментира, че европредседателството е съвпаднало с началото на мандата на правителството, когато се взимат решенията какви реформи да бъдат направени във всяка сфера. Бъчварова коментира и вота на недоверие срещу правителството, внесен от БСП заради водената политика и резултатите от нея в сектор \"Сигурност\". Кабинетът закономерно оцеля с гласовете на управляващите от ГЕРБ и \"Обединени патриоти\" и представящите се за опозиция депутати от \"Воля\", а дебати по същество в залата нямаше. От ГЕРБ никой не участва в дискусията. Трети кабинет \"Борисов\", втори вот на недоверие - какво ще се случи?  - така Румяна Бъчварова определи въпросния вот на недоверие, критикувайки опозицията от БСП. Според Румяна Бъчварова когато има лидер с авторитет, това неизбежно се отразява върху начина, по който хората мислят, че могат да се решат проблемите - затова и при проблем хората търсели среща лично с Бойко Борисов. Според нея премиерът реагира и на най-малкия проблем и не смята, че едно или друго решение е императивно правилно - и се отказва от някои решения, ако бъде предложено друго. Причината министър-председателят да не е приел на среща майките на деца с увреждания, които протестират от седмици пред парламента, е, че липсва еднозначно решение, което да им бъде предложено. Бойко Борисов обаче се съобрази с протестите на превозвачите срещу проектозакона за създаване на автомобилна камара, който бе внесен от депутати от ГЕРБ. И след \"препоръка\" от лидера им - депутатите оттеглиха текста от парламента.", "date": "2018.07.01", "title": "Румяна Бъчварова: Смяна на министри? Би било грешка"}
{"url": "http://clubz.bg/69897-qponiq_bori_smyrtta_ot_prerabotvane_sys_zakon", "text": "Парламентът в Япония одобри нов закон, който цели да подобри продуктивността на работниците и да ги защити от дългите часове, които прекарват на работа след работно време. Законопроектът, приоритетен за премиера Шндзо Абе, предвижда извънреден труд от максимум 100 часа седмично и не повече от 720 часа годишно, съобщава „Уолстрийт джърнъл“. Този „таван“ обаче е остро критикуван от опозицията. Простата сметка показва, че за една седмица един работник може да работи над 14 часа на денонощие извънредно. И това се добавя към факта, че новият закон не се отнася за получаващите годишно над 10 милиона йени (90 500 долара). \"Чичко под наем\" в Япония Досега работодателите можеха да искаха от работниците да работят извънредно без ограничение, стига профсъюзите да разрешават, а те го правят без много протести. Културата на дългите извънредни работни часове е популярна в Източна Азия и Япония не е единствената страна, която се опитва да наложи някакви граници. Днес в Южна Корея влиза в сила нов закон, който ограничава работната седмица до 52 часа. Президентът Мун Дже Ин коментира, че работниците „имат право да почиват“, а според депутатите дългите работни часове са причината за ниската продуктивност на труда и ниската раждаемост. В Япония все по-широко разпространен става феноменът „кароши“ или смърт от преработване. Той отново влиза в дневния ред на обществото след самоубийството на 24-годишна работничка в най-голямата рекламна компания в страната на изгряващото слънце Dentsu на Коледа през 2015 г. Според семейството й и лекарите причината за самоубийството са именно дългите часове на работа. Известни са и случаи на инсулти и инфаркти при съвсем здрави иначе млади хора, причинени от дългите работни часове и стреса на работното място.", "date": "2018.07.01", "title": "Япония бори \"смъртта от преработване\" със закон"}
{"url": "http://clubz.bg/69894-koj_nadyha_kavani_s_dumite_pleshko_dnes_vkarvash_gol_i_poluchavash_sladoled", "text": "Известният уругвайски мотивационен говорител   лично е надъхвал Единсон Кавани преди вчерашния мач. „Небесносините” спечелиха срещу Португалия с 2:1, а Кавани вкара и двата гола за отбора си. В посланието си докторът нарича футболиста Плешко. По ирония на съдбата такъв е прякорът на Кавани, известен днес с дългата си коса.  Оцелял с канибализъм мотивира отбора на Уругвай Преди Мондиала неговият приятел Густаво Сербино е изнасял беседи, с които е мотивирал футболистите от националния отбор, и лично ги е изпратил за Русия. Той е един от 16-те оцелели от „Чудото в Андите” през 1972 г. Тогава самолетът, с който те пътуват за Чили, се разбива в Андите. Оживелите са принудени да се хранят с труповете на загиналите си спътници, за да оцелеят. Като студент по медицина Густаво Сербино е наясно с рисковете и е един от тези, които настояват всички да се хранят с телата. Не само това - той е сред тези, които дават личен пример на другите. Роналдо се присъедини към Меси, Уругвай е на четвъртфинал (СНИМКИ) Густаво Сербино се похвали пред Клуб Z, че преди всеки мач разговаря с Единсон Кавани. Ето какво послание му е изпратил той малко преди двубоя с Португалия вчера: Изречението за сладоледа си има своя история, обясни Густаво Сербино. Когато бил дете, Еди редовно играел футбол на улицата с връстниците си. Който вкарал гол, останалите тичали да му купят сладолед. В случая има и рима на испански - Pelado (Плешко) и helado (сладолед). Като бебе Кавани е имал много малко коса. И оттогава му е останал прякорът. Същевременно прогнозата за мача, която Густаво Сербино даде пред Клуб Z, се оправда. Мотивационният говорител предрече 2:1 за „небесносините” срещу Португалия. Самият Кавани пък написа „Писмо до Плешко”, т.е. до себе си в навечерието на мача. Зрелият днес футболист се обръща към 9-годишния Еди. И му припомня как е отгледал дългата си коса. Първо по-големият му брат Нандо, а после и самият Еди, се вдъхновили от прическата на аржентинеца Габриел Батистута. Първо двамата престанали да ходят на фризьор. А израсналите си коси сушели със сешоара на майка си. Любопитното е, че Кавани и до днес не се е запознал с идола си. Кавани си припомня лишенията, в които е отраснал: Но дори това било страхотен лукс за Кавани, който днес е милионер. Той не е забравил първата си къща, в която дори не е имало баня. И накрая - една   в кариерата на Единсон Кавани. Той е юноша на уругвайския клуб \"Данубио\" (\"Дунав\"). Отборът от Монтевидео е създаден през 1932 г. от братята имигранти Хуан и Мигел Ласароф (Иван и Михаил Лазарови) от България. Роналдо се присъедини към Меси, Уругвай е на четвъртфинал (СНИМКИ)", "date": "2018.07.01", "title": "Кой надъха Кавани с думите: \"Плешко, днес вкарваш гол и получаваш сладолед\""}
{"url": "http://clubz.bg/69889-balkanite_i_svetovnoto_naistina_li_sme_tolkova_jalki", "text": "Футболът може да задейства опасни националистически чувства. След един квалификационен мач между Хондурас и Салвадор през 1969 година избухна т.нар. Футболна война между двете страни, която отне живота на 2000 души. Изглежда, че за някои футболисти, треньори и запалянковци Световното първенство по футбол в Русия е продължение на войната с други средства. Така например Гранит Джака и Джердан Шакири отпразнуваха головете си срещу Сърбия като изобразиха с ръце двуглавия албански орел, за да унижат сърбите. Гранит Джака е роден в Швейцария. Неговите родители идват от Косово. Шакири е роден в Косово, но на четиригодишна възраст се премества със семейството си в Швейцария. И двамата футболисти не са от Албания, техните родители не идват от Албания. Те не играят в отбора на Албания и въпреки това отпразнуват головете си срещу Сърбия, изобразявайки с ръцете си албанския национален символ. Нищо чудно, че диаспората има много специално отношение към \"родината\". Една нация, с която и двамата нямат почти нищо общо, бива стилизирана като мистично място. \"Родината\" е място, което човек вижда по време на лятната ваканция и за което можеш дори да си внушиш, че е прелестно - поне докато родителите ти или ти самият получаваш заплатата си в евро или в швейцарски франкове. По време на мача Швейцария - Сърбия футболистите Джака и Шакири бяха обиждани от сръбските фенове заради произхода им. Изобразяването на двуглавия албански орел беше доста дипломатичен отговор на тези обиди. От друга страна е абсурдно, че сърбите се чувстват провокирани от един двуглав орел, тъй като и на тяхното национално знаме е изобразен такъв. Това обаче е въпрос на националистическа логика. И човек не трябва да я разбира на всяка цена. Много по-лошо се представи сръбският треньор Младен Кръстаич. Той демонстрира явно, че не умее да губи. Кръстаич обвини съдията Феликс Брих за загубата на Сърбия и заяви: С тази думичка \"нас\" Кръстаич се солидаризира с осъдените военопрестъпници и всъщност каза, че всички сърби са били изправени на подсъдимата скамейка в Хага. Отново националистическа логика. За съжаление, много сърби споделят казаното на Кръстаич. Вероятно и онези запалянковци, които на стадиона в Калининград носеха тениски с лика на осъдения за военни престъпления Ратко Младич, отговорен за убийствата на 8000 души само в Сребреница. Хърватският национален отбор също не се свени да прославя военопрестъпници. Дали германските национали биха могли да празнуват победа в съблекалнята с песни на дясноекстремистки творци, в чиито текстове се осмиват жертвите на нацизма? Надали някой може да си представи подобна кратинка! За хърватските футболисти обаче това е нещо нормално. След победата си над Аржентина те масово запяха една песен, която започва с думите \"За родината винаги готови\".  Това е поздравът на хърватските усташи. Песента е дело на дясноконсервативния музикант Марко Петкович с пседвоним Томпсън, който се присмива на мъките на концлагеристите в лагерите Ясеновац и Стара Градишка. В тези лагери систематично са били избивани евреи, сърби, роми и опозиционери. Неведнъж фашисткият поздрав е предизвиквал скандали в хърватския национален отбор. Когато Хърватия се класира за Световното първенство по футбол в Бразилия, Йосип Шимунич крещеше към феновете \"За родината!\", а те му отговаряха в хор \"Винаги готови!\". Впоследствие той беше изваден от отбора за Световното. Това обаче не промени нищо. Жалко, защото хърватският национален отбор играе много добър футбол и човек би се радвал на негов успех на Световното първенство в Русия. Аз лично се питам следното: Скъпи балкански приятели, наистина ли сме толкова националистически настроени и толкова жалки? И наистина ли трябва да го показваме непрекъсното на целия свят?", "date": "2018.07.01", "title": "Балканите и Световното: Наистина ли сме толкова жалки?"}
{"url": "http://clubz.bg/69888-ot_1_yuli_novi_po_golemi_prava_na_turistite_i_zashtita_pri_rezervaciite", "text": "Ще бъдат обхванати не само традиционните пакетни туристически ваканции, новите правила ще защитят и потребителите, които резервират други форми на комбинирано пътуване, включително персонализираните пакети, при които пътуващият избира различни елементи от един-единствен пункт за продажби онлайн или офлайн. Новите правила също така ще въведат закрила за \"свързаните пътнически услуги\", когато пътуващият закупува туристически услуги в една точка на продажба, но посредством отделни резервации или, след като е резервирал една пътническа услуга чрез един уебсайт, е приканен да резервира друга услуга на друг уебсайт. Вера Йоурова, комисар по въпросите на правосъдието, потребителите и равнопоставеността между половете, заяви: Новите правила ще бъдат от полза за потребителите в още по-голяма степен с:", "date": "2018.07.01", "title": "От 1 юли: нови по-големи права на туристите и защита при резервациите"}
