{"url": "http://clubz.bg/68269-dunav_bi_carsko_selo_i_ostava_v_pyrva_liga", "text": "\"Дунав\" (Русе) запаси мястото си в Първа лига след 2:1 срещу \"Царско село\" в първия бараж между отбори от елита и Втора лига. Двубоят се игра на централния терен в базата на \"Ботев\" (Пловдив) в \"Коматево\". Срещата започна по-добре за \"царете\", които можеха да открият резултата още в 4-ата минута, когато Димитър Петков нацели напречната греда след свободен удар. Нататък \"Дунав\" заигра по-добре и по-често застрашаваше вратата на столичния тим. В 37-ата минута русенци получиха дузпа, но Исмаил Иса изпълни лошо и вратарят Филип Димитров изби. След час игра \"драконите\" напълно логично откриха резултата предвид събитията на терена. Бирсент Карагерен получи топката отляво на атаката, майсторски финтира защитник и отбеляза. В 76-ата резултатът стана 2:0 след контра, при която Карагерен подаде на Мамаду Ндиайе. \"Царско село\" се върна в битката в 82-ата, когато Георги Минчев технично намали от свободен удар - 1:2. До края обаче воденият от Велислав Вуцов тим на \"царете\" не успя да застраши отново вратата на своя съперник, за да получи шанс да изравни. Така \"Дунав\" остава в Първа лига, а \"Царско село\" - във Втора. В петък е другият бараж, в който се противопоставят \"Витоша\" (Бистрица) и \"Локомотив\" (София).", "date": "2018.05.24", "title": "\"Дунав\" би \"Царско село\" и остава в Първа лига"}
{"url": "http://clubz.bg/68272-levski_vze_poslednata_kvota_za_evropa_na_rojdeniq_si_den", "text": "\"Левски\" победи с 4:1 \"Черно море\" в бараж на стадион \"Георги Аспарухов\" и си осигури участие в Лига Европа от новия сезон. \"Сините\" надиграха \"моряците\" и си заслужиха квотата навръх 104-годишния рожден ден на клуба.  Габриел Обертан откри резултата след хубава акция на домакините в 24-ата минута, а в 39-ата Серджиу Буш удвои. \"Левски\" доминираше преди почивката с нападателен и агресивен футбол, докато \"Черно море\" не отвръщаше със същото. До първия гол \"сините\" вече имаха няколко ситуации. Не бяха далеч и от 3:0, което щеше да направи второто полувреме протоколно. В 55-ата Меди Фенуш намали и върна интригата след грешка в защитата на домакините - 1:2. \"Черно море\" получи импулс, но в следващите минути само веднъж постави на изпитание вратаря Божидар Митрев, докато на отсрещната врата бе \"по-горещо\". Така 16 минути преди края Васил Панайотов с хубав удар от 20-ина метра предопредели победителя. В 83-тата Иван Горанов от дузпа фиксира крайния резултат - 4:1. В края на срещата се стигна до изблици на нерви на терена и извън него. Делио Роси имаше претенции към човек от скамейката на \"Черно море\" и отказа да стисне ръката на Илиан Илиев. Като се тегли чертата, България ще бъде представена в евротурнирите от \"Лудогорец\" - в Шампионската лига, и от \"Славия\", ЦСКА-София и \"Левски\" - в Лига Европа. \"Дунав\" би \"Царско село\" и остава в Първа лига В петък ще падне и последната въпросителна кой ще играе в Първа лига измежду \"Витоша\" (Бистрица) и \"Локомотив\" (София), които излизат във втория бараж за място в елита. По-рано днес \"Дунав\" (Русе) би \"Царско село\" с 2:1 и запази позицията си сред най-добрите.", "date": "2018.05.24", "title": "\"Левски\" взе последната квота за Европа на рождения си ден"}
{"url": "http://clubz.bg/68271-star_poznajnik_e_pyrviqt_sypernik_na_grigor_na_rolan_garos", "text": "Григор Димитров започва срещу добре познатия му сърбин Виктор Троицки в първия кръг на \"Ролан Гарос\", втория за годината турнир от Големия шлем. Това отреди тегленият днес жребий в Париж. Гришо е поставен под №4 в схемата. Той води с 3:2 в преките двубои с Троицки, който го победи в пет сета на Откритото първенство на Франция преди две години. Последният им двубой беше през 2017-а на \"София оупън\". Победителят сега ще срещне Джаред Доналдсън или Николас Яри. На осминафинал Димитров може да се изправи срещу Новак Джокович, който бавно започна да си връща формата. След това потенциален съперник е Давид Гофен. Първата ни ракета се размина с Рафаел Надал, когото може да има за съперник единствено на финал. В половината на испанеца, който ще защитава титлата си на клея във френската столица, са Марин Чилич и Хуан Мартин дел Потро. А в тази на Григор от големите имена са още Александър Зверев и Доминик Тийм. Досега най-добрият ни тенисист никога не е прескачал третия кръг на \"Ролан Гарос\". При жените България ще бъде без представителка, след като Виктория Томова, Елица Костова и Сесил Каратанчева не успяха да преодолеят квалификациите.", "date": "2018.05.24", "title": "Стар познайник е първият съперник на Григор на \"Ролан Гарос\""}
{"url": "http://clubz.bg/68270-balkan_sezira_mejdunarodnata_basketbolna_federaciq_za_rasizym", "text": "БК \"Балкан\" (Ботевград) ще сезира Международната федерация по баскетбол (ФИБА) за расизъм по време на втория мач от финалната серия за титлата на България срещу \"Левски-Лукойл\" снощи в зала \"Универсиада\", заяви президентът на клуба Михаил Михайлов пред БНТ. Срещата бе прекратена три минути преди края заради опита на запалянковци на \"сините\" да нахлуят на игрището и хвърлените предмети към \"Балкан\", но и от скамейката на гостите към феновете. Грозни сцени: финалът \"Левски-Лукойл\" - \"Балкан\" прекратен заради агитка Ултраси на \"Левски-Лукойл\" провесиха импровизирана бесилка към тъмнокожите баскетболисти на \"Балкан\" - точно над пейката им, имаше също расистки възгласи и маймунски звуци. Двубоят бе доигран днес - 24 часа след началото си, пред празна зала. Тимът на Константин Папазов-Тити спечели със 71:65 и изравни серията - 1:1. Следващите два мача са в Ботевград - в събота и понеделник. Ако има пети, той ще е в София. Продължава обаче да се коментира случката от сряда вечер, а не толкова чисто баскетболът, който и без това е на ниско ниво, поне ако се съди по първите две срещи.", "date": "2018.05.24", "title": "\"Балкан\" сезира Международната баскетболна федерация за расизъм"}
{"url": "http://clubz.bg/68259-dva_meseca_ne_stigat_da_se_proveri_delqn_peevski_za_konflikt_na_interesi", "text": "Казусът дали депутатът от ДПС Делян Пеевски е в конфликт на интереси или не, внасяйки законодателни промени, засягащи медиите, докато официално притежава такива, се оказа много сложен за мегаоргана \"Антикорупция\".  Два месеца, за колкото се правят проверките за конфликт на интереси по закон, не са стигнали на Комисия за противодействие на корупцията и за отнемане на незаконно придобитото имущество (КПКОНПИ) да се произнесе по сигнала за Пеевски. Той трябва да е изтекъл около 23 май - тогава станаха точно два месеца, откакто бе съобщено, не комисията се заема със случая. Експертите обаче са поискали удължаване на срока с още 30 дни, за да напишат становищата си, потвърдиха от КПКОНПИ пред Клуб Z. Тази опция съществува в закона именно за случаи, в които е налице   на разглеждания казус и може да се ползва еднократно. \"Антикорупция\" ще проверява Пеевски за конфликт на интереси Мегаорганът \"Антикорупция\" бе сезиран от парламентарната комисия за конфликт на интереси, която също не взе решение по същество дали Пеевски е трябвало да декларира конфликт на интереси при внасянето на промени в Закона за задължителното депозиране на печатни и други произведения. Въпросните поправки в закона засягат декларирането на собствеността на медии - не само печатни, декларирането на източниците на финансиране на медиите  , както и въвеждането на нови правила за разпространението на печатни издания.  Пеевски с нов закон - за \"прозрачност\" на медиите Парламентарната комисия за конфликт на интереси трябваше да подхване темата заради сигнал от \"Да, България\". В него се посочва:  \"Да, България\" vs Пеевски: Не е декларирал конфликт на интереси (ПЪЛЕН ТЕКСТ) В сигнала се припомня, че Пеевски е обявил фирмите, които притежава в декларацията си за конфликт на интереси пред Народното събрание и няма никакво съмнение, че е собственик на вестниците \"Телеграф\", \"Монитор\", \"Политика\", Борба\", \"Меридиан мач\".  Щом бе поставен въпросът трябвало ли е депутатът да обяви конфликт на интереси с внасянето на законопроекта и или не, самият той бе поискал от правната дирекция на Народното събрание да се произнесе по въпроса. Тя обаче не излезе със становище - защото не ѝ е работа, какъвто според запознати е бил мотивът. Не стана ясно защо народният представител не се обърна директно към парламентарната комисия, която се занимава с темата - каквато опция съществува в парламентарния правилник. Какво следва от сигнала срещу Пеевски за конфликт на интереси? Според действащия закон, третиращ конфликта на интереси за нарушение на разпоредбите, засягащи деклариране на частен интерес, се предвижда санкция глоба - от 5000 до 10 000 лв. Това е в случаите на установен такъв конфликт по надлежния ред.  Медийният закон на Пеевски заминава във фризера Междувременно въпросният законопроект за \"прозрачност на медиите\", както го наричат вносителите от ДПС, е в парламентарния фризер. Комисията по културата и медиите, начело с Вежди Рашидов от ГЕРБ, дори не го включва в дневния си ред, въпреки че бе внесен още в началото на февруари. Малко след това пък премиерът Бойко Борисов постави задача на трима министри да бъде написан законопроект за медиите. Засега не се е чуло да има готови текстове. Пеевски с нов закон - за \"прозрачност\" на медиите \"Да, България\" vs Пеевски: Не е декларирал конфликт на интереси (ПЪЛЕН ТЕКСТ) Какво следва от сигнала срещу Пеевски за конфликт на интереси? Медийният закон на Пеевски заминава във фризера", "date": "2018.05.24", "title": "Два месеца не стигат да се провери Делян Пеевски за конфликт на интереси"}
{"url": "http://clubz.bg/68268-makron_s_moskva_mojem_da_namirame_resheniq_za_ukrajna_iran_i_siriq", "text": "Русия и Франция могат да водят диалог и да намират решения по такива международни въпроси като ситуацията в Украйна, Близкия изток, Иран и Сирия. Това заяви днес френският президент Еманюел Макрон след разговори с руския си колега Владимир Путин, предаде ТАСС. Макрон търси допирни точки с Путин, но с едно на ум Двамата се видяха в Константиновския дворец в Стрелна край Санкт Петербург. Макрон е на първото си официално посещения в Русия. Държавният глава на Франция е почетен гост на 22-рия Петербургски икономически форум. В началото на срещата той благодари Путин за приема, даден на него и съпругата му Брижит. И припомни, че преди година във Версай двамата лидери дадоха начало на диалога между Москва и Париж. Според френския президент двустранните отношения продължават да се развиват най-вече в икономически план. Путин отбеляза, че въпреки усложненията руско-френските отношения се развиват. И той наблегна на икономиката, като изтъкна увеличаването на стокооборота за миналата година с 25 на сто. По отношение на решаването на ключовите международните въпроси са заинтересовани като Франция, така и Русия, смята Путин.", "date": "2018.05.24", "title": "Макрон: С Москва можем да намираме решения за Украйна, Иран и Сирия"}
{"url": "http://clubz.bg/68262-kremyl_yuliq_skripal_govori_pod_natisk", "text": "Нямаме основания да вярваме в достоверността на видеообръщението на Юлия Скрипал пред агенция Ройтерс, обяви говорителят на Кремъл Дмитрий Песков. Скрипал: Шокиращо е, че ни нападнаха с нервнопаралитичен агент (ИЗЯВЛЕНИЕ, ВИДЕО) Юлия и баща ѝ – бившият двоен агент Сергей Скрипал, бяха отровени с нервнопаралитично вещество през март в британския град Солсбъри. Трийсет и три годишната Скрипал направи видео изявление  в което казва, че се възстановява и в дългосрочен план иска да се върне в Русия. Тя обаче отказа предложената ѝ помощ от руското посолство. Той отново нарече аферата \"Скрипал\"   на Великобритания срещу Русия. Изписаха и Сергей Скрипал от болницата След публикуването на видеото вчера руското посолство в Лондон заяви, че се радва, че Юлия е жива и в добро състояние, но Русия смята, че текстът на изявлението е “написан от англоговорящ, а после е преведено на руски“. По-късно руският постоянен представител в ЕС Владимир Чижов, цитиран от ТАСС, заяви, че интервюто на Юлия Скрипал дава възможност отново да се повдигне въпросът дали тя наистина е била отровена, и то с бойно отровно вещество.  \"Фактът, че тя изглежда практически здрава ни кара да се замислим дали наистина е имало отравяне, а ако е имало, с какво е било извършено, да не говорим от кого\", добави Чижов.  Изписаха и Сергей Скрипал от болницата", "date": "2018.05.24", "title": "Кремъл: Юлия Скрипал говори под натиск"}
{"url": "http://clubz.bg/68263-zukyrbyrg_2_sasht_i_es_nula", "text": "Представете си, че уговорите дълго час изслушване на някаква важна личност. И че след встъпителни слова - 15 минути, имате 15 души с по 3 минути на въпрос. Колко ще остане на важната личност да отговори?  Отговорът е: що-годе нищо. Така, по някаква необяснима причина представителите на всички европейци в парламента на ЕС се провалиха със задача, която би била елементарна и за младежите от VII., камо ли за тези от XII. клас. Важната личност е Марк Зукърбърг, естествено, създателят на онова, през което две трети от вас са дошли тук. Викаме му Facebook, но спокойно може и да е \"2/3 интернет\", примерно. Зукърбърг: Никога няма да вземем решение заради политически убеждения Очакваше се този път Зукърбърг да се сблъска с по-тежки въпроси от лигавенето, ИТ въпросите на хора над 80, подмазването и другите особености на двете изслушвания в американския Конгрес. Поводът - това, че социалната мрежа събира данни от милиони потребители, които после някой си ползва като информация за таргетирането им. И тежките въпроси бяха налице - след любезности, извинения и кратки встъпителни слова, представители на всички европартии се изредиха. Изредиха. Сиреч, те задаваха по 3-4-5-6 въпроса, с по 3 минути за всеки (вярно, влизаха в тях). И  Зукърбърг започна да отговаря 7 минути преди уречения край на срещата.  При това интернет-геният говори още 15 минути, като много успешно не каза почти нищо, което не беше част от встъпителното му слово или което вече не беше казал в САЩ. Даже ползва като свои реплики на американски сенатор за това колко важно е да има \"друг като вас, който да създаде втори Facebook в студентското си общежитие\".  Как Зукърбърг победи сенаторите В Европарламента е пълно със звезди на висота и звезди на пошлостта, но много все пак зададоха важните въпроси - някои съвсем кратко и просто. Малкото време обаче даде възможност на Зукърбърг да си подбере най-лесните питания, и да отговаря, повтаряйки едно и също по различен начин, на 10 минути по въпрос. Никой не го и спря, накрая просто президентът Таяни плесна с ръце и разтури седянката. Така Зукърбърг надигра и американци, и европейци. Прехвърли отговорите на най-важните казуси на \"техническия ми екип, който ще ви пише по-късно\". Възползва се от алчността на тези от другата страна на океана, и на бюрокрацията и страха на тези от нашата страна. Страх - защото те усетиха силата на Facebook. А и той деликатно ги предупреди: \"Мога да помогна за комуникацията ви с избирателите\". Но може и да не помогне... Google и Twitter не са открили доказателства за руска намеса в US изборите през 2017-а Все пак някои евродепутати заявиха твърда позиция срещу пълната свобода на Facebook. От ЕНП предложиха да се разбие дейността на по-малки, независими компании - политика, която едни могат да нарекат антимонополна, други - груба държавна намеса в бизнеса. Но Facebook е огромна компания с огромно влияние на пазара - какво е оптимално за толкова всеобхватна колекция от услуги е трудно да се прецени. От една страна с инструмент с подобна обществена сила трябва да бъде боравено внимателно... От друга, искаме ли повече регулации в интернет? Защото Facebook е 2/3 от интернет. Не буквално, не по всякакви мерки, но дори и по една - чакат ни главоболия. ---- „Генерация Z“ – с подкрепата на „Америка за България“ Как Зукърбърг победи сенаторите Google и Twitter не са открили доказателства за руска намеса в US изборите през 2017-а „Генерация Z“ – с подкрепата на „Америка за България“", "date": "2018.05.24", "title": "Зукърбърг - 2, САЩ и ЕС - нула"}
{"url": "http://clubz.bg/68264-top_30_na_naj_prodavanite_knigi_na_bylgarski_avtori", "text": "Романът \"Хавра\" на Захари Карабашлиев е най-продаваната книга на български автор в Книжен център \"Гринуич\". най-голямата столична книжарница - отличителен меридиан в родното книгоиздаване и в отношението към литературата. По покана на \"Площад Славейков\" \"Гринуич\" и тази година изготви за 24 май, празника на българската просвета и култура и славянската писменост, класация за най-продаваните заглавия на български автори. Начело са три романа, посветени на събития от българската история – след \"Хавра\" се нареждат книгите на Милен Русков \"Чамкория\" и \"Възвишение\". Четящата публика у нас видимо се нуждае от ново осмисляне на нашето минало, различно от патриотичната патетика, заложена в официалната програма за изучаване в училищата. В Топ 30 присъстват и други романи, пресъздаващи ключови моменти от нашата история - \"Калуня-каля\" на Георги Божинов, \"Рафаел\" на Леа Коен, \"Сестри Палавееви по пътя към Новия свят\" от Алек Попов. Класацията обхваща периода 24 май 2017 г. – 23 май 2018 г.  - издателство \"Сиела\".  – издателство \"Жанет 45\"  - издателство \"Жанет 45\".  - издателство \"Жанет 45\".  - издателство \"Ентусиаст\"  - издателство \"Пергамент прес\".  - издателство \"Сиела\"  - издателство \"Хермес\"  - издателство \"Ентусиаст\"  - издателство \"Жанет 45\"  - издателство \"Хермес\"  - издателство \"Ентусиаст\".  - ICU  - издателство \"Жанет 45\"  - издателство \"Пощенска кутия за приказки\".  - издателство \"Колибри\".  - издателство \"Сиела\".  - издателство \"Сиела\".  - издателство \"Пощенска кутия за приказки\".  - издателство \"Together academy\".  - издателство \"Жанет 45\".  - издателство \"Жанет 45\".  - издателство \"Лексикон\".  - издателство \"Жанет 45\".  - издателство \"Сиела\".  - Корпорация \"Развитие\".  - издателство \"Пощенска кутия за приказки\".  - издателство \"Сиела\".  - издателство \"СофтПрес\".  - издателство \"Сиела\"", "date": "2018.05.24", "title": "Топ 30 на най-продаваните книги на български автори"}
{"url": "http://clubz.bg/68265-di_velt_bylgariq_ima_oshte_edin_koz", "text": "По-нататък те обясняват за какво точно става дума: \"Ди Велт\" припомня, че още в началото на българското европредседателство премиерът Бойко Борисов ясно е формулирал тази цел и цитира думите му: \"Ние сме си написали домашните и сме готови за влизане в т.нар. чакалня за еврозоната\". \"Но тъкмо за това България не е готова, констатира сега ЕЦБ. Вярно, че страната отдавна и без усилие изпълнява формалните критерии. Инфлацията и дългосрочните лихвени нива възлизат на 1,4% и с това остават далеч под препоръчителното равнище от 1,9% и 2,2%. Освен това и през 2018 година страната имаше бюджетен излишък, а общата ѝ задлъжнялост възлиза на 23,3% спрямо БВП, което е доста по-добре от съотношението в почти всички членки на еврозоната. Но по т.нар. меки показатели България доста изостава от изискванията\", посочва \"Ди Велт\". Авторите на статията обясняват, че това са факторите, които не се измерват в твърди стойности: независимостта на Централната банка, избуяващата корупция, състоянието на финансовия надзор. Брюксел: Корупцията и зависимата БНБ ви пречат за еврозоната  По-нататък в статията четем: \"Но дори и блестящите на пръв поглед числа на България отдавна вече получават не само похвали. В дългосрочен план имало \"сериозни съмнения\" доколко България наистина ще спазва горната граница на инфлацията. Особено, когато цената на труда се качи след присъединяването към еврото. С други думи: в момента, когато България - днес на последно място по доходи в ЕС - започне да наваксва това изоставане, блестящите числа могат да изчезнат.\" По същата тема \"Франкфуртер Алгемайне Цайтунг\" добавя: \"Във връзка с България еврокомисарят по валутните въпроси Пиер Московиси каза в Брюксел, че страните-кандидатки се нуждаят не само от номинална, но и от реална конвергенция спрямо еврозоната. Това била една от най-важните поуки от последните десетилетия, добави Московиси, намеквайки за преждевременното приемане на Гърция в еврозоната. \"Страни, които искат да въведат еврото, трябва да положат интензивни усилия за повишаване на производителността, за покачване на инвестициите, подобряване на заетостта и борба срещу неравенствата\", отбеляза французинът.\" Вестник \"Ди Велт\" анализира по следния начин позицията на българското правителство: В края на статията авторите отбелязват, че на този фон в сряда в София е пристигнала делегация на ЕЦБ, която \"очевидно иска да обясни лично своите съмнения и същевременно да намери начин да ги прогони през следващите месеци\".", "date": "2018.05.24", "title": "\"Ди Велт\": България има още един коз"}
{"url": "http://clubz.bg/68266-nqma_da_ima_sreshta_mejdu_trymp_i_kim", "text": "Планираната за 12 юни среща между американския президент Доналд Тръмп и севернокорейския лидер Ким Чен Ун няма да се състои. Решението е на Тръмп, обяви Белият дом. И добавя: АП припомня, че в своя декларация наскоро севернокорейското правителство нарече вицепрезидента Майк Пенс \"политическо чучело\" и заяви, че е еднакво готово и за ядрена конфронтация, и за масата за преговори. В писмото лидерът на САЩ благодари на Ким за \"прекрасния диалог\", който се води през последните седмици между двете страни, като в същото време оставя отворена вратичка за бъдеща среща със севернокорейския лидер: Тръмп добавя, че тази пропусната възможност е наистина тъжен момент в историята. Тръмп: Гарантирам за сигурността на Ким, той ще бъде щастлив Окончателното решение на Доналд Тръмп за отмяна на срещата идва, след като президентът заяви по-рано тази седмица, че плановете може да се забавят на фона на подновеното напрежение със севернокорейското правителство, което миналата седмица разкритикува САЩ за участие в съвместни военни учения с Южна Корея. Малко по-късно, след като отмени срещата, президентът обяви, че американските въоръжени сили са в готовност, ако Ким предприеме \"безразсъдни действия\", предаде Ройтерс. Междувременно заради отменената среща южнокорейският президент Мун Дже Ин свика спешно шефа на тайните служби и министъра на обединението, съобщи агенция Йонхап, цитирана от Франс прес. Генералният секретар на ООН Антониу Гутериш пък изрази дълбоко безпокойство случилото се, предаде Франс прес, цитирана от БТА. Той изрази и съжаление, че не са били поканени международни експерти да присъстват на разрушаването на ядрения полигон в Северна Корея. Пхенян унищожава доказателства за ядрените си опити Учените предполагат обаче, че полигонът се е сринал частично след последния тест през септември 2017 г., което го е направило практически неизползваем. Пхенян унищожава доказателства за ядрените си опити", "date": "2018.05.24", "title": "Няма да има среща между Тръмп и Ким"}
{"url": "http://clubz.bg/68267-%E2%80%9Egazprom%E2%80%9C_se_razbra_s_es_%E2%80%93_nqma_da_plashta_globi", "text": "Руската компания „Газпром” няма да плаща глоби заради нарушения на правилата на Европейския съюз, но ще бъде задължена да продава газ на конкурентни цени в Централна и Източна Европа, а това означава – и на България. Това стана ясно днес, след като бе постигнато споразумение между Европейската комисия и руското газово дружество. ЕС: \"Газпром\" злоупотребява с енергийните пазари Преди три години Еврокомисията обвини „Газпром“, че нарушава атитръстовите правила на ЕС, следвайки стратегия за разделяне на пазарите на газ според националните граници в осем държави членки - България, Чехия, Естония, Унгария, Латвия, Литва, Полша и Словакия. Това е позволило на компанията да налага по-високи цени на газа в пет от страните – България, Естония, Латвия, Литва и Полша, се казва в съобщение на ЕК. Припомня се още, че „Газпром“ е най-големият доставчик на природен газ в редица държави от Централна и Източна Европа.  С днешното решение на Еврокомисията се слага край на досегашната практика на „Газпром“, като на компанията се налагат правила, които значително ще променят начина, по който тя действа на тези пазари: Новите задължения на „Газпром“ ще са в сила в продължение на осем години. Междувременно днес от газовия гигант приветстваха решението на Европейския съюз да се уреди 7-годишното разследване на  фирмата без глоби, предаде Ройтерс. Наказанията можеха да достигнат до 10% от годишния оборот, а това означава милиарди евро.", "date": "2018.05.24", "title": "„Газпром“ се разбра с ЕС – няма да плаща глоби"}
{"url": "http://clubz.bg/68256-istoricheski_moment_borisov_i_zaev_zaedno_v_rim_za_24_maj_video", "text": "Българската и македонската делегации, водени от премиерите Бойко Борисов и Зоран Заев пристигнаха в базиликата \"Сан Клементе\" в Рим, за да се поклонят пред гроба на св. Констанстин-Кирил Философ. Известно е, че двата най-големи български културни центъра след идването на учениците на Св. св. Кирил и Методий у нас са Преслав и Охрид. Събитието е историческо, тъй като подобно съвместно посещение в Рим за 24 май се случва за пръв път, обясниха от МС. Припомняме, че подобно съвместно поклонение имаше и през 1999 г. от делегации, водени от тогавашните премиери Иван Костов и Любчо Георгиевски. Наскоро Борисов и Заев заедно почетоха цар Самуил и празнуваха Илинден. Зоран Заев: Ще празнуваме заедно с България Илинден! Съвместно служение на български и македонски свещеници обаче нямаше. Пред БНТ Западно и средноевропейският митрополит Антоний обясни, че въпросът със статута на Македонската православна църка не е решен, а докато не бъде свалена схизмата, няма как да бъде направено съслужение. Преди литургията българският премиер се снима с много туристи. С тези думи се обърна премиерът Борисов към македонския си колега Заев при пристигането в базиликата. Защо 24 май? По-късно Борисов и Заевсе поклониха в базиликта \"Санта Мария Маджоре\", където папа Адриан II е благословил делото на Св. св. Кирил и Методий. Утре Борисов ще бъде на аудиенция при папата по случай 24 май - Денят на българската просвета и култура и на славянската писменост. Премиерът ще подари на светия отец копие на Четвероевангелието на цар Иван Александър, картина на българския художник Павел Митков, изобразяваща свети Иван Рилски като отшелник, и разсад от 33 маслодайни рози от Казанлък. Защо 24 май?", "date": "2018.05.24", "title": "Исторически момент -  Борисов и Заев заедно в Рим за 24 май (ВИДЕО)"}
{"url": "http://clubz.bg/68220-naistina_li_nqma_reshenie_za_boklucite_na_plaja", "text": "Когато преди десет дни вицепремиерът Валери Симеонов и министърката на туризма Николина Ангелкова анонсираха законови изменения, свързани с разписването на изрична забрана за т.нар. диво къмпиране и налагането на санкции, те обосноваха това си намерение с \"тоновете отпадъци\", които любителите на палатките генерирали по плажовете. Създадената в миналия мандат на Ангелкова работна група от НПО, експерти, представители на общините и др., която трябваше да разреши веднъж завинаги спорния въпрос с къмпирането, не стигна до консенсусни текстове. Ангелкова и Симеонов ще глобяват за палатка на морето Оказва се обаче, че по темата за сметосъбирането е имало постигнат консенсус в рамките на работната група. Има изготвено предложение за изменение в Закона за управление на отпадъците, подкрепено и от Националното сдружение на общините в България (НСОРБ).  Сега в закона е записано, че ако физическо лице изхвърли отпадък на нерегламентирано за това място, се наказва с глоба с 300 лева до 1000 лева, а при повторно нарушение - от 600 лева до 2000 лева. Консенсусно е било прието  Предложено е било и поне половината от средствата от наложените глоби, \"когато наказателните постановления са наложени от общината, да се разходват за проекти и обекти за управление на отпадъци или покриване на разходи свързани с контрола и събирането на глоби от нарушителите\", показва документът, с който Клуб Z разполага. Така че консенсус по този въпрос е имало. Но текстът не е приет. Участници в срещите разказват, че тихомълком е отпаднал от финалните предложения. Ангелкова не е чувала за групировки - концесионери на плажове  Спорно е и дали публичното говорене на представители на държавата и общините не се разминава с реалните данни. Така например екоактивистката Мария Кавлакова, която от години почива свободно на Корал, поиска справка от общините Бяла и Царево за количествата отпадъци, които те са извозили през 2015 г. от прилежащите им плажове Карадере и Корал. Според изказвания на кметовете на общините, те са извозили съответно 160 т и 130 т смет. Но официалните данни показват десетки пъти по-малки количества. В документите от община Бяла пишеше, че извозените от Карадере отпадъци за цялата 2015 г. са 13,98 тона. На Карадере няма поставени контейнери, а почиващите там традиционно сами изхвърлят боклука в най-близките кофи на входа на гр. Бяла и с. Горица. За сравнение годишното количество битови отпадъци за общината е 1502,55 тона. Така отпадъците от Карадере са 1% от общото количество отпадъци в община Бяла. Според информацията от община Царево, извозеният боклук от плаж Корал за възможно най-широкия летен сезон - от май до септември 2015 г., е 23 тона. Общото количество боклук за същия период, извозено от с. Лозенец - най-близкото до Корал населено място, е 760 тона. Отпадъците от района на Корал са 3% от общото количество отпадъци на с. Лозенец. Ангелкова не е чувала за групировки - концесионери на плажове ", "date": "2018.05.24", "title": "Наистина ли няма решение за боклуците на плажа"}
{"url": "http://clubz.bg/68235-phenqn_unishtojava_dokazatelstva_za_qdrenite_si_opiti", "text": "Журналисти от САЩ, Китай, Великобритания, Русия и Южна Корея са на път, за да отразят разрушаването на севернокорейския полигон за ядрени изпитания Пунгери - жест на добра воля от страна на Пхенян преди историческата среща между Ким Чен-ун и Доналд Тръмп, съобщиха световните агенции вчера. В групата, която според Северна Корея ще гарантира прозрачността на процеса, обаче няма нито един експерт по ядрена енергетика или оръжия, отбелязва Си Ен Ен. Северна Корея обяви миналия месец, че ще разруши полигона Пунгери, в североизточната част на страната. Това ще стане чрез взривяване на тунелите за достъп до обекта. Тази новина бе приветствана от Вашингтон и от Сеул. В Пунгери бяха извършени всичките шест севернокорейски ядрени опита. Последният и най-мощнен бе направен миналия септември и бе изпитание на водородна бомба. Пхенян заплаши да анулира срещата Тръмп-Ким Професорът по политически науки Брус Бечтъл казва, че поканата за журналисти е чисто и просто прах в очите, за да може режимът в Пхенян да прикрие доказателствата за нивото на ядрената си програма. Според някои наблюдатели полигонът за ядрени опити Пунгери е частично неизползваем заради щетите, които са му нанесли опитите, проведени след 2006 г. Без значение дали може да се използва, той би дал много ценна информация на експертите. Всички тези проби и тестове могат да дадат ценна информация за вида оръжия, които са тествани, казва тя. Тази информация впоследствие може да бъде коз в ръцете на преговарящите с режима на Ким, което обяснява защо той не иска компетентни лица да присъстват на разрушаването на полигона. Ким ще взриви демонстративно ядрен полигон Подобно публично разрушаване на ядрени мощности е дежа-вю за Мелиса Ханам, изследовател в Центъра за изследване на ядрените оръжия \"Джеймс Мартин\". През 2008 г. управляващите в Северна Корея признаха, че използват охладителната кула на ядрения си реактор в Йонбьон за да извличат плутоний, който да използват за ядрени оръжия. Под натиска на САЩ, Пхенян взриви кулата като символ на края на ядрената си програма. Сега светът пропуска огромна възможност, като чуждестранни гости само наблюдават разрушаването на площадката, а не я проучват преди това, казва Чон Сьон Лун, изследовател в Института за политически изследвания \"Асан\". Чон, който е и бивш служител в отбранителното министерство на Южна Корея, смята, че КНДР разрушава площадката сега, за да не й се налага да дава достъп до нея на международни наблюдатели по-късно.  Ким ще взриви демонстративно ядрен полигон", "date": "2018.05.24", "title": "Пхенян унищожава доказателства за ядрените си опити"}
{"url": "http://clubz.bg/68257-advokat_poluchil_podkup_ot_kiev_za_sreshtata_trymp_poroshenko", "text": "Адвокатът на американския президент Доналд Тръмп е получил тайно поне 400 000 долара, за да организира среща между него и украинския държавен глава Петро Порошенко, съобщава Би Би Си. Майкъл Коен е взел парите от държавни служители, близки до Порошенко, твърди британската обществена медия, като се позовава на двама източници в Киев. Адвокатът не е регистриран по американския закон за чуждестранните агенти, който задължава всички лобисти за интереси на друга държава да съобщят на властите на САЩ. Коен отрича да е получавал пари от Киев. Адвокатът на Тръмп: Платих, а не ми връщат парите за порноактрисата Срещата се състоя в Белия дом миналия юни. Малко след връщането на Порошенко в Украйна, местната антикорупционна агенция прекрати разследването срещу Пол Манафорт – бившия шеф на предизборния щаб на Тръмп. Той бе и първият обвинен по разследването за руска намеса в изборите в САЩ. Според специалния прокурор Робърт Мълър Манафорт е действал като украински агент без да се регистрира, получавал е подкупи от Киев и е участвал в пране на пари. Пред Би Би Си високопоставен служител в администрацията на Порошенко разказва за ролята на Коен при организирането на срещата. Причината той да бъде замесен е, че официалните украински лобисти във Вашингтон и посолството успели да осигурят единствено “среща за снимки“ на Порошенко с Тръмп. А на украинския президент му трябвали “истински разговори“ с американския му колега. Затова Порошенко решил да търси друг канал. Задачата била дадена на бивш съветник на украинския държавен глава, който се обърнал към украински депутат. Той пък използвал личните си контакти в благотворително дружество в Ню Йорк. Така депутатът се свързал с адвоката на Тръмп Майкъл Коен, който получил 400 000 долара за услугите си. Според втори източник от Киев подкупът е бил 600 000 долара. Няма причини да се смята, че американският президент е знаел за подкупа, изтъкват от Би Би Си. Тръмп прие \"случайно\" Порошенко в Белия дом По-рано този месец Майкъл Авенати, адвокат на порноактрисата Сторми Даниълс, която съди Тръмп, разпространи твърдения, че Коен е получил стотици хиляди долари от американска фирма, свързана с руски олигарх. Според публикувани в туитър документи Коен е получил 500 000 долара от Columbus Nova, фирма, която се управлява от братовчед на Виктор Векселберг - руски олигарх, който е в близки контакти с Кремъл и е председател на руската компания за инвестиции Renova. По-късно информацията бе потвърдена от в. \"Ню Йорк таймс\". Тръмп прие \"случайно\" Порошенко в Белия дом", "date": "2018.05.24", "title": "Адвокат получил подкуп от Киев за срещата Тръмп - Порошенко"}
{"url": "http://clubz.bg/68173-novakyt_kojto_nareche_rusiq_narastvashto_vrajdebna", "text": "На 23 май новият германски министър на външните работи Хайко Маас се срещна за първи път американския си колега Майк Помпео. Това е среща в трудно за трансатлантическите отношения време, в което европейците са притеснени от излизането на Доналд Тръмп от иранското ядрено споразумение и надвисналата търговска война. Ако Германия наистина е лидерът на Европа, то има огромно значение какво мисли ръководителят на външната ѝ политика. Там е работата, че никой не знае. Хайко Маас не е нов в политиката, но е новак, що се отнася до външната политика. По време на последния мандат на канцлерката Ангела Меркел 51-годишният социалдемократ беше министър на правосъдието и защитата на потребителите, първата му федерална длъжност. Преди това той беше около 20 години депутат и министър в правителството на Саар, малка провинция, граничеща с Франция. Действията на Тръмп тласкат Меркел в обятията на Путин Въпреки това през само десетте седмици, откакто Маас встъпи в длъжност, той вече започна да поставя своя отпечатък. На 26 март, само две седмици след като пое длъжността, Германия се присъедини към 28 други държави в изгонването на руски дипломати като отговор на отравянето на руско-британския двоен агент Сергей Скрипал и дъщеря му. Няколко седмици по-късно Маас летя до Москва за първата си среща с руския си колега Сергей Лавров. Лавров е един от най-опитните дипломати в света и известен като човек, който не обича да губи никоя битка. Можем само да си представим суматохата от докладни бележки и заседания в германското външно министерство, целящи да въведат новия човек в ситуацията. По всички сведения обаче срещата е преминала добре. Въпреки години на ожесточение между Русия и Германия - и особено между Лавров и предшествениците на Маас - германците в крайна сметка обещаха подкрепа за болница за ветерани, а руснаците поеха ангажимент към така наречения Нормандски формат - усилие за решаване на кризата в Източна Украйна, с участието на Франция, Германия, Русия и Украйна. Ден след разговорите с Лавров в Москва Маас отпътува за Литва за среща с външните министри на трите балтийски държави. Това беше среща с приятели и въпреки това цялата драма на германската външна политика беляза и това посещение: С излизането на Великобритания от Европейския съюз - заедно със значителната й армия - трите малки държави, страхуващи се от руска агресия, се надяват Германия да запълни празнината в сигурността. Маас ги увери в това, без обаче да поема конкретни ангажименти, на каквито се надяват балтийците. И всичко това - Русия, Украйна, балтийците - представлява само една част от дейността на германската външна политика. Като представител на страна, която едва сега осъзнава лидерската си роля, Маас е изправен пред трудности, но изглежда, че се наслаждава на предизвикателството. Маас черпи енергия от новата си длъжност, развълнуван е от нея почти по момчешки. В публичното пространство той е резервиран и, естествено, дипломатичен; на частни срещи той е по-отпуснат, облягащ се силно назад на седалката в самолета, държащ солета с два пръста като цигара, сякаш обсъждащ световната политика в някой луксозен берлински бар. Списъкът на бившите външни министри включва имената на някои от водещите фигури в германската политика - от Вили Бранд до Йошка Фишер - и всеки от тях остави значителен отпечатък. Все още е рано, но най-вероятно Хайко Маас ще ги последва. Той има силни политически убеждения и знае как да се направи видим, как да използва новинарските медии не само да разпространи информация, но и да разкаже история. Като министър на правосъдието Маас превърна борбата срещу популизма в своя запазена марка. Той разработи спорен закон, предвиждащ глоби на Фейсбук и други мрежи, ако те не премахнат език на омразата или фалшиви новини достатъчно бързо от своите сайтове. Той пренесе същата история и на новия си пост. Във встъпителната си реч като външен министър, Маас очерта един свят, разделен между тези, които вярват в международното сътрудничество и тези, които разглеждат света като игра с нулев резултат. Тези разделителни линии, каза той, стигнаха \"дълбоко на Запад\", без съмнение намеквайки за Тръмп, без обаче да го назове. По същото време и противно на непосредствения си предшественик Зигмар Габриел, Маас вижда ценността в продължаването на силни трансатлантически връзки, въпреки Тръмп. Веднъж той предприе обиколка на Съединените щати и извлича оптимизъм от енергията на американското гражданско общество. По това той прилича на френския президент Еманюел Макрон и може би неслучайно има силна емоционална връзка с Франция. Обича да разказва анекдот за баба си, която по време на живота си в Саар е имала пет паспорта, отчасти защото регионът често преминавал от Франция в Германия и обратно. Всъщност посещението му като външен министър в Париж беше в същия ден, когато той встъпи в длъжност. Третата силна емоционална връзка е с Израел. Във встъпителната си реч Маас заяви, че е влязъл в политиката заради престъпленията на Германия в Аушвиц и че страната му има нужда да се покае за тях, като подкрепя еврейската държава. Силните връзки с Франция и Израел и вярата в трансатлантическите отношения са обичайни позиции за германски външен министър; това, което има значение сега е неговият ангажимент за засилването им. Там, където той наистина се отклонява от доскорошната норма е по въпроса за Русия. Докато Меркел винаги ясно е осъждала руската агресия в Украйна, нейните външни министри социалдемократи Франк-Валтер Щанмайер и Зигмар Габриел бяха по-нюансирани. Много социалдемократи все още изпитват носталгия по Entspannungspolitik или \"политиката на разведряване\" на Вили Бранд. Маас, напротив, нарече Русия \"нарастващо враждебна\"; въпреки конструктивната му среща с Лавров, трябва да очакваме Германия да стане дори още по-критична към Русия и дори по-подкрепяща усилията за сдържането й в чужбина. Ще минат месеци, ако не и години преди да узнаем как изглежда \"Доктрината Маас\". Общите линии обаче са ясни: действена, силно европейска и антипопулистка. Той ще настоява Германия да получи място на масата редом до САЩ, Франция, Китай и Русия и няма да бъде мълчалив в преследването на целите си. От една Германия, дълго време свикнала на малки стъпки във външната политика, може да очакваме енергична промяна в крачката. ", "date": "2018.05.24", "title": "Новакът, който нарече Русия \"нарастващо враждебна\""}
{"url": "http://clubz.bg/68252-vseobshtiqt_naroden_velikden_snimkivideo", "text": "Всеки 24 май празнуваме възраждането на знанието като сила и духовно единство, като общ словесен небосвод, който ни прави народ с бъдеще. Това каза кметицата на София Йорданка Фандъкова в словото си послучай Деня на българската просвета и култура и на славянската писменост. Фандъкова припомни думите на пловдивския учител Йоаким Груев, че 24 май \"от училищен празник, какъвто беше в началото, достигна до всеобщ народен Великден.\". Според нея целта на реформите в образованието е да се възроди учителската професия и да се върне зарядът, който българските учители винаги са имали -  \"лидери, които водят, показват посоки, откриват хоризонти пред нашите деца и пред нас като нация\". Това каза в словото си президента Румен Радев. И допълни, че невежеството няма празник, но заема всеки сантиметър, опразнен от културата. Според него правописът е първият урок по демокрация, защото \"в него всяка буква, всеки символ имат свой смисъл и място, а голямата  буква е само първа сред равни\". И допълни, че и най-ученият трябва да е смирен, защото \"всеки знае нещо, което другите не знаят\". Според него днес е все по-трудно да прогнозираме бъдещето. Не знаем и какви специалисти ще са ни нужни след години, но е сигурно, че всеки ученик трябва да има езикови и математически умения, знания по природни науки, както и новите предприемачески способности и креативност. Най-важното умение обаче било – да учи. И посочи, че отбелязването на 24 май е връзката ни между миналото и бъдещето. Някога чрез българската държава делото на Светите братя се е разпространило сред славянските народи. А с присъединяването на България към Европейския съюз, кирилските букви са вече третата официална азбука в обединена Европа. Поздрав по случай празника отправи и председателят на Европейската комисия Жан-Клод Юнкер.     Във видеото по-долу можете да видите част от празничното шествие в София. То тръгна от Археологическия музей пред президентството, а крайната му „спирка“ бе паметникът на Св. св. Кирил и Методий пред Националната библиотека. Честит празник!", "date": "2018.05.24", "title": "Всеобщият народен Великден (СНИМКИ+ВИДЕО)"}
{"url": "http://clubz.bg/68255-sasht_razsledvat_dali_vnosyt_na_koli_narushava_nacionalnata_im_sigurnost", "text": "Американският президент Доналд Тръмп нареди започване на разследване дали вноса на коли е заплаха за националната сигурност, съобщава Би Би Си. Това може да доведе до нови мита, предупреждават анализатори. Заповедта му се основава на член 232 от Закона за търговско разпространение от 60-те години, който дава правомощия на президента да ограничи вноса на дадена стока, ако застрашава националната сигурност. По същия член Тръмп наложи мита върху вноса на стомана и алуминий, което изостри отношенията с Европейския съюз. Като стратегически партньор блокът поиска да получи преференциални условия, но все още не е ясно дали администрацията на президента ще направи изключение за 28-те. Китай понижава митата за внос на автомобили Според прессъобщение на търговското ведомство, вносът в САЩ е нараснал от една трета до една втора от всички продадени автомобили за последните 20 години. През 2017 г. в САЩ са внесени 8,3 милиона автомобила на стойност 192 милиарда долара. Износът е чувствително по-малък – 2 милиона коли за 57 милиарда долара. От внесените автомобили над 2 милиона идват от Мексико и Канада, които са част от Северноамериканското споразумение за свободна търговия (НАФТА), което Тръмп иска да предоговори. По-рано американският президент заплаши да наложи мита за вноса на автомобили от Европейския съюз. Макрон и Меркел: Без американски мита за европейските стоки Вчера Китай обяви, че намалява митата си за внос на коли от 25 на 15%. Това се случи, след като Пекин и Вашингтон обявиха край на търговската война помежду си в края на миналата седмица. Макрон и Меркел: Без американски мита за европейските стоки", "date": "2018.05.24", "title": "САЩ разследват дали вносът на коли нарушава националната им сигурност"}
{"url": "http://clubz.bg/68181-svobodata_za_bivshite_zeki_e_vtori_zatvor", "text": "В покрайнините на Петербург една триетажна стара сграда е получила ново предназначение - интернат за бивши затворници   за които няма място никъде другаде. Тук идват по своя воля, когато няма къде другаде да отидат, и години наред живеят по начина, по който са свикнали, с реда и навиците от затвора. Дори и на преклонна възраст те са привикнали единствено на този живот, затова в домове за стари хора предизвикват конфликти, но тук са си сред свои. Някои са влизали и излизали от затвора по няколко пъти, връщали са се при жените си, но те са починали - и сега тук става \"вкъщи\". Интернатът се намира в старинното селище Уст-Ижора, чието население е по-малко от 2000 души. Тук зеките, откъснати от външния свят, живеят остатъка от живота си под наблюдението на социални работници, разказва lenta.ru. Това... учреждение е единственото по рода си в Русия, а администрацията пуска тук \"външни\" неохотно и само с разрешение на комитета по социална политика на Петербург. Но тук все пак са пуснали създателите на проекта \"Да уловиш тишината\" Ярослава Тарасова и Елена Козлова, които са заснели и поговорили с обитателите, които са изкарали зад решетките не година-две, а много повече. Получило им се е. Шефът на интерната Едуард Григоренко е с бинтовани палци на ръцете. Зад гърба му се мяркат портрети на Путин, Сталин, Берия и още неколцина по-малко познати диктатори и пълководци. За него в интерната говорят различни неща - един се оплаква, че при предишния директор е имало посещения в музеи и екскурзии, а при Григоренко - не, че шефът е бивш афганец, контузен при операция с хеликоптери... При Григоренко колата, с която разполагал интернатът, някъде изчезнала, но в гаража се появили други луксозни возила - но не за зеките. Развлеченията са телевизия, домино, шах, дама. И макар хазартът да е забранен, някои играят на карти - залогът е цигари или бурканче сладко. Всички дни се точат по един и същи начин - закуска, обед, вечеря.   ", "date": "2018.05.24", "title": "Свободата за бившите зеки е втори затвор"}
{"url": "http://clubz.bg/68253-zashto_24_maj", "text": " е празник на българската култура и на славянската писменост.  В него обаче има и твърде много политика, която няма как да бъде пренебрегната.  е единственият ни голям празник, който отбелязва събитие, станало по време на първата българска държава. Този ден е символ на цялата ни държавност, която е с повече от 1300 години история. А не само на нейното трето издание, което е едва на 140 години и към този момент е съществувало по-кратко от предишните две. няма как да е национален празник, това би принизило неговото значение. Когато Св. св. Кирил и Методий създават своята азбука и техните ученици я донасят в България, след което благодарение на цар Борис I по нашите  земи се дава началото на славянската култура и цивилизация, българска нация не е имало. Никакви нации не е имало, те са създадени много по-късно.  е празникът с най-дълга история. Сведения за неговото празнуване има още от XII в. В съвременната българска история се приема, че той е отбелязан за пръв път през 1851 г. в Пловдив, макар да има сведения за това още през 1813 г. в Шумен. Исторически момент -  Борисов и Заев заедно в Рим за 24 май (ВИДЕО)  е единственият български празник, който обединява всички българи. В обществената ни ценностна система той стои много по-високо от 3 март, 6 септември, 22 септември и всичко останали големи празници, свързани с политическата история на третата българска държава. За всички тези дати има различни тълкувания дали и доколко са повод за празнуване, стигащи понякога до разгорещени спорове. За 24 май такива няма. Няма и да има. е символ на вечното ни историческо присъствие. България винаги е съществувала чрез славянската писменост и книжинна. Така, както Елада и Рим продължават да съществуват и до днес чрез своето духовно и интелектуално наследство.  е комай единственият повод дори най-върлите русофили да се опълчат срещу Русия, ако тя се опитва да си го присвои или да подмени неговата история. Истината обаче е, че към тези напъни на трябва да се отнасяме с великодушие и добродушна насмешка. Така, както подобава на родоначалници на славянската цивилизация. С подобни опити великата държава Русия сама се принизява до скромната и все още търсеща своята идентичност чрез присвояване на българска история Македония. Путин: Славянската писменост дойде в Русия от македонската земя  е денят, в който ние отбелязваме влизането си в европейската цивилизация, при това през парадния вход. Мнозина твърдят, че е щяло да бъде по-добре, ако цар Борис е приел християнството от Рим, с което да влезем в лоното на католицизма. Подобни приказки нямат нищо общо истинската история. Когато Борис е направил България част от православието, той е гарантирал нейното присъствие в най-изисканата европейска цивилизация за 5 века напред. По онова време Константинопол е бил царственият град, а Рим и днешните западноевропейски столици са скромни градчета от варварско-селски тип. В своята история България невинаги е била част от европейската цивилизация. Преди десетина години чрез членството си в ЕС обаче тя се върна там, където ѝ е мястото. От нас зависи дали ще сме толкова далновидни, колкото е бил цар Борис, за да гарантираме нейното европейско бъдеще. Или пак ще се върнем в Евразия, откъдето всъщност идваме след като пет века сме били османска провинция и още 50 години задунайска губерния/съветска република. Онези, които критикуват, че сме предали на Европа независимостта си са същите като онези късогледи невежи, които са се бунтували срещу цар Борис, защото според тях той ни е предал на Византия. е Денят! Путин: Славянската писменост дойде в Русия от македонската земя", "date": "2018.05.24", "title": "Защо 24 май?"}
{"url": "http://clubz.bg/68260-vnesena_ot_rusiq_raketa_e_svalila_malajzijskiq_samolet", "text": "Самолетът на \"Малайзийските авиолини\", извършвал полет MH17, е свален от руска ракета, транспортирана до Донбас от руска военна бригада. Това съобщи днес екипът от международни следователи, разследващи причините за катастрофата през 2014 г., която отне живота на всички 298 души на борда, цитиран от South China Morning Post. Малайзийският самолет - свален от \"руския\" Донбас Полет 17 на “Малайзийските авиолинии“ от Амстердам към Куала Лумпур беше свален във въздушното пространство на Украйна на 17 юли 2014 г. Загинаха всички пътници и екипажът. Най-много от жертвите бяха холандски граждани, но на борда имаше представители на 17 държави, сред които Австралия, Великобритания, Малайзия и Индонезия. По-рано екипът от разследващи заключи, че самолетът е свален от произведена в Русия ракета “Бук“, изстреляна от контролираната от проруски бунтовници източна част на Украйна. Сега следователите разкриват откъде е внесена ракетата на базата на снимки и клипове от транспортирането ѝ. Москва отрича да има нещо общо със свалянето на самолета и обвинява за това Киев. Трябват улики, а не спорове на гроба на жертвите от малайзийския боинг Разследването, ръководено от холандски следователи, е във финална фаза, но “има още работа за вършене“, заяви вчера ръководителят на екипа Фред Вестербеке. Делото срещу заподозрените ще се води в Холандия според споразумение между страните, които участват в разследването. В момента заподозрените са около 100, но не се съобщават имена. По-късно руското Министерство на отбраната заяви, цитирано от ТАСС, че  . Така военните в Москва отговориха на изводите на международния екип, който разследва катастрофата. Русия е предоставила изчерпателни доказателства, че катастрофата на боинга се дължи на използване на украински зенитно-ракетен комплекс \"Бук\", казаха от военното ведомство. Според Москва международната следствена група е изключила от разследването на обстоятелствата показания на свидетели на трагедията, че ракетата е била изстреляна от територия под контрола на украинските въоръжени сили. Следователите пък обосновали изводите си само с компютърно редактирани изображения от социалните мрежи. Трябват улики, а не спорове на гроба на жертвите от малайзийския боинг", "date": "2018.05.24", "title": "Внесена от Русия ракета е свалила малайзийския самолет"}
{"url": "http://clubz.bg/68250-kakyv_e_chicho_vova_v_ochite_na_ruskite_dechica_risunki", "text": "Владимир Владимирович е нещо средно между богатира Иля Муромец, Джеки Чан, Дядо Мраз и Д-р Дулитъл, при когото животните припкат самички. Това излиза от поредица детски рисунки на президента на Руската Федерация, публикувани от сайта Englishrussia.com Ако използваме лексиката на един лидер от Банкя: Путин с едната ръка лови риба, докато с другата спасява девойката Русия, кърми малка животинка (предполагаемо лосче, теленце или друго някакво хайванче). Само с едно маваши разбива корупцията, инфлацията и наркоманията, а терорът е направо... абе, не е за завиждане. Президентът, който току-що встъпи в нов четвърти мандат, е хладнокръвен снайперист, докато очите му те гледат ту топли-топли, ту \"светнали\" като на И-ти, все едно е взимал силни психоактивни вещества. Преценете сами: Тук дилемата е малко: извъземното на Стивън Спилбърг И-ти или пък заможен посетител на софийска чалготека в Студентски град, който може да си позволи 150-200 кинта за вечерта. На живелите малко по-дълго горните два сюжета може би съвсеееем леко им напомнят за едни други времена. За които мислехме, че са отминали. Черният пояс му е майката. За терора помните ли какво казахме? Следват няколко портрета, при които личността и трикольорът, т.е. - усещането  , са се слели финално в едно. То, с това конституционно мнозинство, което има Путин - най-вероятно: докато смъртта ги раздели. Е, тук горе може би малко са го \"кръстосали\" с Барак Обама.  А от горната е ясно кой - така да се каже - раздава подаръците в тази държава. Питайте виолончелиста Сергей Ролдугин, ако не вярвате... Тук малко си прилича с типичен охранител от НСО. Тук е малко като герой на Кафка, но рисунъкът е добър - не може да се отрече. Дано авторът не стане някой депресант, като порасне. А този портрет е толкова политкоректен, че вероятно го е рисувала някоя пиарка в желание да се натегне в суматохата. И ето, че следват мотивите, при които и самата природа се прекланя пред Вожда. Да, той стреля, но някак... с любов! По-точно: с любов и оптически мерник. Че и характерният му юмрук - някак добряшки един такъв... И на финала - точно както в стария виц за картината \"Ленин в Полша\": не е ясно какво прави долната рисунка в колекцията: Това Песков ли е? Ако оставим шегите настрана: сега си представете как бихте реагирали, ако български учителки карат вашите деца да рисуват до полуда Бойко Борисов или Румен Радев? Или - не дай, Боже - най-високопоставения човек в държавата Цвета Караянчева. А ако те сами искат да ги рисуват?", "date": "2018.05.24", "title": "Какъв е \"чичо Вова\" в очите на руските дечица (РИСУНКИ)"}
{"url": "http://clubz.bg/68236-kak_v_kitaj_se_predotvratqva_razvod_s_testove", "text": "Това са само част от въпросите в \"теста за развод\", въведен съвсем наскоро от властите в източната китайска провинция Цзянсу, пише в. \"Дейли телеграф\". Тестът е за двойки, подаващи молба за прекратяване на брака помежду им. И е една от многото мерки на управниците, целящи да намалят главоломно увеличаващия се брой на разводите. Има въпроси и за годишнините от сватбата и рождените дни. Двойките, които изкарат изпита с повече от 60 точки, все още \"имат надежда\". Тези с по-слаби резултати могат да смятат, че бракът им е \"на път да се разпадне\". Броят на разводите в Китай се увеличава постоянно през последното десетиления. Миналата година молба за прекратяване на брака подадоха 3,4 милиона двойки. Това е с 8 на сто повече, отколкото през 2016 г. Такива са данните на Министерството на гражданските дела в Пекин. През 1995 г. са се развели само 1 милион двойки. Тогава са въведени нови закони, улесняващи раздялата. А през 1979 г. молба за развод са подали само 319 000 двойки. Китайските власти се опитват да спрат тенденцията, причинена от съвкупност от фактори, сред които увеличаващата се финансова независимост на жените, нарастващото домашно насилие и по-големия брой извънбрачни връзки. Преди две години президентът Си Цзинпин нарече семействата \"клетки на обществото\" и призова всички китайци \"да насърчават културата на доброто семейство\". Тогава Върховният съд поиска от съдилищата, гледащи делата за разводи, да правят разлика между криза в брака и \"мъртвия брак\" и да се опитват да ги спасяват, когато това е възможно. Някои съдилища поискаха от съпружеските двойки, желаещи да се разделят, първо да прекарат тримесечен \"период на охлаждане\", преди да сложат край на съжителството си.", "date": "2018.05.24", "title": "Как в Китай се предотвратява развод? С тестове"}
{"url": "http://clubz.bg/68251-bylgariq_se_prevryshta_v_pustinq_na_vkusa", "text": "Десетки български интелектуалци се обединиха на 24 май и обявиха началото на гражданско движение за реформи в културата. Стартът му започва от социалните мрежи, като така всеки гражданин ще може да изрази отношението си към инициативата. Всеобщият народен Великден (СНИМКИ+ВИДЕО) На мушката на новото движение са недостатъчните пари за култура, пропиленият културен капитал – нарушени традиции, институции и културни мрежи, изграждани от десетилетия, липсата на условия и визия за културните инициативи и мн. други. Подчертава се, че липсват \"промислени културни политики\", които са подменени от техните \"политически и медийни двойници\", зад които се крият корупция и лобистки интереси.  Списъкът е отворен. Защо 24 май? Движението алармира, че българската култура постепенно се превръща само в повод за печеливши „строителни инициативи“, които източват пари от ремонти и терени, от „реставрации“ и съмнителни археологически сензации. В същото време няма истинска културно-туристическа политика – страната вече е пълна с бутафорни крепости, докато колекции мухлясват в депата, разпадат се картини, скулптури, никой не записва и съхранява музикалното ни наследство и дори българските филмови ленти от близкото минало постепенно стават негодни. От новото движение припомнят, че десетилетие след десетилеите се насаждат „чалга-манталитет, плоско и пасивно културно консуматорство, отказ от усилия, „риалити”- манталитет“. „Реформи в културата“ се вдъхновява от идеята, че културата е първостепенно благо, съществен елемент от качеството на живот. Защо 24 май?", "date": "2018.05.24", "title": "България се превръща в пустиня на вкуса"}
{"url": "http://clubz.bg/68248-2_jertvi_i_18_raneni_pri_tejka_katastrofa_s_vlak_v_italiq", "text": "Двама души загинаха и 18 бяха ранени тази нощ при дерайлиране на влак в северна Италия, недалеч от Торино, съобщиха местни медии, цитирани от Франс прес и Асошиейтед прес. Влакът дерайлирал в 11.20 часа местно време, след като се блъснал в ТИР, спрял на ж.п.прелез близо до град Калусо малко преди преминаването на композицията. Едната от жертвите е машинистът на влака. По-късно един от двама тежкоранени пътници, превозени с хеликоптер до болница, починал. Водачът на камиона не е пострадал, съобщи агенция АНСА. ТИР-ът с литовска регистрация пътувал за склад недалеч от мястото на катастрофата.  Регионалното железопътно управление съобщи, че бариерата била спусната преди наближаването на влака, но по неизвестни причини камионът се врязал в нея и спрял на релсите, предаде БТА.", "date": "2018.05.24", "title": "2 жертви и 18 ранени при тежка катастрофа с влак в Италия"}
{"url": "http://clubz.bg/68225-dimitris_papajoanu_i_velikiqt_ukrotitel_za_pyrvi_pyt_v_bylgariq_snimkivideo", "text": "\"Великият укротител\" е новото бижу в 30-годишната впечатляваща кариера на Папайоану. В спектакъла човешкият живот е пътешествие до скрити съкровища, откривателство на съкровеното, вътрешно археологическо проучване на смисъла. Талантливият грък жонглира с препратки от историята на изкуствата, известни европейски картини, метафори и танцови техники. Зрелищните декори, типично в стила на Папайоану, са подвижна вселена, в която подът става вълна, отварят се неочаквани врати, създават се хибридни същества, докато десетимата танцьори на сцената разголват табутата за смъртта и тялото. Премиерата на \"Великият укротител\" се състоя през миналата година в Онасис Център, Атина. Спектакълът ще бъде представен на българската публика преди британската си премиера в Лондон, а вече бе показан на най-престижните фестивали и сцени на два континента - в Париж, Мадрид, Барселона, Неапол, Стокхолм, Сеул, Тайпе и други. \"Великият укротител\" става част от програмата на 11-ото издание на международния фестивал за съвременен танц и пърформанс One Dance Week, който ще се проведе между 24 септември и 14 октомври в Пловдив. Следете   за повече информация. От 23 май на касите на Easypay и онлайн, в системата на  , ще бъдат пуснати в продажба 50 промоционални билета за \"Великият укротител\" на ексклузивна цена от 20 лева до изчерпване на количествата. One Dance Week се организира от Фондация „ЕДНО за Култура и Изкуства“ и е част от програмата на Пловдив – Европейска столица на културата 2019. Роден в Атина през 1964 година, Димитрис Папайоану е ученик на легендарния гръцки художник Янис Царухис и завършва Училището за изящни изкуства в Атина. Първоначално работи като илюстратор и автор на комикси, преди да стигне върховете на изпълнителските изкуства като режисьор, хореограф, танцьор, сценограф, дизайнер на костюми, грим и осветление. През 1986-а Папайоану основава Edafos Dance Theatre, където в продължение на 17 години представя физически театър, експериментален танц и пърформанс. Папайоану става широко известен с грандиозните церемонии по откриване и закриване на Летните олимпийски игри в Атина (2004), в които участват хиляди доброволци. Междувременно, той създава авангардни творби за големите театри в Атина. През 2015-а се провеждат първите Европейски игри в Баку и талантливият грък отново дирижира откриващата церемония. Димитрис Папайоану е носител на редица отличия, сред които Специалната награда на Европейските театрални награди, раздадени в края на 2017-а, заради неговия „тотален театър, с очевидна зрялост на изразните средства“. В средата на май тази година Папайоану стана първият хореограф, създал спектакъл за трупата на легендарната Пина Бауш във Вутерпал.", "date": "2018.05.24", "title": "Димитрис Папайоану и \"Великият укротител\" за първи път в България (СНИМКИ+ВИДЕО)"}
{"url": "http://clubz.bg/68205-bryuksel_do_2035_g_samo_10_ot_bokluka_v_depa", "text": "Постепенно премахване на депонирането на отпадъци е целта, заложена от ЕС пред държавите членки. Европейският съюз си поставя амбициозната цел до 2035 г. депонирането на боклук да е сведено до 10%. Държавите в ЕС вече одобриха мерки за бъдещето законодателството в областта на отпадъците, представляващо част от политиката в областта на кръговата икономика. Това означава, че България трябва да закрие до 2035 г. над стотина депа, където се депонират сега отпадъците. Новото законодателство изисква от държавите в ЕС да предприемат мерки за повторна употреба и преработка с предимство пред депонирането и изгарянето на отпадъци, допълва ЕК. Европейските правила поставят като цел рециклирането на 55% от всички битови отпадъци до 2025 г., на 60% до 2030 г. и на 65% до 2035 г. Друга цел е да се гарантира, че до 2035 г. само 10% или по-малко от битовите отпадъци ще бъдат депонирани на сметища. Разделното събиране на биологичните отпадъци ще стане задължително до 2035 г. \"Демократична България\" иска референдум за боклука в София  До 2025 г. - 55 на сто; до 2030 г. - 60 на сто; до 2035 г. - 65 на сто. До 2025 г. - 65 на сто от всички опаковки; до 2030 г. - 70 на сто от всички опаковки. г. Нови правила за разделно събиране на хартия и картон, стъкло, метали и пластмаса, ще повишат качеството на вторичните суровини и тяхното използване. Опасните битови отпадъци ще трябва да се събират разделно от 2022 г., биологичните отпадъци - от 2023 г., а текстилните - от 2025 г. През последните две десетилетия много държави в ЕС постепенно подобриха управлението на отпадъците. През 1995 г. средно 64 на сто от битовите отпадъци в ЕС бяха депонирани. През 2000 г. това количество спадна до 55 на сто, докато средният дял на преработените отпадъци остана 25 на сто. През 2016 г. депонирането на битови отпадъци общо за ЕС спадна до 24 на сто, а преработката нарасна до 46 на сто. През 2016 г. 10 държави от ЕС все още депонираха над половината от битовите отпадъци, а шест от тях изгаряха 40 на сто или повече.  Борисов: Заводът за боклука е общински. Няма мечки, лисици, вълци В България се рециклират близо 40% от образуваните битови отпадъци на пластмаса, което е с близо 10% над средното ниво за ЕС. Поо-голямата част от рециклираните пластмасови отпадъци от бита представляват отпадъци от пластмасови опаковки, за които са въведени европейски цели по оползотворяване. Първите стъпки с разделното събиране на отпадъците по опаковки, в т.ч. от пластмаса са от 2004 г. и към момента са обхванати 6.4 млн. жители в 183 общини от общо 265 в системи за разделно събиране. За 2015 г. при цел от 60% оползотворяване на общото количество опаковки България е оползотворила 254 099 тона от 392 547 т опаковки, пуснати на пазара, което е 64.7%. За третиране на отпадъците от опаковки са изградени 49 сепариращи инсталации, от които собственост на организациите по оползотворяване на опаковки са 27, а останалите - на техни подизпълнители. С европейски средства по ОПОС 2007-2013 са изградени 11 сепариращи инсталации за битови отпадъци с общ капацитет над 730 000 тона. В настоящия програмен период 2014-2020 ще бъдат изградени още 16 инсталации. По отношение на пластмасата са издадени разрешения за дейности по рециклиране на над 130 фирми с общ капацитет от над 560 000 тона. При стъклото рециклиращите мощности надхвърлят 130 00 тона, а при хартията са за общо около 180 000 т. Германци към Меркел: Българите просят и си хвърлят боклука през прозореца Борисов: Заводът за боклука е общински. Няма мечки, лисици, вълци Германци към Меркел: Българите просят и си хвърлят боклука през прозореца", "date": "2018.05.24", "title": "Брюксел: До 2035 г. само 10% от боклука - в депа"}
{"url": "http://clubz.bg/68247-sasht_kym_qnkite_v_kitaj_pazete_se_ot_akustichni_ataki", "text": "Служител от американското консулство в южния китайски град Гуанчжоу се е завърнал за медицински изследвания в САЩ с неустановени симптоми, изразяващи се в анормални звукови усещания, вътрешно налягане в главата и гадене, наподобяващи последици от сътресение на мозъка, съобщи днес Държавният департамент във Вашингтон, цитиран от Ройтерс и ТАСС.  Американското правителство излезе със здравно предупреждение към всички американци в Китай във връзка с този инцидент, породен от слабо доловими, но натрапчиви и дразнещи акустически усещания и напрежение в главата, като ги посъветва да се обърнат към медицински специалист, ако почувстват подобно неразположение. US дипломати в Куба оглушали след мистериозни атаки? Държавният секретар на САЩ Майк Помпео по време на слушания в Конгреса днес говори за \"акустична атака\" в консулството в Гуанчжоу, която наподобявала подобни инциденти в посолството на САЩ в Куба, където в резултат на това няколко американски дипломати се разболяха и се върнаха в родината за лечение. Той добави, че здравни екипи са на път за китайския град, за да проучат случая на място. ", "date": "2018.05.24", "title": "САЩ към янките в Китай: Пазете се от акустични атаки!"}
{"url": "http://clubz.bg/68223-noviqt_italianski_premier_s_falshivo_cv", "text": "Малко известният професор по право, който беше предложен за премиер на Италия в понеделник, веднага предизвика коментари и съмнения. Критиките към Джузепе Конте, избор на популстаката партия \"5 звезди\" и крайнодясната Лига, започнаха с липсата му на политически опит, той се появи сякаш от нищото. В богатото си CV Конте посочва голям академичен опит като там са споменати също Нюйоркския университет, Сорбоната и Йейл, пише \"Политико\". Новобранец в политиката предложен за премиер на Италия Но \"Ню Йорк таймс\" вече постави под въпрос поне един момент в автобиографията на юриста. Конте твърди, че е \"осъвременил и усъвършенствал познанията си\" в Нюйоркския университет, но говорител на учебното заведение заяви, че \"човек с такова име не се появява в никой от нашите регистри - нито като студент, нито като член на академичната общност\". Говорителят все пак уточни, че е възможно Конте да е присъствал на някакви курсове в рамките на два-три дни. В свое изявление от \"5 звезди\" отхвърлиха тези твърдения като настояха, че техният кандидат за премиер е учил в Ню Йорк. Но дори и преди тази история да стане известна, италианските медии писаха за съмнения относно кандидатурата на Конте в администрацията на президента Серджио Матарела. Новата звезда на \"5 звезди\" Критики имаше и за начина, по който беше обявено името му от лидерите на двете партии - Луиджи ди Майо и Матео Салвини. Според италианската конституция президентът назначава министър-председателя. А като обявиха името като свършен факт, двамата популистки лидери сякаш се опитаха да омаловажат ролята на държавния глава до просто подписване на назначението. Италианският президент се приема за гарант на международните договори, в които участва страната. Ако неговият авторитет бъде подкопан, за него ще бъде доста по-трудно да налага уважение към спазването на европейските правила. Междувременно президентът одобри Конте за премиер. Официално: Конте е премиерът на Италия Новата звезда на \"5 звезди\" Официално: Конте е премиерът на Италия", "date": "2018.05.24", "title": "Новият италиански премиер с фалшиво CV?"}
{"url": "http://clubz.bg/68210-nedostigyt_na_mikrobi_moje_da_prichini_levkemiq_pri_decata", "text": "Модерният ни, изчистен от микроби, живот е причина за често срещан вид рак при децата, смята един от най-големите британски учени, съобщава Би Би Си. Става въпрос за острата лимфобластна левкемия. Проф. Мел Грийвс от Института за изследване на рака е проучвал въпроса в продължение на 30 години и твърди, че имунната система може да стане податлива на рака, ако \"не срещне достатъчно буболечки\" в ранните години на живота на човека. В този смисъл е възможно болестта да бъде предотвратена. Този вид рак на кръвта е най-често срещан в развити общества, това предполага, че нещо в нашия модерен начин на живот може да причинява болестта. Имаше хипотези, които обвързваха електромагнитните вълни, химикалите и електрическото захранване с рака. Тези предположения са отхвърлени в труда на проф. Грийвс, който е публикуван в  . Вместо това ученият, който си е сътрудничел със свои колеги от цял свят, казва, че има три стадия до болестта: Тази теория за левкемията не е резултат от едно проучване, а по-скоро нареждането на пъзела от доказателства за причината за болестта. Проф. Грийвс обяснява: Ето и някои от доказателствата в подкрепа на тази теория: Ученият обяснява, че изводите от това изследване съвсем не са насочени към родителите, които държат на хигиената, и не отправя упрек към тях.  По-скоро то показва, че прогресът в обществото и медицината си има цена. Проф. Грийвс добавя: Той предлага на децата да бъде давен безопасен коктейл от бактерии - както в киселото мляко - които да им помогнат да тренират имунната си система. Тази идея се нуждае от допълнителни проучвания. Междувременно ученият препоръчва родителите да се тревожат по-малко, когато децата боледуват от стандартни и често срещани инфекции, и да ги окуражават да контактуват по-често с други деца, вкл. и с по-големи. Това изследване е част от нова мощна тенденция и промяна на нагласите в медицината. Доскоро микробите бяха третирани като \"лошите момчета\". Признаването на тяхната важна роля за нашето здраве и добро състояние обръща представите за разбирането на различни болести - от алергиите до болестта на Паркинсон, депресиите, а сега и левкемията при децата.", "date": "2018.05.24", "title": "Недостигът на микроби може да причини левкемия при децата"}
{"url": "http://clubz.bg/68249-merkel_ot_pekin_germaniq_i_kitaj_podkrepqt_iran", "text": "Германският канцлер Ангела Меркел заяви днес, че Пекин и Берлин държат на съществуващата ядрена сделка с Иран след като САЩ по-рано този месец излязоха от споразумението, сключено през 2015 г., съобщи Ройтерс. Меркел направи това изявление на съвместна пресконференция с китайския премиер Ли Къцян в Пекин, където пристигна на двудневно посещение. Ли Къцян посочи от своя страна, че иранският проблем \"се решава на базата на многостранно споразумение и успешното му уреждане зависи от това дали последователно и стриктно се изпълняват съответните договорености\", предаде ТАСС. Китайският премиер заяви също, че страната му винаги е подкрепяла единна и просперираща Европа и че Китай и Германия подкрепят свободната търговия, предаде Ройтерс. По-късно днес Меркел, която е придружавана от малка бизнес делегация, ще се срещне с китайския президент Си Цзинпин.  Меркел и Макрон срещу Тръмп А снощи иранският върховен водач аятолах Али Хаменей постави на европейските страни седем условия, ако искат Техеран да остане в ядреното споразумение след излизането на САЩ от него, съобщиха Ройтерс и ТАСС. Хаменей оповести тези условия на среща с представители на трите клона на властта в страната. Хаменей заяви също, че европейските сили трябва да обещаят, че няма да искат нови преговори с Иран за програмата му за балистични ракети и за дейността му в Близкия изток. Сред другите условия Хаменей посочи гарантирането от европейските страни на иранските продажби на петрол. Освен това, по думите на Хаменей, страните от ЕС трябва да покажат, че може да им се има доверие в работата по ядреното споразумение с Иран.  Иранският върховен лидер предупреди, че ако европейците не изпълнят тези искания, Техеран ще възобнови програмата си за обогатяване на уран, която е спряна по силата на споразумението, за да се минимизира риска от разработване на ядрено оръжие от Иран. ", "date": "2018.05.24", "title": "Меркел от Пекин: Германия и Китай подкрепят Иран"}
{"url": "http://clubz.bg/68246-oficialno_konte_e_premieryt_na_italiq", "text": "Президентът на Италия Серджо Матарела даде мандат на новодошлия в политиката Джузепе Конте да оглави коалиционно правителство на крайнодясната партия \"Лига\" и антисистемното Движение \"Пет звезди\", предаде Ройтерс. Конте, който е професор по право във Флоренция, трябва да състави списък от министри и да го представи за одобрение на президента, преди кабинетът да положи клетва.  Италия изпадна в задънена улица след изборите през март, на които никоя политическа сила не можа да получи мнозинство в парламента. След седмици безрезултатни преговори между различни политически партии, \"Пет звезди\" и \"Лигата\" най-накрая се договориха в петък да управляват заедно. Те се зарекоха, че ще се опълчат на правилата на ЕС за валутния съюз, финансовата дисциплина и имиграцията. Конте е подкрепен от \"Пет звезди\", но не заема изборна длъжност и няма политически или мениджърски опит, посочва Ройтерс. Критици казват, че има опасност той да бъде изключително слаб лидер, без особено влияние върху коалиционните си партньори. Конте заяви, че правителството му ще защитава интересите на обикновените италианци, но призна, че трябва да спазва европейските и международните задължения на Италия.  \"Съзнавам необходимостта да потвърдя мястото на Италия в Европа и в света\", добави той след продължилия час и половина разговор с президента, предаде Франс прес. Той увери, че е участвал в разработването на общата управленска програма, която обръща гръб на строгите икономии и иска предоговаряне на европейските договори. Италия може да взриви ЕС отвътре Правителството иска да намали публичния дълг не чрез данъци и строги икономии, а \"с увеличаване на брутния вътрешен продукт чрез даване на тласък на вътрешното търсене\".  Друг основен момент от правителствената програма е въвеждането на плосък данък от 15 процента за физическите лица и 20 процента за фирмите. Предвижда се изплащане на базов доход от 780 евро на месец за живеещите в крайна бедност, намаляване на пенсионната възраст, въвеждане на минимална работна заплата. В областта на миграцията ще се отдава приоритет на експулсирането на незаконни мигранти и борба срещу бизнеса с мигранти, включително срещу каналджийските мрежи. Ще бъде изготвен регистър на имамите и ще бъдат затворени всички неофициални молитвени центрове. Двете формации потвърждават принадлежността на Италия към атлантическия алианс и виждат САЩ като приоритетен партньор. Те обаче предвиждат и отваряне към Русия, \"която не трябва да бъде смятана за заплаха, а за икономически и търговски партньор\". Затова според тях трябва да бъдат вдигнати антируските санкции. Те предлагат още драстично намаляване на броя на депутатите от 630 на 400 и на сенаторите от 318 на 200, всички те да бъдат избирани пряко и да нямат право да сменят парламентарните си групи.  Други цели, залегнали в програмата, са борба с корупцията, затягане на мерките срещу конфликтите на интереси и засилване на автономията на регионите. ", "date": "2018.05.24", "title": "Официално: Конте е премиерът на Италия"}
{"url": "http://clubz.bg/68229-varshavskiqt_dogovor_ni_e_izlizal_6_pyti_po_skypo_ot_nato", "text": "Комунистическа България в продължение на почти половин век остава единственият напълно лоялен балкански съюзник на Москва и на Варшавския договор. Живков и предшествениците му водят политика на съвършена вярност, която превръща НРБ в ядрен заложник на Москва и в участник в окупацията на Чехословакия. Това са само част от основните изводи в обширната монография \"Балканският щит на социализма\" на професор Арутюн Улунян от Института по история при Руската академия на науките, която е посветена на мястото на балканските комунистически диктатури във военните планове на Кремъл през втората половина на миналия век. Анализите от разсекретените досега архиви на ЦРУ и на други западни центрове твърдят, че от гледна точка на военните стратези България и Албания са били най-незначителните и незаслужаващи внимание съветски сателити през 50-те години на миналия век. Тези възгледи се променят коренно в края на десетилетието, когато Хрушчов се съгласява да изтегли Съветската армия от окупираната през Втората световна война Румъния, пише проф. Улунян. Както е известно, наследникът на Сталин не успява да върне в съветската орбита Титова Югославия и съюзилата се с маоистки Китай Албания. А шефът на Румънската компартия Георге Георгиу-Деж постепенно налага запазването на националния суверенитет като основен принцип в отношенията си със СССР и с Варшавския договор. Нещо повече, Деж прави демонстративни стъпки към сближаване с Тито, заклеймен още от Сталин като \"предател на социализма\". Макар Румъния формално да остава членка на Варшавския договор, съвместните военни начинания със съветската и останалите \"братски\" армии са сведени до минимум. При всяко преминаване на части от тези армии за участие в учения в СССР или в НРБ се изисква специално разрешение на Букурещ. Румъния категорично отказва да участва в смазването на Пражката пролет в Чехословакия през 1968 г. Николае  Чаушеску, който наследява Георге-Георгиу Деж, остро критикува Кремъл заради чехословашката авантюра, участие в която взема  и трихиляден окупационен корпус от НРБ. Така НРБ на практика се оказва географски изолирана от Варшавския договор, което пък дава възможност на Живков и обкръжението му да укрепят властта си в смутните времена на Хрушчов и ранния Брежнев. В този и в по-късните периоди София продължава да демонстрира пълна вярност и непоколебима лоялност към Москва, като в отплата получава крайно нужните ѝ кредити и \"безвъзмездна\" помощ. Ролята на НРБ като единствен сигурен съюзник на южния фланг на Варшавския договор носи на страната много предимства, включително и придобитите 250 лиценза за производство на съветско оръжие и боеприпаси в български заводи. Но в същото време нарастват и заплахите за сигурността на страната, смята проф. Улунян. Михаил Груев посочва, че като съветски сателит по онова България постоянно е била  първостепенна цел в плановете на САЩ и НАТО за нанасяне на военни удари в случай на широкомащабна съветска агресия срещу Запада. Груев цитира изследване на историка Марк Креймър от Харвардския университет, според когото през 1950-1951 г. Сталин обмисля военна интервенция срещу Югославия от териториите България, Румъния, Албания и Унгария. Войната в Корея обаче възпрепятства този замисъл. Съдейки по наскоро разкрити документи на ЦРУ, ядрен конфликт между двата лагера става много вероятен още в началото на 50-те години. Въпреки, че официално на територията на НРБ няма съветски военни бази, в информациите на западните разузнавателни централи се посочва, че в страната постоянно присъстват около 2000 съветски военнослужещи и около 1000 сътрудници на съветските тайни служби, пише в своето изследване за Балканския \"щит на социализма\" проф. Улунян. В навечерието на Карибската криза през есента на 1962 г., след като САЩ разкриват съветските ядрени ракети в Куба, съветското военно присъствие в България бързо прераства в заплаха за страната.  Ученият допълва, че персоналът на насочените срещу цели в Гърция и Турция ракети е бил директно подчинен на върховното командване на Варшавския договор в Москва. Но тази тайна очевидно не е била опазена, както установяват агенти на българската ДС, проникнали в гръцкото посолство в София. В касата на посланика те откриват точна и детайлна информация за разположението за цялата ракетна и противовъздушна отбрана на НРБ. Друг интересен факт от периода на Карибската криза, когато светът е изправен на ръба на ядрен апокалипсис, са данните за непрекъснатото нарастване на средствата, които НРБ е принудена да отделя за отбрана и военно участие във Варшавския договор. Проф. Улунян цитира жалбите на Тодор Живков до съветското ръководство за тежкото икономическо положение на страната, която едва свързва двата края, след като се налага да отделя 12% от националния си доход за превъоръжаване. За сравнение, разходите за отбрана на България като членка на НАТО през миналата година бяха 1,53% от брутния вътрешен продукт на страната.  По силата на поетите от НРБ финансови ангажименти към Варшавския договор, до края на съществуването му българските данъкоплатци са принудени да покриват 6%  от военните и логистичните разходи на организацията. Въпреки, че СССР прави няколко дарения със сравнително нови танкове и самолети, армията на НРБ остава като цяло въоръжена с преобладаващо стара военна техника, пише в изследването за Балканския \"щит на социализма\". Проф. Улунян илюстрира този факт със състоянието на т.нар. отбранителна линия \"Крали Марко\" по границата с Турция. По протежение на тази линия с дължина 150 км и площ от 1100 кв. км  са били създадени 171 бункера, състоящи се от вкопани в земята оръдейни кули на танкове Т-34 и на германските им аналози от Втората световна война \"Панцер-4\". С това допотопно въоръжение \"Крали Марко\" е трябвало да издържи 5-7 дена на натиска на модерно  въоръжените армии на НАТО до пристигането на подкрепления от СССР.", "date": "2018.05.24", "title": "Варшавският договор ни е излизал 6 пъти по-скъпо от НАТО"}
{"url": "http://clubz.bg/68245-trymp_nqma_pravo_da_blokira_kritici_v_tuityr", "text": "Федерален съдия в Ню Йорк реши вчера, че президентът на САЩ Доналд Тръмп няма право да блокира в акаунта си в туитър критични към него потребители, съобщиха световните агенции.  Съдията Наоми Бъкуолд се произнесе по иск, внесен през юли миналата година от седем души, чийто достъп до страницата на Тръмп в социалната мрежа беше блокиран от президента. Сред ищците са нюйорски актьор, преподавател по социология в Мериленд, тексаски полицай и певица от Сиатъл, както и правозащитна организация към Колумбийския университет. В иска се посочваше, че блокирайки достъпа им в акаунта си в туитър, Тръмп е нарушил Първата поправка на Конституцията на САЩ, гарантираща правото на свобода на словото и изразяване на протест.  Според съдийското решение, коментарите в акаунта на президента и на други длъжностни лица представляват публични форуми и блокирането на потребители на туитър заради техните политически възгледи нарушава правата им по Първата поправка.  Не е известен общият брой на потребителите, блокирани от Тръмп в туитър, но според някои оценки те са няколко стотин, отбелязва БТА. Съдията не нарежда изрично на Тръмп да \"деблокира\" тези хора, изразявайки мнението, че президентът сам трябва да вземе решение по въпроса. ", "date": "2018.05.24", "title": "Тръмп няма право да блокира критици в туитър"}
