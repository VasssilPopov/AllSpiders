{"url": "http://clubz.bg/79169-ot_meseci_radev_ne_podpisva_naznacheniq_na_poslanici_zaqvi_zaharieva", "text": "От месеци външно министерство е изпратило свои предложения за посланици в 10-15 държави, но Румен Радев не ги подписва. Това съобщи в ефира на бТВ външната министърка Екатерина Захариева.  Президентът Румен Радев: Да се въздържим за Венецуела Държавният глава обявил позицията си за Венецуела през социалните мрежи, и то ден преди Съвета по сигурност, където правителството аргументирало обратната позиция. Президентът Румен Радев: Да се въздържим за Венецуела И отбеляза, че България не е бързала с позицията си - ние сме 20-тата държава, която подкрепи Гуайдо за временен президент. Нито пък решението на международната общност било такова. Вече категорично: кабинетът призна Гуайдо за президент И коментира ситуацията с Брекзит, като потвърди тезата си, че вероятно се отива към излизане на Великобритания от ЕС без сделка. Припомни и че България се готви за три сценария. Но при всички случаи \"всичко ще се промени за българите\". Президентът Румен Радев: Да се въздържим за Венецуела Вече категорично: кабинетът призна Гуайдо за президент", "date": "2019.02.06", "title": "От месеци Радев не подписва назначения на посланици, заяви Захариева"}
{"url": "http://clubz.bg/79167-vmro_s_idei_za_integraciq_dyrjavni_aborti_trudova_povinnost", "text": "Документ от 8 страници, озаглавен \"Концепция за промени в политиката за интеграция на циганския (ромския) етнос в Република България и мерките за реализацията им\", разпространи вицепремиерът и лидер на ВМРО Красимир Каракачанов. И обяви акта за изпълнено обещание, което е дал - да предложи как да се решава \"проблемът с несоциализираните цигански групи\". Концепцията започва с кратък исторически преглед на заселването на роми от Османската империя насам, през политиките по времето на социализма, та до наши дни. Следват мерки, разпределени в седем категории: организационни, в сферата на образованието, в социалната сфера, в сферата на здравеопазването, за премахване на гетата, за превенция на престъпността и \"други\". Самият Каракачанов е синтезирал предложенията си в текст, публикуван в профила му във фейсбук. Един от акцентите му е спирането на социални помощи при отказ за започване на работа; спиране на децата от училище; демонстриране на скъп начин на живот, несъответстващ на статута „социално слаб“. Спиране на помощи се предвижда и при \"отказ от образоване, придобиване на трудови навици и квалификация, както и при липсата на видим напредък по социализиране и интеграция\". Кой и как ще констатира последната част - с \"напредъка\" - не става ясно.  За децата се предвижда задължително посещаване на детска градина от 4-годишна възраст (в момента е от 5-годишна възраст - б.р. и все така на места има траен дефицит с местата в детските градини - б.р.) В частта с решаване на проблема с т.нар. наречената от Каракачанов \"безразборната раждаемост в гетата\", вицепремиерът обяснява, че е нужно приемане на  . , обяснява още вицепремиерът, въпреки че от самия текст на концепцията моментът със самотните майки отсъства. Не става ясно и дали статутът \"самотна майка\" ще се отнема и на жени с друг етнически произход с над 2 деца, в случай, че са \"самотни майки\".  В самия документ, в частта \"мерки в сферата на здравеопазването\" - съществуват обаче и следните текстове, които директно предполагат държавно спонсорирани аборти: Като цел в документа е заложено: \"Ограничаване на маргиналната раждаемост с цел придобиване на социални облаги\", като не е обяснено конкретно що е то \"маргинална раждаемост\". Спешната медицинска помощ да се заплаща, в случай, че здравнонеосигурено лице се е ползвало от нея, без сигналът за помощ да е отговарял на критерия \"спешност\", пише още в концепцията на Каракачанов в частта със \"здравните мерки\".  Ваксинациите на децата да са задължителни, а в определения етнос това да важи и за възрастните, предлага още вицепремиерът. При отказ от ваксини отново да следва отнемане на социални помощи.  , заявява още Каракачанов във фейсбук.  В текста на концепцията се предлага още: Подобна идея - за отдаване на обработваема земя от държавата и от общините за хора без препитание, циркулира от години.  За намаляване на престъпността сред циганите основна стъпка на държавата трябва да е  . Как - не е описано. Ще се предприемат и действия при посегателства да бъдат търсени органите на полицията за съдействие, за да се намалят случаите на саморазправа, става ясно още от документа. Контролът на местата за търговия с метали трябва да бъде затегнат, както и да се обърне сериозно внимание на „ало измамите“, джебчийството, просията, проституцията и т.н, обяснява Каракачанов в експозето си към концепцията. Следва идеята за законодателни промени, с които дори при административни нарушения (не става ясно какви) извършителите им да могат да бъдат задържани под стража от МВР. Другата мярка е въвеждане на наказание „безвъзмезден труд в полза на обществото“. Целта на тези две мерки:  Говори се отново за разширяване на статута на неизбежната отбрана при посегателства срещу живота и имуществото на физически лица.  Каракачанов предлага още задължително включване на циганите (ромите) в трудоспособна възраст в програми за професионална квалификация. Следва идеята за  трудово-образователна повинност за пълнолетни лица, отпаднали от образователната система преди да навършат 16 години. Това е повик от миналото - от социализма, когато съществуват Строителни войски и не е нова идея за представителите на \"патриотите\" и военния министър Каракачанов. При липса или отказ от образование да следва \"трудова повинност\", пише още в концепцията. Освен това при неграмотност хората да получават по-ниски помощи от държавата, предлага още лидерът на ВМРО. Точният текст гласи: И още спомени от социализма - вицепремиерът иска и  Създаване на задължение за неправителствените организации да декларират източниците и начина на финансирането си, както и да дадат отчет за изразходваните пари по проекти за интеграция назад в годините, предвиждат още мерките в концепцията на интеграция на ромите на ВМРО.  Вицепремиерът в преамбюла на концепцията си говори за \"ислямизация\" и \"радикализация\" на общности. Освен това е записал като мярка \"осигуряване на подробни данни за броя, състава и териториалното разпределение на лицата, самоопределили се за принадлежност към циганския (ромския) етнос\". За целта се предлага при предстоящото преброяване на населението в началото на 2021 г. като се създаде нарочна уредба в закона, по който да се осъществи събирането на тези данни. В момента посочването на етническа принадлежност, както и на религиозната такава не е задължително за българските граждани при преброяване. От \"алтернативните способи\" за набавяне на данните се разбира, макар да не е написано изрично, че вероятно ще се търси вариант при текуща регистрация на гражданите - за живородени деца, починали и мигрирали - да се води отчет и за етническата им принадлежност.", "date": "2019.02.06", "title": "ВМРО с идеи за интеграция: \"държавни\" аборти, трудова повинност..."}
{"url": "http://clubz.bg/79159-rusiq_razrabotva_dve_novi_raketi_sys_sreden_obseg", "text": "Русия ще разработи две нови ракетни системи с наземно базиране в отговор на очакваното излизане на САЩ от Договора за ракетите със среден и малък обсег, предаде Ройтерс. Президентът Владимир Путин съобщи, че става дума за наземна установка за крилатата ракета \"Калибър\", която сега е базирана само на бойни кораби, и за нов модел ракета с по-голям обсег, която лети пет пъти по-бързо от звука. Министърът на отбраната Сергей Шойгу каза, че е разпоредел разработките да започнат и да бъдат завършени до края на идната година, така че двете ракети да влязат на въоръжение от 2021 г. Вашингтон и Москва взаимно се обвиняват, че са нарушили сключения през 1987 г. договор, който забранява ракети с обсег от 500 км до 5500 км в Европа. На 1 февруари САЩ оповестиха, че след шест месеца ще се изтеглят от него, защото Русия вече дълго го нарушава с новата си ракета 9М729, за която Москва твърди, че попада извън обхвата на договора. САЩ: Русия даде неверни данни за ракетата 9М729 Путин заяви на 2 февруари, че страната му временно ще се изтегли от договора, но няма да разполага забранени от него оръжия в Европа, докато САЩ не направят това. САЩ оповестиха, че ще започнат изследвания, развитие и конструиране на нови типове ракети, президентът Доналд Тръмп призова за нов договор на мястото на досегашния, който да включи и други държави, като например Китай. Москва не е получавала конкретни инициативи от САЩ за включване на нови страни в Договора за ликвидиране на ракети със среден и малък обсег и не знае доколко са реалистични тези планове, съобщи ТАСС, цитирана от БТА. Колкото до договора, казали сме всичко в отговор на голословните обвинения на САЩ, заяви пред ТАСС руският външен министър Сергей Лавров.", "date": "2019.02.06", "title": "Русия разработва две нови ракети със среден обсег"}
{"url": "http://clubz.bg/79165-shestetajen_blok_se_sruti_v_istanbul_pone_1_zaginal_video", "text": "Поне един човек е загинал в сряда при срутване до основа на шестетажна жилищна сграда в истанбулския квартал Малтепе, предават турските медии. Предполата се, че поне четирима души са затрупани под останките, съобщи в.\"Сабах\". По-късно Анадолската агенция съобщи, че един от затрупаните е бил изваден от развалините. В сградата освен 14 апартамента е имало и магазини и ателиета, в които са работели 15-20 души, пише \"Сабах\". Си Ен Ен Тюрк цитира районен кмет, според когото в блока са живеели поне 12 семейства. Не е ясно колко души от тях са били у дома си по време на срутването.  Не е имало екплозия и причините за срутването не са ясни. Блокът е бил стар и се предполага, че  е рухнал заради дефекти в конструкцията му.    ", "date": "2019.02.06", "title": "Шестетажен блок се срути в Истанбул. Поне 1 загинал (ВИДЕО)"}
{"url": "http://clubz.bg/79155-premiera_na_liym_nijsyn_otmenena_obviniha_go_v_rasizym", "text": "Нюйоркска премиера на последния филм на Лиъм Нийсън бе отменена посред скандал с негов расистки коментар пред „Индипендънт“, че искал да убие някой чернокож, когато разбрал, че негова близка била изнасилена. Премиерната прожекция на „Студено отмъщение“   бе свалена два часа преди събитието, предава Би Би Си. Нийсън отрече обвиненията, че е расист, но откровенията му получиха широк отзвук. Случаят е станал преди 40 години, не се посочва дали пострадалата жена е част от семейството му, или е приятелка. Актьорът разбрал за това, когато се върнал от пътуване в чужбина. Когато казал   пред репортера на „Индипендънт“, актьорът направил въздушни кавички. След изказването му последва вълна от възмутени реакции, на които Нийсън отговори, че  . Пред „Добро утро, Америка“ британският актьор каза: Когато научил за престъплението преди години, имал  . Актьорът не крие, че умишлено се разхождал в черните квартали на града с идеята да упражни физическо насилие. След вълната от коментари обаче Нийсън отбелязва, че би постъпил по същия начин, ако насилникът е бил с бял цвят на кожата. Пред „Добро утро, Америка“ актьорът споделя, че потърсил помощ, за да се отърси от гнева си. Признал за намеренията си пред свещеник, тичал по два часа на ден и разговарял с приятели. Когато се опомнил, бил   от това, което се е канел да направи. В един от последните си филми – „Вдовици“ на Стив Маккуийн, Лиъм Нийсън е криминален гений и съпруг на Виола Дейвис. Първите кадри от филма, показващи семейството в леглото, получиха адмирации от критиката за прогресивното изобразяване на брак от смесен тип.", "date": "2019.02.06", "title": "Премиера на Лиъм Нийсън отменена, обвиниха го в расизъм"}
{"url": "http://clubz.bg/79166-kakvo_trqbva_da_spazvat_evrokomisarite_koito_se_kandidatirat_v_evroizborite", "text": "Европейската комисия публикува днес   за етичните стандарти, които трябва да спазват нейните членове, участващи в кампанията за изборите за Европейски парламент през май. Комисията припомни, че през ноември 2016 г. председателят й Жан-Клод Юнкер, който няма да се бори за втори мандат, е предложил нов кодекс за поведение, който изрично да позволи на комисарите да участват активно в кампанията за европейските избори, включително като водещи кандидати за длъжността председател на Комисията, без да им се налага временно да се оттеглят от длъжностите си в главния изпълнителен орган на ЕС. Измененият кодекс влезе в сила през януари 2018 г. Според насоките комисарите, които участват в кампанията за изборите за Европейски парламент, трябва да уведомят Юнкер за намерението си да участват в нея и за ролята, която очакват да играят. Те трябва да да осигурят непрекъснатото изпълнение на своите задължения, като редовното присъстват на ежеседмичното заседание на колегиума и  изпълняват ресорните си задължения и участват в свързани с тях срещи. Не им е разрешено да използват човешките и материалните ресурси на Комисията за дейности, свързани с кампанията.Те следва, например, да се уверят, че разходите за пътуване за целите на кампанията не са за сметка на Комисията, както и че служителите на Комисията не участват в организирането на кампанийни прояви. Когато правят публични изказвания, комисарите трябва да разграничават изявленията си като служители на институция от тези на участници в кампанията. Докато участват в нея, комисарите трябва винаги \"да продължават да действат с необходимата независимост, почтеност, достойнство, лоялност и дискретност\". Те не могат да заемат длъжности, които поставят под въпрос задължението им за поверителност или нарушават принципа на колегиалност. Не могат да критикуват решенията и становищата, приемани от Комисията и не могат да се разграничават от тях. В социалните медии комисарите трябва ясно да разграничават между дейността си като участници в кампанията и дейността си като служители на институция. Те не могат да използват своя уебсайт на платформата на Комисията за целите на кампанията. Освен това не им е позволено да използват помещенията на Комисията за срещите си с представители на интереси за целите на кампанията. Всяка финансова или материална подкрепа, получена за кампанията и участниците в нея, трябва да бъде насочена към партия или към самата организация на кампанията. Ако възникне положение, което може с основание да бъде възприето като конфликт на интереси по смисъла на кодекса за поведение, комисарите трябва да уведомят за това председателя на Комисията, а той да вземе мерки, които смята за уместни.", "date": "2019.02.06", "title": "Какво трябва да спазват еврокомисарите, които се кандидатират в евроизборите"}
{"url": "http://clubz.bg/79150-germaniq_se_vricha_po_golemi_razhodi_za_otbrana", "text": "Германското федерално правителство е обещало на НАТО да завиши разходите си за отбрана. До 2024 г. те трябва да са 1,5 на сто от брутния вътрешен продукт. Така Берлин реагира и на критиката на американския президент Доналд Тръмп, че Германия, както и други членки на НАТО, не влагат достатъчно средства за отбрана, което е в тежест на САЩ. На тази тема посвещават своя  Въпреки драстичното намаление на приходите от данъци германското федерално правителство обеща значително да завиши разходите за отбрана. Във вторник германският посланик към алианса предаде на генералния секретар на НАТО Йенс Столтенберг документ, в който германското правителство се задължава до 2024 г. да завиши разходите за отбрана на 1,5 на сто от брутния вътрешен продукт (БВП). Германия е последната членка на НАТО, подала въпросния документ, озаглавен “Strategic Level Report”. Годишните отчети трябва да докажат, че е налице сериозен стремеж към увеличаване на разходите за отбрана. Зад това стоят настойчивите заплахи на американския президент Доналд Тръмп, отправени към съюзниците, които според него не заделят  достатъчно средства за армиите си. В тристраничния документ Германия не упоменава цифри, нито какви ще са стъпките година по година, които биха онагледили как ще се постигне целта до 2024 г. за отбрана да се заделят 1,5 на сто от БВП. На практика от сегашните 43,2 милиарда евро бюджетът за отбрана трябва да се завиши на над 60 милиарда евро. Че това ще се удаде, е повече от съмнително след предупрежденията, отправени от финасовия министър Олаф Шолц – постъпленията от данъци намаляват, налице са болезнени дупки в бюджета. Шолц оповести, че в държавния бюджет за 2019 и 2020 г. е предвидено увеличение на бюджета за отбрана, но за следващите години въпросът е отворен. Въпреки това федералното правителство се реши на големи обещания спрямо НАТО. До единодушие се стигна след продължително и трудно съгласуване между министерствата на финансите, отбраната и външните работи, както и с канцлерството. В документа, предаден на НАТО, Берлин посочва, че алиансът не бива да изпада в заблуждение от новините за спад на приходите от данъци. И през минали години първо е имало свиване на разходите за отбрана, но винаги са били правени значителни корекции по завишаването им. Действително отбранителната министърка Урсула фон дер Лайен през 2017 г. получи за ресора си четири милиарда повече от предварително планираното, а през 2018 г. дори 6 милиарда плюс. Със задоволство министърката непрестанно подчертава пред НАТО, че от 2014 г. Германия значително завишава разходите си за отбрана. Ако в края на 2024 г. Берлин действително постигне целта от 1,5 на сто, то това би било завишение на разходите за отбрана с цели 80% в сравнение с 2014 г., подчертава Фон дер Лайен. Въпреки всичко ангажиментът на Берлин изненадва, тъй като през изминалите месеци сред управляващата широка коалиция имаше голямо напражение по разпределянето на бюджета. Социалдемкратите настояват за осъществяване на социални проекти, като въвеждане на минимална пенсия. Десницата ХДС/ХСС държи на завишаване на бюджета за отбрана. Тази дискусия ще продължи да се обостря. Още във вторник по време на посещения в прибалтийските държави Фон дер Лайен увери, че Германия е решена да постигне целта от 1,5 на сто от БВП за отбрана до 2024 г. Тя обаче подчерта, че в рамките на алианса не ставало въпрос единствено за цифри при бюджета за отбрана, а за боеспособността на армиите на отделните държави членки. Министърката посети и германския военен контингент в Литва и това се прие като демонстрация на съюзническа вярност. В момента Бундесверът (германската войска – б. р.) е главнокомандващ мисията на НАТО “Острието на копието”. В Литва са разположени стотици войници, за да укрепят тила на прибалтийските държави от гледна точка на руската заплаха. Често Германия е във фокуса на президента на САЩ Тръмп, който непрестанно вини Берлин, че има огромни дългове към НАТО заради ниските разходи за отбрана. Германското правителство контрира с аргумента, че поради промененото положение относно сигурността при източния фланг на алианса през изминалите години бюджетът за германската войска значително е бил завишен.", "date": "2019.02.06", "title": "Германия се врича: По-големи разходи за отбрана"}
{"url": "http://clubz.bg/79152-bylgariq_na_6_kontinenta", "text": "Според данните, изпратени до редакцията на българскоезичната медия от Министерството на външните работи (МВнР), броят на българските граждани извън България продължава да расте и през 2018 г. е надхвърлил 2 млн. и 400 хиляди. Малко по-късно вицепремиерът Марияна Николова цитира данни от Годишния доклад за младежта за 2017 г., подчертавайки, че броят на завръщащите се в страната млади българи е по-нисък от броя на напускащите страната, но се увеличава. Николова цитира и анализ на Българската академия на науките (БАН), според който българите се завръщат главно заради семейството и позитивните си нагласи за развитието на българската икономика и трудов пазар. Както може да се очаква, представителите на различни политически партии са готови да използват темата за българите в чужбина като инструмент за постигане на собствените си цели. За да избегнем популизма и за да можем да проведем пълноценна дискусия обаче, е желателно да имаме предвид три основни нюанса на този въпрос от национално значение. След 30 години преход, очертан от икономически, политически и социални турбуленции и интензивна емиграция, днес много българи възприемат Терминал 2 като единствената или най-логична опция. Да, България продължава да страда заради недобре функциониращи системи на здравеопазване и образование, задушаваща корупция и масово усещане за безнаказаност в резултат на опорочено правосъдие. Тези предизвикателства обаче не трябва да ни подвеждат да смятаме, че България не напредва в нито една област и че ако има място, от което висококвалифицираните хора трябва да бягат, то това е страната ни. През последните 15 години в България постоянно се завръщат хора, учили в някои от най-реномираните висши учебни заведения в света. И не, те не се връщат, защото са се „провалили“ в чужбина, както обичат да натъртват злите езици, а защото виждат поле за изява и смисъл в това да използват опита и контактите си на родна земя. Знаете ли, че съществува   на безплатната образователна платформа  ? За нея отговоря  . От есента на 2015 г. изпълнителен директор на сдружението е  , която има магистърска степен по право от Хумболтовия университет в Берлин и е бивш председател на борда на немската организация  . Розалина има изобилие от възможности да се развива в Германия, но избира България. Чували ли сте за неправителствената организация  ? Тя е плод на усилията на   – доктор по генно инженерство, следвал в Университета „Карнеги-Мелън“ (САЩ) и Кеймбриджкия университет (Великобритания), който насърчава живеещите във Велико Търново и региона да водят по-активен начин на живот, като организира безплатни тренировки на открито, преходи в планината, велопоходи и хоротеки. Калин спокойно е можел да гради научна кариера в САЩ или Великобритания, но избира България. Запознати ли сте с дейността на  ? Тази организация свързва деца, лишени от родителска грижа, с доброволци, които отделят от времето си, за да бъдат приятели и ментори на младежите. Основател на фондацията е  , която притежава магистърска степен по право и счетоводство от Лондоското училище по икономика и политически науки. Благовеста е приета в програмата за млади лидери на Royal Bank of Scotland, но избира България. Мога да продължа да ви изброявам имената на българи, следвали в топ университети, които са се завърнали у нас и днес творят чудеса на родна земя. Достатъчно е само да се огледаме и ще намерим хиляди от тях в различни сектори и в различни точки на България. Всички те имат своите предпочитания, интереси и цели, но споделят едно важно качество: те гледат на предизвикателствата, пред които е изправена страната ни, не като на обезсърчаващи проблеми, а като на възможности за градеж. В наши дни „тук“ и „там“ не са крайните състояния, каквито бяха до преди няколко години. „Там“ има очарователната способност да отваря очите ни за всичко, което имаме „тук“, и ни дава достъп до идеи, знания и умения, които можем да впрегнем в изграждането на едно още по-приятно „тук“. По-евтините полети и електронната комуникация правят разделението на „тук“ и „там“ още по-неуместно. Днес ние можем да живеем в България и да работим за компания или друга организация, базирана в другия край на света. В същото време това, че един човек учи или работи извън България не означава, че той или тя не може да помага на страната с пари, знания, идеи, опит и/или контакти. Колкото по-скоро се адаптираме към тази реалност, толкова по-стабилни мостове ще можем да градим помежду си, независимо дали живеем в България или прекарваме голяма част от времето си в Германия, САЩ, Австралия, Япония, Южна Африка или Аржентина. Добрата новина е, че в България вече има немалко хора, които полагат целенасочени усилия да свързват българите по света и да представят възможностите, които предлага България. Своебразен лидер в тази област е   – организация на българи с опит в чужбина, които свързват българите „тук“ и българите „там“. Те преследват целите си, като организират  , осигуряват   на хора, които планират да се върнат тук след обучението си, и   да се адаптират обратно по-бързо, като им предоставят полезна информация. Друга стъпка в правилната посока е   – съвсем прясна инициатива, която цели да насърчава български бизнесмени и висококвалифицирани специалисти в чужбина да допринасят за развитието на България, като се завърнат и правят кариера или бизнес тук или като инвестират в български компании, споделят опита си с предприемачи в България и подкрепят образователни институции и неправителствени организации. Струва си да отбележим, че понякога отделни българи зад граница могат да правят повече за България, отколкото българите в самата страна. България е страна, чието икономическо и социално развитие се влияе пряко от емиграцията. Добре е обаче да имаме предвид, че емиграцията е далеч по-пъстро явление, отколкото обикновенно си представяме. Изборът да жиееш зад граница не означава непременно, че не обичаш родината си и че търсиш „спасение“ на някое по-добро място. Немалко българи следват в чужбина и след това остават там, защото виждат по-вълнуващи перспективи за своето професионално израстване. Ситуацията е аналогична на тази в елитния футбол: Лудогорец, ЦСКА и Левски може да са най-силните отбори в България, но всеки футболист би предпочел да носи екипите на „Манчестър Юнайтед”, „Реал Мадрид” или „Байерн Мюнхен”. Ако се разровите в интернет, много бързо ще намерите информация за българи зад граница, постигнали успехи, каквито не биха могли да постигнат в България. Един такъв наш сънародник е   – доктор на науките, която работи в Harvard Medical School вече 24 години и днес оглавява лаборатория за изследвания на заболявания, предавани по полов път. През декември д-р Фичорова, която има над 100 академични публикации и е носител на няколко престижни награди, изнесе лекция пред студенти, обучаващи се в   към Биологическия факултет на СУ „Св. Климент Охридски“. Този модерен център пък беше открит едва преди няколко месеца благодарение на усилията и дарение в размер на 500 000 лева от страна на   – възпитаник на Harvard Business School, който се връща тук преди повече от десетилетие, а впоследствие с двама приятели създава и   към Стопанския факултет на най-стария български университет. Историята на д-р Райна Фичорова е поучителна не само защото доказва, че една българка може да се изкачи до върховете на науката в световен мащаб, а и защото показва нагледно как българите зад граница могат да допринасят за родината си. На фасадата на Нарадното събрание са изписани три много смислени думи: „Съединението прави силата“. От нас зависи те да не останат само думи, а да бъдат основна движеща сила в отношенията между всички български граждани. Докато някои „патриоти“ продължават да мечтаят един ден България отново да се къпе във водите на три морета, България вече се простира на 6 континента благодарение на стотици хиляди наши сънародници, пръснали се в различни краища на света. Днес всички ние имаме за задача да впрегнем максимално потенциала на българите „тук“ и българите „там“ в името на общото ни благо. „Генерация Z“ – с подкрепата на „Америка за България“", "date": "2019.02.06", "title": "България на 6 континента"}
{"url": "http://clubz.bg/79168-stefanos_cicipas_v_sofiq_ot_zagubite_se_uchish", "text": "Дошъл съм тук, не за да играя само до осминафинал или четвъртфинал, а да спечеля турнира, заяви 12-ият в световната ранглиста Стефанос Циципас, най-коментираният млад тенисист в света още от края на миналия сезон. Всичко, което трябва да знаете за турнира \"София оупън\" 20-годишният грък елиминира шампиона на “Аустрелиън оупън” Роджър Федерер, а след това достигна и до полуфинал срещу Рафаел Надал. Още през миналата година започна да показва огромния си потенциал. Журналист припомни участието на Циципас през 2017 г. - загуба още в първия кръг на квалификациите от сърбина Милян Зекич с 4:6, 3:6. Какво се промени оттогава? По-малко от две години по-късно Циципас елиминира своя кумир - Роджър Федерер. Последва обаче тежка загуба от Надал, на свой ред паднал с 0:3 от Новак Джокович на финала. Колко далеч от тях двамата? Циципас призна, че още не е напълно възстановен от “Аустрелиън оупън” - той имаше само седмица за почивка и пренастройка. Това е една от причините да подхожда с по-малки очаквания към себе си - така му е по-лесно да влезе в надпреварата и без напрежение. Въпреки че е наясно - и на софийския турнир всички ще очакват от него само да побеждава. Но независимо от всичко идва с идята да играе в неделя, а не да си тръгне по-рано. Край на българското участие на \"София оупън\" Стефанос е известен с фотографското си хоби - публикува в социалните мрежи интересни снимки от местата, които посещава. В София обаче е дошъл без фотоапарата си, тъй като има проблеми със сензор. Така евентуално ще разчита само на телефона. Циципас вече е в София, тренира с Кузманов и Лазаров (СНИМКИ, ВИДЕО) В първия мач от късната програма тази вечер четвъртфиналистът от Мелбърн - испанецът Роберто Баутиста Агут, обърна Матю Ебдън (Австралия) с 3:6, 6:3, 6:2. Първият победител на \"София оупън\" имаше трудности в първия сет, но след това се справи с Ебдън, елиминирал в първия кръг Адриан Андреев. Край на българското участие на \"София оупън\" Циципас вече е в София, тренира с Кузманов и Лазаров (СНИМКИ, ВИДЕО)", "date": "2019.02.06", "title": "Стефанос Циципас в София: От загубите се учиш"}
{"url": "http://clubz.bg/79156-germaniq_zasilva_zashtitata_si_sreshtu_chujdestranni_izkupuvaniq", "text": "Берлин планира да поеме контрола върху дялове в определени германски стратегически компании, заплашени от чуждестранни инвестиции. Това е пореден удар, насочен към Китай, и отказ от германската либерална доктрина, според която пазарът решава всичко. Проектът за безпрецедентен щит засяга най-вече цифровата промишленост, изкуствения интелект и компаниите, специализирани в разработките за безпилотни коли. \n\tБерлин обаче не възнамерява да се ограничава с този сектор. При представянето на основните насоки на германската стратегия в областта на промишленото развитие през следващите 10 години, Алтмайер освен това обяви, че е от \"национален интерес\" оцеляването на такива колоси, леко олюляващи се, като Siemens, Thyssenkrupp и Deutsche Bank.  Тази реторика и създаването на такъв фонд за държавни инвестиции, който позволява дялово участие на държавата, бележи очевиден разрив с германската традиция, която облагодетелстваше по-скоро ненамесата на държавната сила в света на бизнеса. Такова развитие се вписва в подобна тенденция, очертала се на равнището на Европейския съюз и най-вече по инициативата на Франция.  Той допълни освен това, че иска да обсъди тази отбранителна стратегия с представители на работодателите, синдикатите и европейските партньори. Алтмайер освен това защити воденето на политика, която облагодетелства обединенията на европейско равнище, за да бъдат създадени групи, които са в състояние да участват в играта на нога с останалите на международната сцена. В навечерието на вероятното вето на Европейската комисия на проекта за сливане на подразделенията от железопътния транспорт на германската група Siemens и френската Alstom, поради опасения, че новата компания ще има доминиращо положение, Алтмайер настоя и за реформиране на европейското законодателство, свързано с конкуренцията.  Новата стратегия обаче не се подкрепя единодушно. Опозицията, в лицето на председателя на Свободната демократическа партия Кристиан Линднер, който е ревностен защитник на дерегулацията, заклейми на страниците на в. \"Ханделсблат\" опита за \"икономическо планиране\", извиквайки спомените за социалистически източногермански режим и за съветския.  Федерацията на германските работодатели в промишления сектор открои \"някои интересни предложения\", но настоява този фонд да служи по-скоро за офанзивна промишлена политика на страната, а не за отбранителна.  Германската промишлена асоциация освен това се противопоставя на принципа на блокиране на решения на частни германски компании.  Вече над две години Берлин подготвя германските бизнес среди за затягане на санитарния кордон около промишлените перли на страната на фона на китайската заплаха с риск да нарушат основните принципи на неолибералната си политика. Преди да предложи да поеме финансовата щафета правителство на Ангела Меркел вече прие през декември указ, с който се намалява прага, позволяващ на Берлин да блокира чуждестранни придобивания в някои компании, определяни като стратегически, в сектори като отбраната, телекомуникациите, природния газ, електричеството, водоснабдяването и медиите.", "date": "2019.02.06", "title": "Германия засилва защитата си срещу чуждестранни изкупувания"}
{"url": "http://clubz.bg/79163-tusk_zapochnalite_brekzit_zaslujavat_specialno_mqsto_v_ada", "text": "Инициаторите на \"Брекзит\" заслужават специално място в ада, защото са започнали рисковано приключение без ясен план как успешно да го доведат докрай, заяви днес председателят на Европейския съвет Доналд Туск. ЕС няма да прави нови предложения на Обединеното кралство, когато в четвъртък британската министър-пресдателка Тереза Мей пристигне в Брюксел, за да търси начин да спаси сделката й с ЕС за \"Брекзит\", която Камарата на общините отхвърли. Туск каза, че вероятността за \"Брекзит\" без споразумение с всичките му рискове нараства. Той добави, че не вижда как процесът може да бъде спрян, тъй като и двете главни партии в британския парламент - управляващите консерватори и опозиционните лейбъристи - са за излизане от ЕС. Мей ще търси начин да замени във вече подписаната сделка частта за т.нар. \"резервно решение за Ирландия\", което изисква страната й да остане в митническия съюз на ЕС, докато договори бъдещите си отношения с него след напускането насрочено за 29 март 2019 г. Твърдите \"брекзитъри\" са против тази част от сделката, защото според тях тя обрича \"Брекзит\" на неопределено отлагане във времето и съответно държи Великобритания обвързана с правилата на ЕС. Европейските институции и държавите членки обаче неколкократно отказаха да отстъпят от \"резервното решени\", защото без него трябва да бъде възстановена твърдата граница между британската провинция Северна Ирландия и Република Ирландия, което би заплашило спазването на мирното споразумение, прекратило кървавия конфликт в Северна Ирландия през 1998 г. Туск разпространи репликата си и в Туитър. Водещият \"брекзитър\" Найджъл Фараж му отговори в същата социална мрежа: ", "date": "2019.02.06", "title": "Туск: Започналите \"Брекзит\" заслужават специално място в ада"}
{"url": "http://clubz.bg/79162-patrioti_pak_predlagat_lesen_otstrel_na_divech_bil_vreden", "text": "Депутати от Обединени патриоти отново опитват да либерализират режима за отстрел на дивеч. Този път с мотив \"щетите нанесени от него\". Това става ясно от проект за изменение на закона за лова. Начело на подписалите се е Александър Сабанов - народният представител, който се прочу с поправка в същия закон, която позволяваше насред лято, когато горите са пълни с гъбари, селскостопански работници, туристи и пр., да се стреля по диви свине. Тогава мотивът бе ограничаването на африканската чума. Стигна се до куриоза предложените от Сабанов поправки да влязат в сила, а десет дни по-късно министърът на земеделието Румен Порожанов да поиска връщането на старото положение. Нов гаф с чумата. Парламентът гласува лов на свине, министърът е против В сегашния проект се предлага \"в зависимост от биологичното развитие на дивеча и щетите нанесени от него\" министърът на земеделието да може да променя сроковете за ловуване. В действащия текст министърът издава заповед, с която може да ограничава или забранява лова на някои видове дивеч, както и да прилага санитарен отстрел на диви животни като част от мерките за профилактика, ограничаване и ликвидиране на болестите по животните. А поводът е само \"в зависимост от епизоотичната обстановка\".  Не е ясно какво имат предвид вносителите под нанесени от дивеча щети, как се определят те и пр. Мотивите не внасят особено яснота - като справка за нанесените от дивеча щети, например: Сега например, по закон, подборният лов на дива свиня е целогодишен, а груповият е от 1 октомври до втората неделя на януари. Дивата патица се отстрелва от 1 октомври до 31 януари. Зоват президента да наложи вето на лова на дива свиня В друго предложение \"патриотите\" са записали, че евентуално обжалване на заповедта на министъра за отстрел на база щети, не спира нейното изпълнение. Т.е. ловът е в ход и докато се чака произнасянето на съда. Не е ясно дали това се прави с цел връзване на ръцете на природозащитните и научните организации.  Така например при гафа от миналото лято, редица учени и НПО възразиха срещу готвените промени, като дори призоваха президента Румен Радев да наложи вето и му изпратиха писмо в което бе обяснено какви рискове крият измененията в закона за лова.  Представители на Лесотехническия университет, Професионалната ловна асоциация в България (ПЛАБ) и Българската фондация \"Биоразнообразие\" (БФБ) посочха, че освен рисковете за туристите, гъбарите и др. в горите, в летния период дивечът вече отглежда малки, които също може да станат обект на лова. Тогава те предупредиха и че предложените мерки няма да намалят опасността от поява и разпространение на африканска чума в България. Точно обратното – груповият лов се извършва с до десет броя ловни кучета, които, гонейки свинете, водят до тяхната дисперсия с десетки километри. По тази причина груповият лов на дива свиня е забранен в страните с африканска чума. Зоват президента да наложи вето на лова на дива свиня", "date": "2019.02.06", "title": "\"Патриоти\" пак предлагат лесен отстрел на дивеч. Бил вреден"}
{"url": "http://clubz.bg/79161-ot_futbolniq_teren_do_rodilnoto_naj_shtastliviq_den_za_edin_vratar", "text": "Датата 5 февруари 2019 г. оттук-нататък ще бъде специална за Джо Дей, вратарят на четвърторазредния клуб \"Нюпорт Каунти\". Той имаше двоен празник. \"Нюпорт\", който се подвизава в Лига 2, взе поредна жертва в турнира за купата на Футболната асоциация - втородивизионния \"Мидълзбро\", сразен с 2:0. И се класира за петия кръг. Да, вратарите също печелят и губят първенствата По същото време Лизи, съпругата на 28-годишния страж, бе в родилна клиника. Дей е имал опция да не играе, за да бъде до половинката си, но е избрал да сложи ръкавиците, пише в. \"Дейли Мейл\". Един от лидерите на тима пропусна първата среща - по същата причина. Тя завърши 1:1, така се стигна до приеграване в Южен Уелс. Последва голям мач за Джо Дей, който остана със \"суха мрежа\", а съотборниците му свършиха останалото, за да отстранят кандидата за влизане във Висшата лига. И двата гола паднаха след почивката. След последния съдийски сигнал вратарят дори не се зарадва истински на триумфа, за да може да се \"изстреля\" към родилното. Той е поискал разрешение от треньора Майкъл Флин, който го е прегърна край тъчлинията и моментално освободи от празника след срещата. Оказва се, че по това време всичко е приключило благоприятно и в другото - по-важното събитие за Дей. Лизи дава живот на близначките София Грейс и Емилия Лили, родени в 20:13 и 20:35 часа местно време. Това означава през първото полувреме на мача. Джо е нямало как да знае, тъй като телефонът му е бил изключен. Той научава, когато сяда в колата си и включва смартфона, докато отборът още приема овации на терена. Флин го похвали спецално след двубоя пред журналисти: Новината бързо се разнесе, така феновете и играчите на \"Нюпорт\" празнуваха още едно щастливо събитие. Джо, който е футболистът с най-дълъг стаж в \"Нюпорт\" в сегашния отбор, и Лизи имат и син Харисън - на две години. Пазил е на \"Кристъл Палас\" и \"Питърбъро\". От август 2014-а той е в \"Нюпорт\", след като първоначално отива в клуба под наем. А на Дей и компания сега предстои мач с \"Манчестър Сити\" в петия кръг на най-стария футболен турнир в света.", "date": "2019.02.06", "title": "От футболния терен до родилното - най-щастливия ден за един вратар"}
{"url": "http://clubz.bg/79164-kraj_na_bylgarskoto_uchastie_na_sofiq_oupyn", "text": "Българското участие на турнира \"София оупън\" от серията ATP 250 приключи днес. На сингъл миналият през квалификациите Александър Лазаров нямаше възможности (на този етап) да се противопостави на испанеца Фернандо Вердаско - 2:6, 1:6. Все пак Алекс записа отлично представяне - той елиминира двама съперници, които са доста по-напред от него в световната ранглиста. И днес потвърди пред журналисти, че Вердаско е един от любимите му тенисисти, като това е оказало огромно влияние при настройката му за срещата - имал е прекалено голям респект. Нова драматична победа за Лазаров, отпадане след битка за Андреев (СНИМКИ) След това Димитър Кузманов и Адриан Андреев, които получиха \"уайлд кард\" за основната схема на сингъл, но приключиха в първия кръг, отстъпиха на двойки пред миналогодишните шампиони Робин Хаасе и Матве Миделкооп (Холандия) - 2:6, 2:6. Във втори пореден ден Кузманов губи от Хаасе, така стана и вчера на единично. А следващият съперник на Вердаско в „Арена Армеец“ ще бъде Мариус Копил (Румъния), който в понеделник осъществи обрат в двубоя си срещу Стан Вавринка. Победителят ще се класира за четвъртфиналите. Всичко, което трябва да знаете за турнира \"София оупън\" Шампионът от 2018-а Мирза Башич   отпадна още на старта. 27-годишният босненец бе победен в три сета от словака Мартин Клижан - 0:6, 6:3, 2:6. Един от фаворитите - Андреас Сепи (Италия), каза \"довиждане\" на София много рано. Сепи бе пратен рано у дома от унгареца Мартон Фучович - 2:6, 6:7(2). Тази вечер след 18 часа са мачовете Роберто Баутиста Агут (Испания) - Матю Ебдън (Австралия) и Карен Хачанов - Матео Беретини (Италия), а от 18:30 пресконференция ще даде Стефанос Циципас. Всичко, което трябва да знаете за турнира \"София оупън\"", "date": "2019.02.06", "title": "Край на българското участие на \"София оупън\""}
{"url": "http://clubz.bg/79147-siderov_plashi_simeonov_s_izvestno_kolichestvo_interesni_fotosi", "text": "Послеписът е от редакцията на партийния вестник \"Атака\", \"парцалът\" е самото издание, а \"г-н Симеонов\" е коалиционният партньор на Волен Сидеров, лидер на НФСБ и един от тримата съпредседатели на управляващата малка коалиция Обединени патриоти Валери Симеонов. Съдържанието на \"известното количество интересни фотоси\" обаче е неизвестно. След кратко затишие: евровотът - нов повод за \"патриотични войни\" С тази закана от страниците на партийния вестник на Сидеров продължи днес в пореден епизод сагата \"Обединени патриоти\". Както е изветсно, лидерите в малката коалиция не си говорят и дори не се събират на заседания на парламентарната си група. Отсъстващ обикновено е председателят на \"Атака\". Но напрежението е най-вече по линията Сидеров-Симеонов.  Гореописаната заплаха за огласяването на някакви снимки е поместена в  на вестник \"Атака\" от 4 февруари- в статия, посветена на една тв изява на бившия вицепремиер в тв \"Европа\". Подписана е от \"Екип \"пасквилчици\" на \"парцала\"\", което издава и повода за написването й - по този начин Валери Симеонов е определи в телевизионното си участие в предаването на Георги Коритаров медиите на Сидеров. Текстът продължава с любимото на Волен Сидеров \"припомняне\", че той е направил Симеонов политик, вкарал го е в парламента и в Министерския съвет и т.н. и завършва със заканата за \"интересните фотоси\". Вестникът стана интересен за медиите едва днес поради факта, че хартиеното му издание се разпространява в парламента.  \"Патриотите\" не си говорят за евровота. Но искали Никой от участниците в \"епизодите\" не коментира снимките - а само това кой кого е направил политик - Симеонов Сидеров или обратното. Сидеров е на мода. Но и Хитлер е бил \"Патриотите\" не си говорят за евровота. Но искали Сидеров е на мода. Но и Хитлер е бил", "date": "2019.02.06", "title": "Сидеров плаши Симеонов с \"известно количество интересни фотоси\""}
{"url": "http://clubz.bg/79146-germaniq_misli_da_pusne_li_huavej_v_mobilnite_si_5g_mreji", "text": "Германски министри обсъждат в сряда как да запазят сигурността на бъдещите мобилни съобщителни мрежи от пето поколение (5G) на фона на усилени дебати дали най-голямата икономика в Европейския съюз да затвори пазара си за китайската корпорация \"Хуавей текнолъджис\" (Huawei Technologies), предаде Ройтерс. Канцлерката Ангела Меркел беше казала, че страната й се нуждае от гаранции, че \"Хуавей\" няма да предава данни на китайската държава, преди корпорацията да може да вземе участие в изграждането на мрежите от пето поколение, които ще свързват всичко - от превозни средства до заводи - с много по-големи от сегашните скорости. Всекидневникът \"Ханделсблат\" цитира правителствени източници да казват, че тема на срещата е дали каталог за сигурност, подготвен от федералния мрежов регулатор \"Бе Нетц А\" (BNetzA) и от агенцията за киберсигурност Бе Ес И (BSI), заедно с правилата за сертифициране и споразумение против шпионажа с Китай биха били достатъчни да гарантират сигурността на 5G мрежата. \"Хуавей\", която е лидерът в световния пазар на съобщителните мрежи с годишни продажби над $100 млрд., е под наблюдение за връзки с китайското правителство, което използва нейни технологии за шпионаж, посочва Ройтерс. Компанията отхвърля тези подозрения. САЩ се опитват да убедят европейските си партньори да не купуват технологии от \"Хуавей\". В срещата, насрочена след редовното заседание на федералното правителство в Берлин, ще участват министрите на икономиката, вътрешните работи, финансите и транспорта. Не се очаква тя да вземе решение. Ведомствата се опитват да изработят обща позиция за бъдещата политика спрямо \"Хуавей\". Един от спорните въпроси е дали решението за участието на тази корпорация трябва да предшества предстоящ търг за изграждане на мрежите от пето поколение.", "date": "2019.02.06", "title": "Германия мисли да пусне ли \"Хуавей\" в мобилните си 5G мрежи "}
{"url": "http://clubz.bg/79151-stolichen_dqdo_dade_na_izmamnik_91_540_lv_i_zlato", "text": "СДВР работи по изключително крупна ало-измама, става ясно от съобщение на пресцентъра. Вчера към 13.30 ч. помощ в полицията потърсил 71-годишен столичанин. Пред служителите на реда той обяснил,  , че неговата помощ ще е от съществено значение, допълва МВР. Ало-измамници тормозят леля Пенка, майката на Стоичков По случая е образувано досъдебно производство, в рамките на което са предприети оперативно-издирвателни действия с цел установяване и задържане на извършителите на престъплението, пишат от СДВР. По-късно на брифинг Иво Величков от столичната полиция обяви, че измаменият е архитект. Той получил много обаждания - първо на домашния телефон, после на мобилния. Няколко дни по-късно се усетил . Разказал на полицаите, че оставил парите в градинка до Транспортна болница в София.  Жена от София даде 400 хил. лв. и злато на телефонни измамници През юни 2018 г. пак в столицата жена даде над 400 000 лв. и злато на измамници. От полицията отново напомнят: Според Величков в София всеки ден има по една жертва. Жена от София даде 400 хил. лв. и злато на телефонни измамници", "date": "2019.02.06", "title": "Столичен дядо даде на измамник 91 540 лв. и злато"}
{"url": "http://clubz.bg/79148-veche_kategorichno_kabinetyt_prizna_guajdo_za_prezident", "text": "Вече категорично: българското правителство изрази подкрепа за Хуан Гуайдо в качеството му на временно изпълняващ функциите на държавен глава на Боливарска република Венецуела. Това стана днес с решение на Министерския съвет.  В течение на няколко дни, докато европейските държави масово даваха подкрепа за Гуайдо, кабинетът не изразяваше еднозначна позиция. Радев подкрепи Мадуро. Правителството - мнозинството в ЕС В понеделник от Министерството на външните работи излязоха със собствена декларация, в която се припомня, че  \"ЕС, включително България, призова за спешно провеждане на свободни, прозрачни и честни президентски избори във Венецуела\" (ЕС не е единен по въпроса, б.р.). Но от МВнР посочиха, че нямат право да формулират външната политика на правителството - това е в прерогативите на Министерския съвет. Във вторник Съветът за сигурността при Министерския съвет заседава извънредно, като след срещата стана ясно, че страната ни подкрепя мнозинството държави в Съюза - без да се заявява еднозначна подкрепа за Гуайдо. Преди правителството и МВнР обаче отношение взе президентът Румен Радев, според когото \"България трябва да се въздържи от подкрепа на предложената европейска позиция\". Това му спечели критики като поддръжник на режима на Николас Мадуро.  Президентът Румен Радев: Да се въздържим за Венецуела Днес от МС вече назовават тази подкрепа с имена: Кой в България крепи Мадуро? Този път немногобройната венецуелска общност у нас бе доволна от българските власти. Вчера общността изрази недоволство от позицията на президента Румен Радев. Мелендес дори призова той да бъде посетен. Президентът Румен Радев: Да се въздържим за Венецуела Кой в България крепи Мадуро?", "date": "2019.02.06", "title": "Вече категорично: кабинетът призна Гуайдо за президент"}
{"url": "http://clubz.bg/79153-grigor_dimitrov_nqma_da_igrae_tenis_do_kraq_na_fevruari", "text": "Григор Димитров ще пропусне и турнира в Акапулко, Мексико - 25 февруари - 2 март, съобщава сайтът Tenniskafe, позовавайки се на щаба на първата ни ракета. Григор Димитров пропуска турнир заради травма Най-добрият ни тенисист има травма в рамото, заради която няма да играе следващата седмица в Ротердам. Оказало се, че трябва да почива още малко. Димитров спечели титлата в Акапулко през 2014 г., а през 2017-а и 2018-а не участва. Григор иска да е на линия за първите два \"Мастърс\" турнира за годината - в Индиън Уелс, Калифорния и в Маями. Те са през март, след което започва сезонът на клей. Григор Димитров посети параклиса \"Света Богородица\" в родния си град Хасковлията прекара около седмица в България, но вече се е завърнал в Монте Карло, където ще продължи с възстановяването и тренировките. На родна земя бившият №3 в света посети дом за деца със специални нужди в Перник, а през миналия уикенд Рилския манастир с майка си Мария, Катерина Малеева и нейният съпруг Георги Стоименов - негов мениджър. Григор Димитров посети параклиса \"Света Богородица\" в родния си град", "date": "2019.02.06", "title": "Григор Димитров няма да играе тенис до края на февруари"}
{"url": "http://clubz.bg/79157-ekscentrikyt_trymp_proiznese_shablonna_rech", "text": "При цялата политическа ексцентричност на президента Тръмп, той произнесе една доста шаблонна реч \"За състоянието на съюза\",  Както и миналата година, Тръмп предложи стандартен списък от широки политически цели - много от тях амбициозни, някои, радващи се на двупартийна подкрепа, и единици, за които има вероятност да стигнат донякъде в тази свръхполяризирана атмосфера. Тържествените му обещания да намали цените на лекарствата, отпускани с рецепта, да се справи с бясната епидемия с опиоиди и с разпадащата се инфраструктура на Америка можеха да се вземат направо от бележките за речта му \"За състоянието на съюза\" през 2018 г. Призивът му за борба с рака при децата беше нов, но парите, които той предложи за тази цел - 500 милиона долара за период от 10 години, едва ли съответстват на задачата. Президентът изпълни химн в прослава на \"единството\", който би могъл да бъде и на някой негов предшественик. Не че Тръмп избегна горещите теми. Той говори за абортите и за Сирия, за \"огромната яростно настъпление\" на мигрантите към южната граница. Но сърцевината на неговото обръщение, така както беше разпространено и предварително раздуто от Белия дом, звучеше като безличен продукт на т.нар. генератори на речи. Накратко казано, утешителното послание на Тръмп беше в пълно противоречие с горчивата истина за това как управлява досега. Така целият спектакъл - намерил отражение във враждебността, която вибрираше между двете страни, хванати в капана на Камарата, показа истинското състояние на съюза: раздробен, нервен, болезнено нефункционален. Обръщението \"За състоянието на съюза\" е един от онези моменти, които позволяват на Тръмп да играе ролята на президент, тържествено, с овации и ставане на крака и нещо още по-сладко - с опоненти, които са зрители по неволя. Дори и самият Тръмп схваща, че в тази една-единствена вечер той е призован да се издигне над пристрастията и да се обърне към цялата нация, а не само към твърдите си привърженици. Като оставим настрана общата тема, той не се справи с това предизвикателство.  Президентът, срещу когото се водят няколко разследвания и от когото демократите в камарата твърдо са решили да търсят сметка, призова да се сложи край на \"нелепите партийни разследвания\". В подготовката за голямата вечер туитите и изказванията на президента целяха да разпалват страстите. Той се нахвърли на лидерите на демократите и многократно заплаши да обяви национално извънредно положение, ако законодателите не осигурят милиарди за неговата гранична стена. В предварителна среща с телевизионни водещи на новинарски емисии нарече Чък Шумър, лидера на демократите в Сената, \"отвратителен подлец\". Демократите отговориха чрез подбора на гости, които според плана им трябваше да отбележат политически точки. Сред тях имаше \"мечтатели\" и имигранти без документи (някои от които са работили за Тръмп или в негов курортен обект), членове на семействата на жертви на масови стрелби, транссексуални военнослужещи, активистка на движението АзСъщо и внушителна група федерални служители, които живяха без заплати, докато правителството беше спряло работа. Десетки жени демократки се появиха облечени целите в бяло, напомняне за суфражетките от началото на 20 в. и проява на сестринска солидарност с всички жени. В речта си президентът отново и отново се опита, поне за една вечер, да промени тона, който беше възприел от деня, в който обяви кандидатурата си с нападка срещу мексикански имигранти. Думите на Тръмп може и да звучат неискрено, но действията му са невероятно важни. Ако вземем предвид колко дълбоко е разделено управлението, колко наранена и смутена е нацията, е невъзможно да не останеш верен на надежда, че той все още може да се издигне до висотата на поста си и да направи нещо за сънародниците си. Но вместо да чакаме това да се случи, най-мъдрото поведение за гражданите, заинтересовани от по-силен съюз, е те самите да се съсредоточат върху изграждането му. ", "date": "2019.02.06", "title": "Ексцентрикът Тръмп произнесе шаблонна реч"}
{"url": "http://clubz.bg/79149-ruskoto_posolstvo_mobilizira_stotici_vyprosi_s_akciq_popitajposlanika", "text": "Кога ще отпаднат руските визи, ще бъдат ли върнати отнетите архиви от Червената армия през 1944 г., ще идва ли президентът Владимир Путин в България, може ли да приемем руската рубла и кога Русия ще ни освободи от ЕС и НАТО?  Това са само някои от стотиците въпроси, които вече близо денонощие се задават на официалната страница във фейсбук на руската дипломатическа мисия в София. Оттам съобщиха преди ден, че в навечерието на Деня на дипломатическия работник, който се отбелязва в Русия на 10 февруари, стартират акция #ПопитайПосланика. Сериозни въпроси се поставят за провала на проекта \"Южен поток\", ще минават ли руски тръби от \"Турски поток\" и за газовите договори между двете страни.  Наши сънародници искат в повече училища да се учи руски език, други питат за дуалното училище и привличането на български студенти. Други искат да разберат дали ще има директна жп връзка София - Москва, туристически кораб от Бургас до Севастопол и руски концерти в разгара на туристическия сезон през лятото.", "date": "2019.02.06", "title": "Руското посолство мобилизира стотици въпроси с акция #ПопитайПосланика"}
{"url": "http://clubz.bg/79158-bsp_za_cik_a_ako_deputatite_reshat_che_sa_nesmenqemi", "text": "Депутатите от БСП внесоха днес   на решение, с който да се стартира процедура за избор на нова Централна избирателна комисия (ЦИК). Това си намерение от левицата обявиха още вчера, като то е мотивирано с факта, че мандатът на сегашната ЦИК изтича на 21 март. От ГЕРБ обаче заявиха, че няма да подкрепят подмяна на състава на Комисията два месеца преди изборите за Европейски парламент. Те са насрочени на 26 май. ГЕРБ за машинното гласуване: И ние желаем, и ние мечтаем Управляващите обаче се позовават на редица решения на Конституционния съд, според които дори и при изтекъл мандат дадено длъжностно лице може да продължи да изпълнява служебните си задължения на поста. В ИК е записано, че \"членовете на комисията изпълняват правомощията си и след изтичането на техния мандат до встъпване в длъжност на новите членове\". Но най-вече от ГЕРБ са против подмяната на състава преди вота, защото това според тях щяло да доведе до хаос при провеждането на изборите за ЕП. И дадоха заявка, че ще настояват същата ЦИК да произведе и изборите за местни парламенти тази есен. Според ИК комисията се състои от 18 души, в т.ч. председателят, заместниците му и секретарят. Настоящият състав е по-голям заради записаното изключение за периода 2014-2019 година да се попълва при нови парламентарно представени партии, в т.ч. в ЕП (така напр. и \"Воля\" вече има свой представител в ЦИК). Разпределението е квотно - на база тежестта на политическите формации в НС. Оказа се, че \"Обединени патриоти\" и ДПС нямат притеснения дори и да стартира процедура за избор на нов ЦИК - ще излъчат сегашните си опитни в изборите представители, коментираха депутати от двете формации. Очаква се обаче предложението на БСП да не бъде възприето от парламента.", "date": "2019.02.06", "title": "БСП за ЦИК: А ако депутатите решат, че са несменяеми"}
{"url": "http://clubz.bg/79154-ek_ne_pozvoli_na_alstom_i_simens_da_sleqt_jp_biznesa_si", "text": "Европейската комисия блокира планираното сливане на железопътния бизнес на германския концерн \"Сименс\" (Siemens) и френската група \"Алстом\" (Alstom) с мотива, че компаниите не са успели да разсеят \"сериозните\" притеснения, свързани с конкуренцията, предаде ДПА, цитирана от БТА. Това сливане би довело до по-високи цени на сигнализиращите системи, които осигуряват безопасността на пътниците, както и на следващите поколения високоскоростни влакове, посочи еврокомисарят за конкуренцията г-жа Маргрете Вестагер. Комисията забранява сливането, тъй като компаниите не желаят да намерят решения, които да разсеят нашите сериозни притеснения за конкуренцията, допълни тя в изявление. Двете компании заявяваха, че сливането ще им позволи да се конкурират по-добре с чуждестранни компании, като например китайския производител в сектора Си Ар Ар Си (CRRC). Комисията обаче установи, че китайските доставчици в момента \"не присъстват\" на ключовия европейски пазар за сигнализиращи системи и е \"малко вероятно\" в обозримо бъдеще да представляват заплаха за производството на високоскоростните влакове на \"Сименс\" и \"Алстом\". \"Сименс\" произвежда високоскоростните влакове И Це Е (ICE), а \"Алстом\" - влаковете Те Же Ве (TGV). Главният изпълнителен директор на \"Сименс\" Джо Кезер разкритикува днес ветото на Европейската комисия върху сливането, като призова за \"структурно\" обновяване на европейската промишлена политика на фона на американската и китайската конкуренция, предаде Франс прес. Франция и Германия предвиждат инициатива за реформа на европейските правила за конкуренцията за противодействие на Китай, заяви днес германският министър на икономиката Петер Алтмайер, цитиран от Франс прес. \n\tТой изтъкна, че се подготвя френско-германска инициатива за преосмисляне и промяна на европейските правила за конкуренцията, без да посочва повече подробности, предаде БТА. Агенцията посочи, че още преди да бъде обявено отхвърлянето на обединението на жп дейностите на двете групи, което се очакваше, френският министър на финансите Брюно Льо Мер го определи като \"политическа грешка\", която \"ще обслужи икономическите интереси на Китай\". От своя Алтмайер още вчера призова за политика, подкрепяща обединенията на компании в европейски мащаби, за може да има \"равенство\" в играта на международната сцена. По думите му има сфери като авиацията, жп превозите и банките, в които би било по-добре да се разглежда като референтен международният пазар, вместо европейският. Европейската комисарка за конкуренцията Маргрете Вестагер също защити \"правото на конкуренция в ЕС, насърчаваща добрите европейски шампиони\", но изтъкна, че \"за да си конкурентен в чужбина, трябва конкуренцията да се възцари у дома\". Кезер разкритикува ветото на Европейската комисия върху сливането, като призова за \"структурно\" обновяване на европейската промишлена политика на фона на американската и китайската конкуренция. Европейската комисия, която разполага от 1989 година с право на вето върху сливанията, не го е използвала често. За близо 30 години са били одобрени над 6000 сливания, а по-малко от трийсет са били блокирани. ", "date": "2019.02.06", "title": "ЕК не позволи на \"Алстом\" и \"Сименс\" да слеят жп бизнеса си"}
{"url": "http://clubz.bg/79144-sasht_otstypvat_ot_blizkiq_iztok_i_nastypvat_v_latinska_amerika", "text": "САЩ отстъпват от Близкия изток и настъпват в Латинска Америка - особено във Венецуела. Преди предстоящите избори и с неизвестните около \"Брекзит\" Европа е на кръстопът. Балканите - позападняват, а Китай - неотклонно расте. Това са основните акценти в месечния доклад на института \"Иван Хаджийски\" по актуални международни събития. Договорът за ликвидация на ракетите със среден и близък обсег загуби валидност. Светът се изправя пред рискове и проблеми на нова надпревара във въоръжаването. Логиката сякаш е рейгъновска: денонсиране на споразумението ще освободи ръцете за ново военно производство, което на свой ред ще принуди Русия да излезе с реципрочен отговор, а това ще упражни разрушителен ефект върху и без това крехката руска икономика и ще я повлече към дъното. Също рейгъновски изглеждат и предполагаемите геополитически ефекти от този курс: Европа да се превърне в заложник на ракетното противопоставяне, също както в последното десетилетие на Студената война. Нещо повече, след като Европа е неподготвена да реагира на новото предизвикателство за сигурността си със собствен „чадър“, ще ѝ се наложи да препотвърди необходимостта от американския. За Близкия изток Тръмп беше много красноречив: „Ние изпращаме войски в страни, за чието съществуване обикновените американци дори не подозират… Америка не може да бъде световен жандарм… Вложихме в Близкия Изток 6-7 милиарда долара и не получихме нищо… Сирия – това не са богатства. Това е пясък и кръв…”. САЩ очевидно вървят към изтегляне от Близкия изток. Макар изтеглянето от Сирия да е заредено с неприятни и за Тръмп политически последици. През това време текат и предварителни договорки между САЩ и талибаните. Основно условие на движението „Талибан” е пълното изтегляне на всички чужди войски в страната. Събитията във Венецуела пък сякаш дават възможност на Тръмп да реализира онова, което предшественикът му Обама не успя – да отстрани режима в богатата с петрол латиноамериканска страна. Сега ситуацията е и по-удобна:вятърът в региона смени посоката си и с дискретното съдействие на Вашингтон лявата хегемония в двете водещи страни в Южна Америка – Бразилия и Аржентина, беше прекъсната Зад Гуайдо е средната класа. Мадуро също има привърженици, но в страната има хуманитарна криза, която новите санкции задълбочават. Оттук нататък има няколко варианта. Мадуро \"да сдаде властта”. Предсрочен вот за президент. Вероятно е Мадуро да загуби, а ако спечели – просто изборите няма да бъдат признати. Революционен вариант: Мадуро остава на поста си „до последно”, каквото и да се случи. Вероятна е гражданска война и/или военна интервенция. Както казват във Вашингтон: „всички опции са на масата”. Можем да си представим и продължението на гражданска война: партизански действия в течение на години… Въоръженият изход би бил пагубен за страната. БСП за Венецуела: Не ни е работа кой е президент на друга страна Президентът Румен Радев: Да се въздържим за Венецуела ЕС продължава да трепери от предстоящите избори за ЕП и от „висящия“ проблем с Великобритания. През това време се очертаха две оси:   и  . Всъщност в Аахен (столицата на Карл Велики!) Макрон и Меркел се споразумяха за нещо повече от обща отбрана и сигурност, за две не по-малко важни неща: ново движение към федерална Европа и фактическа реализация на идеята за „Европа на две скорости“. Другите държави-членки съзнават, че не може да съществува път на по-задълбочена европейска интеграция, заобикалящ Франция и Германия, и ще бъдат поставени пред свършен факт – или приемат френско-германския дневен ред, или се обявяват срещу него с целия риск да попаднат под знаменателя на антиевропейските сили. Опит за алтернатива бе лансиран в хода на визитата на италианския вицепремиер Матео Салвини във Варшава. „Европейската пролет“ на възраждане на истинските ценности, както я нарече Салвини, също има символен характер и препраща към Пролетта на народите от 1848 г., заявила стремежа на европейските нации за еманципация в национални държави. Ратификацията на Преспанския договор има многообразни последици. Например, албанският фактор на Балканите получава нови възможности за утвърждаване. Една бъдеща федерализация на Македония пък вече няма да крие досегашния директен риск от разпад на държавата. Русия продължава да губи инструменти за влияние в региона, след влизането на Хърватия в ЕС и на Черна гора в НАТО. Категоричната подкрепа на Запада за Гърция и за правителството на Ципрас продължава. Вижда се и стремежът на западните сили да потикнат и Белград и Прищина към сделка. Но решаване на междудържавен спор на Балканите посредством териториални промени незабавно би отключил „приспания“ казус с Босна и Херцеговина. И ако западният натиск над Белград е традиционен и не се пази в особена тайна, този над Прищина все повече се засилва. Като най-пресни примери могат да се посочат позицията на американската администрация, че Косово трябва да отмени наложените мита на стоки от Сърбия или отказът на САЩ да дадат виза на косовския премиер Харадинай, разглеждан като по-голям „ястреб“ от президента Тачи. Независимо от резервите си към политиката на президента Вучич (който неведнъж по титовски се опитва да играе между Москва и Вашингтон), Русия няма особен избор, освен на този етап да застане зад Сърбия – единственият оставащ партньор на Балканите. Всъщност онова, което Москва може сега да предложи като гарант за своето влияние в региона, е икономическо изкушение във вид на продължението на „Турски поток“ към Централна Европа. Това би затвърдило нейната незаобиколимост. А подновеното предложение към Вучич Сърбия да сключи споразумение за свободна търговия с Евразийския икономически съюз обозначава и засилващ се натиск над сръбското държавно ръководство да се определи по-ясно в своята „двойна игра“. Открит въпрос остава и македонският „идентитет”. Македонският национализъм, македонизмът, премина през две фази. Първата беше утвърждаване за сметка на българската история и култура. Втората, наречена „антиквизация” – за сметка на елинистичното наследство. Договорът от Преспа нанася смъртен удар на македонизма, разбиран като „антиквизация”. Остава проблемът с България. Икономическите преговори на Китай със САЩ по досегашни информации вървят успешно. При това на фона на излязлата равносметка за 2018 г.: китайският износ за САЩ е достигнал $478 млрд. (+11.3%), срещу внос от едва $155 млрд. (+0.7%). Американският дефицит в търговията с Китай продължава да се увеличава, а китайският БВП регистрира годишен ръст от 6.6%. Междувременно, в последните седмици Китай достигна до обратната страна на Луната. В открито море излезе десантен кораб, въоръжен с ново по тип електромагнитно оръдие, с което не разполагат нито САЩ, нито Русия. През това време президентът Си Дзинпин допусна, че обединението с Тайван може да стане и по… военен път. Подобна декларация до неотдавна би дала повод за шумен скандал и заплахи, сега – не. В същото време САЩ и лично президентът Тръмп държат да се прекрати практиката, при която американски фирми споделят технологична информация с китайски партньори, а в замяна получават достъп до благодатния китайски пазар. Търговската война между САЩ и Китай преминава в технологична. Достатъчно е да се видят действията срещу Huawei и умножаващите се сигнали, включително по време на Световния икономически форум в Давос, че е възможно САЩ да започнат да разглеждат китайското „проникване“ в 5G-мрежите като заплаха за националната сигурност. Политическата криза в САЩ прерасна във „война на институциите” – между Белия дом и Конгреса, по ключова тема за новия бюджет. Тръмп се нуждае спешно от външнополитически успех. Възможностите са главно две: успех в икономическите преговори с Китай и проамерикански политически завой на Венецуела. Положението на Тръмп е усложнено от поне три фактора. Първо, нарастват основанията за процедура по импийчмънт, особено след разкритията, че (възможно) президентът е дал указания (на адвоката Коен) да заблуждава Конгреса. Второ, напрежение възниква в отношенията на Тръмп с част от военнитеслед оставката на ген. Матис и започващото изтегляне от Близкия Изток. Трето, сенаторът Мит Ромни от Републиканската партия направи заявка за ролята на „втори МакКейн“, със статия във „Вашингтон Пост“, в която изказва съмнения, че Тръмп отговаря на моралните изисквания за президент. Ако установеният от Тръмп контрол върху републиканското мнозинство в Сената се пропука, това би могло да има тежки последици и за неговия мандат, и за шансовете да бъде водещ кандидат на партията на изборите през 2020 г. Президентът Румен Радев: Да се въздържим за Венецуела", "date": "2019.02.06", "title": "\"САЩ отстъпват от Близкия изток и настъпват в Латинска Америка\""}
{"url": "http://clubz.bg/79139-cvetan_vasilev_poiska_da_govori_pred_bylgarskiq_syd", "text": "Това каза днес адвокатът на Василев Константин Симеонов по време на делото \"КТБ\", което е на фаза изслушване на обяснения от подсъдимите. Симеонов обяви, че два пъти вече са искали в рамките на досъдебното производство от прокуратурата възможността  След като днес Симеонов предложи по всички възможни способи, технически приложения и в момент, когато  Василев да бъде разпитан дистанционно, от прокуратурата пак се възпротивиха. Според тях това било изключение в закона, а Цветан Василев, ако иска да говори, може да се съгласи да го екстрадират. Това издавало неговото недобросъвестно поведение и затова той не бива д бъде разпитван. Съдът намери, че следва да положи всички усилия, като предварително отправи запитване към компетентните органи както в България, така и в Сърбия относно възможностите - включително и технически такива. На това залата започна да ръкопляска, което видимо я ядоса и тя каза: \"Да изключим тези емоции, защото това не е панаир.\" По-късно пред журналисти Котнстантин Симеонов обясни кои са двата - според него - начина да се случи разпитът:   по Европейската конвенция за правна помощ по наказателно-правни въпроси. Другият е - чрез обикновена пряка видеоконферентна връзка. Първият вариант бил по-сложният, но той е, \"ако искаме да спазим и запетайката на закона\". Той минава през искане до Министерството на парвосъдието и тогава разпитът вероятно би се състоял в присъствие на сръбски съдия. Според Симеонов МП няма как да откаже подобно искане на български съд. Това заяви по-рано днес в края на обясненията си Георги Христов - бивш изпълнителен директор на КТБ. Той е един от 17-те налични обвиняеми и говори два дни - започна вчера и продължи днес. Тази възможност се появи, след като съдия Виржиния Петрова вчера постанови, че промяната в НПК позволява да спре по средата многомесечното четене на обвинителния акт на прокуратурата. \"Всъщност прокурорите не искаха да четат собственото си творение\" Именно вчера зам. главният прокурор Иван Гешев използва по адрес на обвиняемите и адвокатите израза - \"удавник за сламка се хваща\". Гешев - цитиран обилно от \"онези\" медии - каза още, че обвиняемите вероятно протакат, защото разчитат На това обаче после уточни, че засега делото не се влияе от политика. От думите на Георги Христов стана ясно още, че той е в сложна обстановка - след като преди седмица му бе повдигнато ново обвинние за кредит от 25 млн. лв. от КТБ, му бе наложена парична гаранция от 50 000 лв. Христов обаче е със запорирани сметки от години като обвинем по \"голямото дело\" \"КТБ\". Вчера той заяви, че няма средства да си плати гаранцията по \"новото\" дело и така вероятно ще влезе в ареста... Което пък ще му попречи да участва в \"основното\" дело \"КТБ\".  До един другите обвиняеми заявиха, че не разбират в какво ги обвиняват. Процесът ще продължи на 12 март с разпит на свидетели. Списъкът им обаче бе леко разместен и така дългочаканият разпит на Бисер Лазов - бивша дясна ръка на Цветан Василев, а сега основен \"коз\" на прокуратурата, няма да е пръв.", "date": "2019.02.06", "title": "Цветан Василев поиска да говори пред българския съд"}
{"url": "http://clubz.bg/79140-pochina_todor_kavaldjiev_viceprezident_na_petyr_stoqnov", "text": "След продължително боледуване вицепрезидентът (1997-2002 г.) Тодор Кавалджиев е починал, съобщиха от БЗНС.  Тодор Кавалджиев е роден на 26 януари 1934 г. в с. Главан. Като ученик е бил арестуван, защото се опитва да възстанови Младежкия земеделски съюз..  През 1952 г. е пратен в затвора  в Хасково, защото се опитал да възстанови Земеделски младежки съюз /ЗМС/ в околията.  Лежи 11 години в Пазарджишкия и Старозагорския затвор. Бил е два пъти в лагера в Белене.  Между 1952 и 1963 г. е съден, изселван, лежал в затворите в Хасково, Пазарджик и Плевен.  През 1989 г. е един от възстановилите БЗНС -\"Никола Петков\". На 15 март същата година се обръща чрез радио „Свободна Европа“ към министър-председателя Георги Атанасов с искане за премахване на закона за разтурване на БЗНС „Никола Петков“ и за амнистиране на съдените по този закон. Избран е за народен представител във Великото народно събрание, а през 1996 г. - за вицепрезидент на президента Петър Стоянов.  Първи алармира за корупционни практики и за това, че бивши комунисти най-активно овладяват предприятия и мощности в процеса на приватизация, като често просто ги източват и унищожават. До последния си дъх беше пример за честност и почтеност. С всяко свое действие през целия си живот той служеше за пример за всички нас, написаха от БЗНС. Автор е на няколко книги, повечето посветени на историята на земеделското движение в България - \"Алманах на БЗСН и неговите жертви\", \"История на ЗЕМС\", \"100 години БЗНС\" и др., както и на \"Богат съм с любовта си към хората. Полититически писма и речи, статии и интервюта, писма от затвора, дневник, стихотворения, мисли и афоризми.\" От името на БЗНС председателят на Съюза Николай Ненчев отправи най-искрени съболезнования на близките му. Поклон пред светлата му памет!", "date": "2019.02.06", "title": "Почина Тодор Кавалджиев, вицепрезидент на Петър Стоянов"}
{"url": "http://clubz.bg/79141-koga_borisov_shte_osydi_borisov_kogato_ninova_osydi_sebe_si", "text": "Парламентът одобри доклада за изпълнението на решенията на Европейския съд по правата на човека в Страсбург по дела срещу България за 2017 г. Общият брой на висящите дела срещу страната ни възлиза на 59 250 или с 29% по-малко в сравнение с края на 2016 г.  Към 31 декември 2017 г. по-голямата част от висящите дела на Европейския съд по правата на човека са срещу Румъния, Русия, Турция и Украйна. Следват Италия, Унгария, Азербайджан, Грузия, Армения и Полша. Останалите 37 държави формират 15,4 % от висящите жалби или 8 650. През 2017 г. по този критерий България е на 15-о място с 623 броя жалби. България е на 19-о място по брой жалби на глава на населението. През 2017 г. са постановени 65 решения по дела срещу България. Това заяви лидерът на БСП Корнелия Нинова по време на дебата. Тя допълни, че проблемите, свързани с решенията на съда в Страсбург са, че управляващите първо отнемат права на гражданите, а гражданите после плащат за това, а представителите на властта остават безнаказани. И допълни: Нинова заяви, че ако БСП спечели изборите, ще заведе искове срещу \"тези,които са отнели правата на българите\". Шефът на правната комисия Данаил Кирилов не й остана длъжен. Той каза още, че голяма част от системните проблеми, свързани с решенията на Европейския съд, вече са преодолени. Крум Зарков (БСП) определи доклада като \"формалистика и фалш\". Това каза Зарков.", "date": "2019.02.06", "title": "Кога Борисов ще осъди Борисов? Когато Нинова осъди себе си"}
{"url": "http://clubz.bg/79137-borisov_pokazva_kak_dyrjavata_shte_lovi_dete_s_poqs_v_dunav_v_cherno_more", "text": "Държавата ще следи онлайн движението на петрола от танкера до бензиностанцията. Това стана ясно от думите на премиера Бойко Борисов преди началото на заседанието на правителството. Целият процес ще бъде следен в нов контрабанден център, който ще бъде демонстриран публично в петък. Борисов иска да се покаже целият контрол на движение на суровината, понеже \"много се упражняваха по темата горива\". За видеонаблюдението върху горивата премиерът съобщи още преди няколко дни, като изтъкна, че с него успехите в борбата с контрабандата ще бъдат подобни на тези с алкохола и цигарите. Заводите бълват за износ, доходите растат, за театрите няма билети Това каза тогава Борисов. И допълни, че  е въведено 24-часово видеонаблюдение с памет в сървърите, за да може да се направи проверка на движението на горивото при желание.", "date": "2019.02.06", "title": "Борисов показва как държавата ще лови \"дете с пояс... в Дунав... в Черно море\""}
{"url": "http://clubz.bg/79138-prezidentyt_e_naj_golemiqt_opozicionen_centyr_v_momenta", "text": "Това са само някои от тезите, които развива Добромир Живков в интервю за \"Клуб Z\". Той е социолог и управител на агенция \"Маркет Линкс\". Първото, което трябва да бъде пояснено тук, е, че данните през ноември представят нагласите за гласуване на избори за Народно събрание, докато от началото на годината вече отчитаме и нагласите за предстоящите избори за ЕП, които и резултати публикувахме в края на януари. Това са два различни избора със съответните различни кампании и най-вече различна степен на мобилизация на партийните електорати. Разликата между двете водещи политически сили се дължи не толкова на ясно изразена политическа активност на ГЕРБ, колкото на политиката, която води БСП. Нека на първо място отчетем последователността в евроскептицизма, който изразява БСП по редица въпроси, откакто г-жа Нинова пое ръководството на партията. През миналата година станахме свидетели на много силна и остра кампания срещу Истанбулската конвенция, чийто общ фон беше използван за откровени манипулации от множество и различни субекти най-вече вляво от политическия център. Видяхме и ценностния разрив между БСП и европейските леви, който също е част от тази политическа линия. В такъв контекст е огромно предизвикателство да успееш да мобилизираш електората си да участва в предстоящите избори през май. Тук не виждам много варианти за позитивни послания в предизборната кампания, които българските социалисти биха могли да отправят към симпатизантите си. Говорейки за ГЕРБ и въпреки относително ниската степен на доверие, с която се ползва премиерът, всяка по-явна и продължителна негова публична изява успява да сплоти партийния електорат. Смятам, че такъв ефект имаше именно след националната работна среща на ГЕРБ през януари. Факт е, че има натрупано социално напрежение и то е значително по-високо от отчетеното през януари 2018 г. Това напрежение обаче не можа да намери своето масово изражение в края на миналата година. Протестите, на които станахме свидетели, не притежаваха особен заряд. Не можем да кажем, че управлението получава висока оценка, дори напротив. Доверие в правителството имат по-малко от 30% от гражданите, като още не е достигната критичната точка на гражданското недоволство. А нека не забравяме и мерките на управляващите за повишаване на възнагражденията в публичната сфера, които неизбежно водят до вероятно само временни, но все пак реални политически позитиви за ГЕРБ. Общественото мнение е силно реактивно и е такова особено по отношение на теми, свързани с конфликти на етническа основа. Като основна причина за по-добрите стойности на подкрепа за ОП, чиято коалиция иначе е видимо нестабилна, можем да посочим събитията във Войводиново, умело използвани за политически пиар от вицепремиера. Предвид пазарната ниша на евроскептицизма и умерения национализъм в България \"патриотите\" показват потенциал за място в бъдещия ЕП.  Тази извънпарламентарна коалиция показва много плавна, но устойчива тенденция към увеличаваща се подкрепа. Тук трябва да бъде отчетено успоредното развитие на няколко процеса. От една страна, „Демократична България“ се бори да направи разпознаваем своя бранд в тази част от политическия спектър, в която през последните години се нароиха нови субекти. Традиционните десни избиратели са по-скоро предпазливи, но започват да припознават коалицията като изразител на техните интереси. От друга, коалицията постига висока степен на мобилизация на симпатизантите си чрез отчетливо опозиционно говорене и силно проевропейска позиция, а такъв профил липсва в политическото ни пространство. В контекста на намаляващо доверие към настоящата формула на управление и мнозинство на българите, подкрепящи членството ни в ЕС, тези усилия започват да дават резултат. Говорейки за опозиция, това е големият опозиционен център в настоящия момент. Президентът поддържа високи нива на одобрение най-вече поради това, че до голяма степен ясно и разбираемо артикулира обществените проблеми по начин, по който ги вижда голяма част от българските граждани. Трябва да добавим, че го прави значително по-успешно от БСП и г-жа Нинова, които буквално остават на втора опозиционна линия. Досега щетите за БСП от тази конфигурация бяха повече в комуникационен аспект, докато след по-отчетливата заявка на г-н Радев за подкрепа за нова партия вече може да се очаква известно разфокусиране на електората на БСП на предстоящите избори за ЕП. По-скоро негативна и компроматна. БСП вероятно ще заложи на патриотичен и умерено евроскептичен тон със социален привкус, но много повече ще води битка на вътрешнополитическия фронт. Това е единственият полезен ход за мобилизация. Не вярвам ГЕРБ да предложат нещо по-различно от предишни избори. Партията ще се върне към основите на собствената си европейска идентичност, която не е безвъпросна. Компромати очаквам и от ГЕРБ в посока БСП, но това ще бъде по-скоро вид защитна тактика. ДПС ще продължи да гради публичен образ на европейска либерална партия, което ще бъде повече имиджова заявка на национално ниво, отколкото реален мобилизационен механизъм за твърдото ядро на партията. \"Воля\" изглежда е поела по пътя към изхода от българския политически живот, но изборите за ЕП по-скоро няма да обозначат тази крайна точка. Очаквам това да бъде компилация от най-доброто, което видяхме през последните две години. Скритият дневен ред на Брюксел ще бъде масата за билярд, на която топките ще бъдат Истанбулската конвенция и страхът от различните, имиграцията, загубата на суверенитет, особено при енергийните проекти и тук - двойните стандарти на европейската бюрокрация и силните в Европа. Разбира се, обща криза и полуразпадането на Съюза също ще бъдат сред внушаваните страхове. Важно е коя или кои биха били политическите сили, ако изобщо има такива, които биха могли да придвижат дебатите до наистина важните за ЕС теми. Дали пътят води към по-голяма интеграция или към отслабване на общностните връзки? Какъв е отговорът на популизма и национализма, които очевидно водят до влошаване качеството на европейската демокрация? Каква е геополитическата роля на Европа и какви трябва да бъдат стратегическите цели на Съюза в ситуация на динамична геополитическа обстановка и разклатени партньорства? Къде е ЕС в технологичното бъдеще, което се случва всекидневно около нас и което поставя множество икономически, но и етични въпроси. Изборите за Европейски парламент неизбежно ще бъдат разглеждани като междинен резултат, който евентуално ще подскаже съдбата на настоящото управление. Това е шансът на БСП да премери сили с основния си опонент след една тежка година за правителството. Към момента ГЕРБ има шанс да удържи минимална победа, но дори и да успее, това трудно би успокоило натрупаното напрежение в обществото. От настоящата перспектива избори 2 в 1 през есента изглеждат вероятен сценарий.", "date": "2019.02.06", "title": "Президентът е най-големият опозиционен център в момента"}
{"url": "http://clubz.bg/79142-rusiq_zatvarq_svidetel_na_jehova_za_6_godini", "text": "Руски съд изпрати член на сектата \"Свидетели на Йехова\" в затвора за 6 години, след като го призна за виновен в \"екстремизъм\" в сряда, съобщи Ройтерс. САЩ и Европейския съюз виждат делото срещу датчанина Денис Кристeнсен като лакмусов тест за религиозната свобода в Русия на фона на все по-обтегнатите отношения между нея и западните демокрации, отбелязва агенцията. Руски журналист е осъден за екстремизъм заради призив за референдум Кристенсен, първият задържан за екстремизъм \"свидетел на Йехова\" в Русия, не се е признал за виновен. Говорител на сектата в Русия е потвърдил осъждането на Кристeнсен пред Ройтерс. Осъденият е бил арестуван през май 2017 г. в гр. Орьол по обвинение, че е възстановил забранена предната година местна религиозна организация на \"Свидетели на Йехова\". Той е възразил, че не е възстановил организацията, а просто е събрал група съмишленици да изучават Библията, пише на уебсайта на \"Свидетели на Йехова\".  Съдебните заседания по делото са възстановени през април 2018 г. и при разпитите на свидетелите е станало ясно, че сбирките на групата са били наблюдавани тайно от руските служби за сигурност, пише още в съобщението. ЕС очаква Денис Кристенсен да бъде освободен незабавно и безусловно. Това се казва в   на Мая Коциянчич – говорител на върховния представител за външната политика и сигурността Федерика Могерини. От Европейската служба за външна дейност (ЕСВД) припомнят, че предстоят още дела срещу членове на „Свидетели на Йехова“ в Русия. Тя изтъква, че „Свидетели на Йехова“, както и други религиозни групи, трябва да се ползват от свобода на събиране без намеса, както гарантира руската конституция и в съгласие с международните ангажименти, поети от Москва.", "date": "2019.02.06", "title": "Русия затваря \"свидетел на Йехова\" за 6 години"}
{"url": "http://clubz.bg/79145-pylen_spisyk_na_nominaciite_za_%E2%80%9Eikar_2019%E2%80%9C", "text": "Съюзът на артистите в България обяви номинациите за театралните награди „Икар 2019“ на среща с медиите в Литературен клуб „Перото“. По традиция церемонията по връчването на отличията ще бъде на Международния ден на театъра 27 март. Събитието ще се проведе в Народния театър. Награди \"Икар\": Захари Бахаров със статуетка за \"Чамкория\", брат му Явор - за поддържаща роля Комисията, определила номинациите за 45-ото издание на наградите, е в състав: проф. Снежина Танковска  , проф. Ромео Попилиев  , Деница Езекиева  , Недялко Делчев  , Стефания Колева  , Елица Георгиева   и Калин Николов  .  за режисурата на „Животът е сън“ по Педро Калдерон де ла Барка, Театър „Зонг“, Център за култура и дебат „Червената къща“  за Жената в „Нирвана“ от Константин Илиев, реж. Максима Боева, Драматично-куклен театър „Васил Друмев“ – Шумен  за режисурата на „Нирвана“ от Константин Илиев, Драматично-куклен театър „Васил Друмев“ – Шумен  за Шърли в „Палачи“ от Мартин Макдона, реж. Стоян Радев, Театър „София“  за Димчо Дебелянов в „Дебелянов и ангелите“ от Александър Секулов, реж. Диана Добрева, Драматичен театър „Николай Масалитинов“ – Пловдив  за Сехизмундо в „Животът е сън“ по Педро Калдерон де ла Барка, реж. Дина Маркова, Театър „Зонг“, Център за култура и дебат „Червената къща“  за Джон в „Петел“ по пиесата „Cook“ от Майк Бартлет, реж. Стайко Мурджев, Младежки театър „Николай Бинев“  за Андре в „Бащата“ от Флориан Зелер, реж. Диана Добрева, Народен театър „Иван Вазов“  за Джина Екдал в „Дивата патица“ от Хенрик Ибсен, реж. Крис Шарков, Народен театър „Иван Вазов“  за „Дом за овце и сънища“ от Здрава Каменова, реж. Гергана Димитрова, Международна театрална мрежа „Undernational Affairs“, Център за култура и дебат „Червената къща“, Театър „Максим Горки“ (Студио „Я“) – Берлин, Театър „Ноймаркт“ – Цюрих в партньорство с ОСАИК „36 маймуни“  за „Приятно ми е, Ива!“ от Ива Тодорова, постановъчен консултант Стоян Радев, Театър 199 „Валентин Стойчев“  за Санчо Панса в „За какво Ви е Дон Кихот“ по романа „Дон Кихот де Ла Манча“ от Сервантес, драматургия Юрий Дачев, реж. Бина Харалампиева, Сатиричен театър „Алеко Константинов“  за Глигор в „Нова Библия“, Програма „Ноев ковчег“ по Йордан Радичков, реж. Иван Добчев, Театрална работилница „Сфумато“  за Хаджи Станьо в „Наблюдателите (Хипотеза за отвъдното)“ от Константин Илиев, реж. Явор Гърдев, Народен театър „Иван Вазов“  за Шарла в „Килър Джо“ от Трейси Летс, реж. Стайко Мурджев, Малък градски театър „Зад канала“  за Поп-фолк певица в „Поп-фолк хроники: Бели птици и куршуми“ – вербатим спектакъл, режисьор и драматург Неда Соколовска, Малък градски театър „Зад канала“  за Елизе в „Аз обичам, ти обичаш, тя обича“ от Теди Москов и Симон Шварц по филма „Обичахме се толкова много“ от Еторе Скола, реж. Теди Москов, Малък градски театър „Зад канала“  за „Neoдачници“ от Максим Горки, Народен театър „Иван Вазов“  за „Дивата патица“ от Хенрик Ибсен, Народен театър „Иван Вазов“  за „Петел“ по пиесата „Cook“ от Майк Бартлет, Младежки театър „Николай Бинев“  за „Нирвана“ от Константин Илиев, реж. Максима Боева, Драматично-куклен театър „Васил Друмев“ – Шумен  за „Нова Библия“, Програма „Ноев ковчег“ по Йордан Радичков, реж. Иван Добчев, Театрална работилница „Сфумато“  за „Дивата патица“ от Хенрик Ибсен, реж. Крис Шарков, Народен театър „Иван Вазов“  от Йордан Радичков, реж. Стоян Радев, Народен театър „Иван Вазов“ , Програма „Ноев ковчег“ по Йордан Радичков, реж. Иван Добчев, Театрална работилница „Сфумато“  от Евгений Шварц, сценична версия и постановка Явор Гърдев, ТМПЦ – Варна, Драматичен театър „Стоян Бъчваров“  за „Наемателят“ от Матяж Зупанчич, реж. Александра Петрова, Драматичен театър „Николай Масалитинов“ – Пловдив  за „Дом за овце и сънища“ от Здрава Каменова, реж. Гергана Димитрова, Международна театрална мрежа „Undernational Affairs“, Център за култура и дебат „Червената къща“, Театър „Максим Горки“ (Студио „Я“) – Берлин, Театър „Ноймаркт“ – Цюрих в партньорство с ОСАИК „36 маймуни“  за „Принцеса Турандот“ по Карло Гоци, реж. Маргарита Мачева, Драматичен театър „Никола Вапцаров“ – Благоевград  от Александър Секулов  от Ива Тодорова  от Стефан Цанев  за „Еволюция на смешното във френската класицистична комедия от ХVI век“, УИ „Св. Климент Охридски“ 2018  за „Цензурата по времето на комунизма или режимът на забраняване – позволяване“, Рива 2018  за Филифьонката и Неделина Роселинова за Гафсата във „Филифьонката, която вярваше в бедствия“ от Туве Янсон, сценарий и режисура Петър Тодоров, Държавен куклен театър – Бургас  за ролите му в „Нос“ по Николай Гогол от Веселка Кунчева и Ина Божидарова, реж. Веселка Кунчева, Театър 199 „Валентин Стойчев“  от Туве Янсон, сценарий и режисура Петър Тодоров, Държавен куклен театър – Бургас  – идея и режисура Езекиел Гарсия Ромеу, Държавен куклен театър – Видин с за „Moonlight“, Копродукция на „Гараж – колективна платформа за независими артисти“ и „Локомотива – Център за нови инициативи в областта на изкуството и културата“, Македония  за „Произведени за щастие“, „Брейн Стор Проджект“ и ДНК, Национален дворец на културата  за „Съвършено розово”, Ива Свещарова, „Информбюро“ и ДНК, Национален дворец на културата  за песента „Golden Girls”  за авторската композиция „Dignity ”  за пиесата „Надиграване“  за Марек в „Митика“  за Джейн Доу в „Мъртва точка“  за Топси в „Мери Попинз“  за Тоби в „Скорпион“  за Джейми Фрейзър в „Друговремец“  за Гуанга в „Малката стъпка“  за постижения в областта на илюзионното изкуство  за постижения в областта на илюзионното изкуство  за приноса му към цирковото изкуство в сферата на дресурата", "date": "2019.02.06", "title": "Пълен списък на номинациите за „Икар 2019“"}
{"url": "http://clubz.bg/79143-skopie_se_pribliji_oshte_edna_krachka_kym_nato", "text": "Присъединителен протокол на бъдещата Република Северна Македония към НАТО бе подписан днес в централата на пакта в Брюксел. Така Скопие направи поредна крачка към членство в пакта. Столтенберг: Без промяна на името на Македония няма членство в НАТО Подписите си сложиха постоянните представители на 29-те страни членки. Това стана на тържествена церемония в присъствието на генералния секретар на НАТО Йенс Столтенберг и на скопския външен министър Никола Димитров, който се похвали, че е кацнал тази сутрин в Брюксел от Вашингтон. Оттук нататък Република Северна Македония ще участва във всичките срещи на НАТО със статута на поканена държава. Столтенберг завърши със следните думи: Република Северна Македония ще бъде 30-ата членка на пакта. Само след няколко дни тя съвсем официално трябва да започне да се нарича Република Северна Македония. Тогава трябва да влязат приетите от парламента й промени. След което благодари специално на премиерите Зоран Заев на Македония, Алексис Ципрас на Гърция и Бойко Борисов на България: Той изтъкна, че неговата страна винаги е отделяла за отбрана исканите от САЩ 2 на сто от БВП още от 2008 г. насам. И в същото време е имала контингент в Афганистан. След това Никола Димитров направи изявление и пред български журналисти. Днешното подписване е една от необходимите стъпки за приемането на бившата югославска република в НАТО. Остават още пет крачки. Те са следните: Следващата среща на държавните и правителствените ръководители на страните членки на НАТО ще се състои пред декември в Лондон, обяви днес Йенс Столтенберг. Той припомни, че Обединеното кралство е сред 12-те основатели на пакта, което през тази година чества своя 70-годишен юбилей. А в Лондон е била първата централа на пакта.", "date": "2019.02.06", "title": "Скопие се приближи още една крачка към НАТО"}
{"url": "http://clubz.bg/79131-shte_igrae_li_leo_mesi_v_pyrvoto_el_klasiko_s_real", "text": "Тази вечер от 22 часа българско време \"Барселона\" и \"Реал\" (Мадрид) играят първи полуфинал за Кралската купа на Испания - на \"Камп Ноу\". Голямата въпросителна преди сблъсъка е ще могат ли каталунците да разчитат на контузения Лео Меси. Аржентинецът попадна в групата за мача на треньора Ернесто Валверде, но това не е гаранция, че ще започне двубоя. И без Лео Меси \"Барселона\" разнищи \"Реал\" (Мадрид) Миналата есен Барса разгроми \"белите\" с 5:1 и без Меси, който гледаше от трибуните. След това поражение Юлен Лопетеги бе уволнен, а Сантяго Солари днес за първи път ще се изправи срещу \"блаугранас\" като треньор на най-високо ниво. \"Барселона\" - \"Реал\" (Мадрид) за Купата в Испания Така се поставя началото на серия от три издания на \"Ел класико\". Реваншът за Кралската купа е в края на месеца на \"Бернабеу\", а в началото на март - отново там, \"Реал\" домакинства на опонента си в Ла Лига. Освен Меси, \"Барселона\" няма други кадрови проблеми. В редиците на \"лос меренгес\" също няма големи липси. Напоследък тимът влезе във форма, като записа четири поредни победи в шампионата и за Купата. \"Барселона\" - \"Реал\" (Мадрид) за Купата в Испания", "date": "2019.02.06", "title": "Ще играе ли Лео Меси в първото \"Ел класико\" с \"Реал\""}
{"url": "http://clubz.bg/79127-putin_kogoto_poznavam_otmystitelen_i_zlopameten", "text": "„С Владимир Путин се запознах през 90-те години и му се доверявах, когато беше заместник-кмет на Санкт Петербург. Сега, когато той е президент на Русия, е друг човек. Той не е привърженик на демокрацията”, пише за   живеещият в САЩ германски предприемач  . Той е автор на книгата  . Путин подписа документите за регистрирането на моята компания, работеща в сферата на сигурността, и лично ги входира. Той ме съветваше и консултираше. Помогна ми и да разширя бизнеса си. По негова молба създадох и тренирах първото подразделение за бързо реагиране към КГБ по западен образец по време на подготовката на Игрите на добра воля, проведени през 1994 г. в Санкт Петербург, спомня си Зеделмайер. “Според мен ситуацията се промени през 1996 г., когато президентът Елцин експроприира компанията ми, в която бях вложил над 1 милион долара. Володя вдигна рамене и каза, че не може да направи нищо, за да ми помогне. Започнах да наблюдавам метаморфозата му от второстепенен бюрократ до авторитарен лидер, избран за четвърти път за президент на Русия. Мога да кажа, че Путин, за когото днес четат американците, няма нищо общо с онзи Путин, с когото се запознах, нито с този, когото познавам днес”, пише авторът на публикацията. По думите на Зеделмайер Путин, когото познавал, по много неща приличал на Тръмп: “Преди няколко месеца се преселих в САЩ и основах компания, която помага на други хора, които са загубили бизнеса си или активи, или пък са ги обрали. С днешна дата вече 20 години се съдя с Руската федерация. Не само в Русия. Подавал съм искови молби в Швеция и Германия, където руската държава има собственост.” Зеделмайер припомня и провала на Кремъл негов човек да оглави Интерпол: Според автора мнозина американски специалисти по руска политика не разбират, че през тези дни Путин е обезпокоен. Възможно е скорошното му преизбиране за президент да е било гарантирано, но бъдещето му е неясно. Защо? Отговорът на Зеделмайер е саркастичен:    ", "date": "2019.02.06", "title": "Путин, когото познавам - отмъстителен и злопаметен"}
{"url": "http://clubz.bg/79134-britanskiqt_kabinet_tajno_obsyjda_otlagane_na_brekzit", "text": "Британските министри тайно обсъждат възможно отлагане на \"Брекзит\" с 8 седмици - за  , съобщи британският в. \"Телеграф\". Мей идва в Брюксел след поредния провал на плана й за „Брекзит“ Те искат ЕС да се съгласи на това удължаване, ако сделката на Тереза Мей мине през парламента. Това време е нужно, за да се приемат законодателни промени, които да облекчат шока от внезапно напускане на Съюза. Във вторник Мей се скара на министрите си за обсъждането на подобна възможност и настоя, че излизането ще стане на официалната дата. Европарламентът няма да одобри „Брекзит“ без предпазна мярка за Ирландия Междувременно ЕС и Ирландия обсъждат спешен фонд, който да компенсира проблемите с износа на храна от страната към Великобритания в случая на \"Брекзит без сделка\", съобщи в. \"Гардиън\". Ирландия търси дългосрочно решение, вместо просто солидно финансиране, твърди британското издание, цитирайки свои източници. Мей ще бъде в Брюксел утре, за да поиска законово обвързващи поправки за ирландската граница. Европарламентът няма да одобри „Брекзит“ без предпазна мярка за Ирландия", "date": "2019.02.06", "title": "Британският кабинет тайно обсъжда отлагане на \"Брекзит\""}
{"url": "http://clubz.bg/79136-cipras_i_erdogan_restartirat_vryzkite", "text": "На съвместната пресконференция с турския президент Реджеп Тайип Ердоган във вторник вечерта премиерът на Гърция Алексис Ципрас говори за трудните моменти в гръцко-турските отношения в последно време, предава \"Фокус\". В тях наред с други проблеми влизат и въпросите, свързани с честото нарушаване на гръцкото въздушно пространство от турски самолети, казусът с осемте турски офицери, които потърсиха политическо убежище в Гърция след опита за преврат в Турция, и случаят с двамата гръцки офицери, които бяха арестувани при пресичане на границата и освободени след пет месечен затвор. Що се отнася до казуса с осемте турски офицери, Ципрас повтори, че гръцкото правосъдие е взело специални решения, които гръцката държава, следвайки принципа за управление на закона, е длъжна да спазва. Той поясни, че Гърция не приветства хора, въвлечени в преврати. Ципрас отбеляза на пресконференцията също, че той е бил сред първите лидери, които веднага след опита за преврат на 15 юли 2016 година са изразили подкрепа. Според него всяка нова връзка трябва „да се подчинява на международното право, да избягва заплахите от война и да се стреми към взаимно разбирателство.\" Той припомни на журналистите, че визитата на Ердоган през 2017 година в Гърция беше знакова, тъй като за първи път от 67 години турски президент посещава страната. Той самият вече има четири официални визити в Турция. Гърция подкрепя европейската перспектива на Турция. По Кипърския въпрос той е отбелязал необходимостта от справедливи решения, които да зачитат резолюциите на ООН. Те трябва да са в полза както на гръцките, така и на турските кипърци и ще възвърнат нормалното състояние на Кипър като обединена отново федерална държава. Според него Гърция и Турция имат нужда да оставят старите грешки в миналото. За тази цел трябва да се изготви график за подготвителни срещи по най-важните теми, които засягат поравно и двете страни. Нещо повече, Ципрас е изразил желание да се изгради мост за сътрудничество, а не за препятствие в целия регион. Той е съобщил, че двамата лидери се съгласили заедно да работят, за да се прокара морска връзка между Измир (Смирна) и Солун още през това лято. Що се отнася до сътрудничеството между Турция и ЕС по миграционния въпрос, Ципрас и турският президент са разговаряли да се намалят мигрантските потоци, да се увеличи броят на реадмисиите и да се постигне ефективно справяне с трафикантите на хора. Освен това той е наблегнал, че двамата лидери са обсъдили възможността да се признае митнически съюз между Турция и ЕС, от който изгода ще имат всички държави в региона. Гръцкият премиер е изтъкнал, че това е много важен период за неговата страна, която се \"завръща на пазарите след дълга криза, справяйки се с проблеми, които са били проточвани десетилетия, като например нашето различие със северния ни съсед, Северна Македония\". Той е подчертал необходимостта „да се създадат условия, които ще са благоприятни за изграждане на климат на сигурност, мир и сътрудничество в Егея\". Турският президент Ердоган посочил: Той е обърнал внимание, че търговските и икономическите връзки са „на много по-ниско равнище, отколкото е нашата цел\". Ердоган е акцентирал на факта колко важно е да се поддържат комуникационните канали отворени. По отношение на Кипърския въпрос според турския държавен глава е нужно, преди Гърция и Турция да започнат разговори, „да изработят пътна карта\". По миграционната тема той е казал, че Турция е поела „непоносим товар“, като е дала подслон на четири милиона бежанци. Турският президент е засегнал и темата за тероризма. Той е подчертал, че двете страни са го преживели и трябва да оформят общ план как да се справят с него, включително и с организации като ПКК и ФЕТО, които според Турция са терористични. Що се отнася до осемте турски офицери, президентът на Турция е изтъкнал, че трябва да се почита паметта на загиналите при този инцидент. \"Очакваме от Гърция също да уважава това чувство и да се отнесе към дезертьорите подобаващо, вместо да ги приютява.“ Накрая Ердоган е обърнал внимание и на религиозните малцинства, като е акцентирал върху изграждането на пътища към тях и на заедно търсене на решения.", "date": "2019.02.06", "title": "Ципрас и Ердоган рестартират връзките"}
{"url": "http://clubz.bg/79126-50_000_evakuirani_v_moskva_zaradi_falshivi_zaplahi", "text": "Повече от 50 000 души бяха евакуирани вчера от обществени сгради в Москва и региона след фалшиви анонимни сигнали за бомба, изпратени по електронна поща, предаде Франс прес. \n\tНад 200 сгради, включително училища, университети, бизнес и търговски центрове, болници и административни сгради бяха засегнати по информация на службите за извънредни ситуации, цитирани от РИА \"Новости\". Хиляди евакуирани - бомбени заплахи в Москва Евакуации бяха извършени и в Санкт Петербург, където през последните дни имаше фалшиви сигнали за бомба. \n\tНикакви съмнителни предмети не бяха намерени след претърсванията в евакуираните сгради. Според властите сигналите са изпратени по имейл от чужбина и по-конкретно от територията на Украйна.", "date": "2019.02.06", "title": "50 000 евакуирани в Москва заради фалшиви заплахи"}
{"url": "http://clubz.bg/79125-trymp_da_zagyrbim_otmyshteniqta_i_otvetnite_udari", "text": "Президентът на САЩ Доналд Тръмп призова в годишната си реч \"За състоянието на съюза\" републиканците и демократите да правят компромиси, предадоха Франс прес и ДПА. Речта му идва след дълги седмици спорове между демократите и републиканците за стената, която Тръмп иска да построи при границата с Мексико. Президентът в крайна сметка отстъпи и сложи край на продължилата рекордните 35 дни частична парализа на държавната администрация, без да е получил финансиране за проекта си за борба с незаконната имиграция. Речта за състоянието на Съюза - сложно упражнение за сигурността Тръмп призова членовете на Конгреса да работят заедно по деликатната тема за имиграцията и увери, че само една стена по южната граница може да гарантира сигурността на САЩ. Той разкритикува разследването на специалния прокурор Робърт Мълър, част от която касае подозренията за съглашателство между Русия и предизборния екип на Тръмп по време на кампанията за президентските избори от 2016 г. Той предупреди, че Китай повече няма да може \"да краде работните места и богатството на американците\" и настоя Пекин да сложи край на \"несправедливите си търговски практики\". Доналд Тръмп и китайският му колега Си Цзинпин сключиха 90-дневно примирие на срещата си на върха в Буенос Айрес на 1 декември. Оттогава се водят преговори за промяна на търговския баланс в полза на САЩ, но и за спазването на интелектуалната собственост и спирането на принудителния трансфер на технологии, пише БТА. Тръмп отбеляза, че в САЩ има \"повече работещи жени от всякога досега и повече жени в Конгреса от всякога досега\". При тези думи конгресменки от Демократическата партия се изправиха и изръкопляскаха в рядка проява на подкрепа към речта на президента републиканец. \n\tТръмп обяви, че ще се срещне с президента на Северна Корея Ким Чен Ун на 27 и 28 февруари във Виетнам, за да продължат преговорите по ядреното разоръжаване на Пхенян. Тръмп и Ким се срещнаха за пръв път в Сингапур през юни м.г. Това бе първата среща на действащ президент на САЩ с лидер на КНДР. \n\tСАЩ са съсредоточили усилията си към създаване на съвременна система за противоракетна отбрана, заяви Тръмп, цитиран от ТАСС. САЩ са готови да проучат възможността за ново сключване на американско-руски Договор за ликвидиране на ракети със среден и малък обсег, в който да се включат още Китай и други държави, заяви Тръмп. САЩ успяха да накарат другите членки на НАТО да увеличат разходите си за отбрана\", което позволява по-справедливо разпределение на финансовия товар в алианса, заяви Тръмп. ", "date": "2019.02.06", "title": "Тръмп: Да загърбим отмъщенията и ответните удари"}
{"url": "http://clubz.bg/79133-joze_mourino_e_poredniqt_osyden_za_danyci_v_ispaniq", "text": "Поредното голямо име с произнесена условна присъда за укриване на данъци в Испания е Жозе Моуриньо. Португалецът ще плати 182 500 евро, за да замени едногодишно условно наказание \"на топло\". Тази сума се прибавя към глобата от 2 милиона евро, уточнява Би Би Си. Преди дни и Кристиано Роналдо чу санкцията си - 23 месеца условно и 18,8 млн. за невнесени средства от имиджови права. За същото провинение \"клиент\" на прокуратурата в Мадрид стана и Моуриньо. Той бе признат за виновен за укрити 3,3 млн. в периода 2011-2012 г., когато бе начело на \"Реал\". Роналдо осъден на две години условно и 18,8 милиона евро В Испания не се влиза в затвора за подобни провинения, когато присъдата е под две години. Според испанската прокуратура Жозе използвал офшорка на Вирджинските острови в опит да заобиколи данъчните закони в страната. Адвокатите му застъпиха друга теза - че станало недоразумение заради промени в нормативната база. Същата като на защитниците на Кристиано Роналдо. Двамата имат един и същи мениджър - могъщият Жорже Мендеш. Фирмата му се грижи за финансовите дела на хората, които представлява. В крайна сметка и Роналдо, и Моуриньо се признаха за виновни. С имиджовите права на Моуриньо неотдавна имаше казус и от друг характер - при преминаването му в \"Манчестър Юнайтед\" през лятото на 2016 г. Тогава се оказа, че те са притежание на \"Челси\" и \"червените дяволи\" трябваше да преговарят с лондончани. На съд за данъчни измами е и бившият футболист на \"Ливърпул\", \"Реал\" (Мадрид) и \"Байерн\" (Мюнхен) и испански национал Чаби Алонсо. Засега и той отрича злоупотреби, а в края на януари делото му бе отложено. Жозе Моуриньо в момента е тв анализатор на популярните тв канали BeIN Sport, след като е уволнен в \"Манчестър Юнайтед\". През лятото се очаква той да се завърне край тъчлинията. Като кандидати за услугите му се спрягат \"Реал\" (Мадрид), \"Интер\" (Милано), \"Пари Сен Жермен\"...", "date": "2019.02.06", "title": "Жозе Моуриньо е поредният осъден за данъци в Испания"}
{"url": "http://clubz.bg/79135-kogato_bylgariq_e_posrednichila_mejdu_hitler_i_stalin", "text": "Заради публикуването на изследването си „22 юни“, посветено на германското нападение срещу СССР, съветският историк Александър Некрич е принуден да емигрира в САЩ, а книгата му е конфискувана и унищожена. В нея, както и в обширната студия на израелския историк Габриел Городецки „Фаталната самозаблуда - Сталин и нападението на Германия срещу СССР“, са анализирани редица малко известни факти за ролята на България и нейната дипломация в опитите да бъде избегната Втората световна война. Оказва се, че редица факти около краткотрайния съюз между Хитлер и Сталин са документирани именно чрез дипломатическата и разузнавателната кореспонденция между София и българските посолства в Москва и Берлин. На 15 юни 1939 година именно българският пълномощен министър в Берлин Първан Драганов получава от секретаря в съветското посолство Астахов разгърнат вариант на предложението на Сталин и Молотов до Хитлер и Рибентроп за дружба между двете държави, оформено два месеца по-късно в известния пакт „Молотов - Рибентроп“. Експертът по българо-германските отношения в БАН доц. Владимир Златарски оценява нарасналата дипломатическа активност на България в края на 30-те и началото на 40-те най-вече като резултат от това, че страната е излязла от изолацията след поражението през Първата световна война. През 1938 година по молба на Великобритания Борис Трети активно участва в посредническа мисия за мирно решаване на кризата между Чехословакия и Германия. Година по-късно, през май 1939 година, на свой ред и Берлин търси българското посредничество, за да сондира при какви условия съветското ръководство би се съгласило на договореност с Германия. Москва приключва преговорите с Лондон и Париж за създаване на антихитлеристки съюз и два месеца по-късно сензационният пакт между нацисткия и болшевишкия режим вече е факт. Ученият обяснява участието на България в двете посреднически мисии с усилията на страната да получи подкрепа от всички велики сили в опитите да си върне по мирен начин Южна Добруджа. Некрич и Гордецки подробно се спират на плановете на Сталин да се възползва максимално от подкрепата за тази българска кауза и да придърпа София към съветската орбита на влияние. България използва противоречията между великите сили, за да си върне Южна Добруджа през септември 1940 година, отбелязват Некрич и Городецки. Опасенията на Хитлер, че София може да се огъне под натиска на Кремъл, го карат да притисне румънския диктатор Антонеску с цел да се форсират протаканите от Букурещ преговори със София по въпроса за Южна Добруджа. В същото време след окупацията на Прибалтика и обширни части от Полша, Румъния и Финландия, Сталин и обкръжението му непрекъснато предявяват към германския си съюзник нови и нови претенции за разширяване на съветската сфера на влияние. По време на посещението си в Берлин на 12 и 13 ноември 1940 година Молотов изпълнява изричната инструкция на Сталин да настоява за решаването на Българския въпрос. Съветският емисар трябва да опита да убеди колегата си Рибентроп, че Русия и СССР винаги са получавали удари през Черно море, поради което България и Турция трябва да допуснат съветски военни бази на своя територия. До този момент Борис Трети държи на пълния български неутралитет в започналата война - София неколкократно отказва да се присъедини към оста Рим - Берлин - Токио. Историкът Владимир Златарски казва, че до дебаркирането на британски войски в Гърция в началото на 1941 година Хитлер се отнасял с разбиране към убедителните аргументи на цар Борис за българската позиция. Така че в Берлин Молотов получава мълчалив отказ и само ден след отпътуването му Хитлер представя пред генералитета детайлите на плана „Барбароса“. Десетина дни след берлинската среща генералният секретар на съветското външно министерство Аркадий Соболев съобщава, че отива в Букурещ. Вместо това прави изненадваща визита в София. Успоредно с този недопустим ход шефът на Коминтерна Георги Димитров също действа далеч отвъд рамките на общоприетото. От Москва Димитров предварително изпраща във филиала си в София носените от Соболев нови съветски претенции за привличането на България в съветската зона като компенсация за дадените от Хитлер гаранции на Румъния. Исканията са разпечатани на десетки хиляди пропагандни листовки, които комунистическите активисти разпространяват из цялата страна. В крайна сметка повечето министри от кабинета на Богдан Филов научават именно от тези листовки за съветската оферта, която Соболев се опитва да наложи по време на поверителните си срещи с царя, премиера и външния министър. Отговорите на събеседниците му са категорични - България остава неутрална и отхвърля съветските предложения за пакт за ненападение, защото не се чувства застрашена. Опасността страната да сподели съдбата на прибалтийските републики временно е избегната. Заключените в Москва български архиви биха могли да хвърлят светлина и върху още един ключов сюжет с българско участие. През юли 1941 Сталин и Берия предлагат да отстъпят на Германия обширни територии, за да бъде спрян светкавичният напредък на германските войски към Москва, обяснява професорът от Пловдивския университет Людмил Спасов. За посредник отново е избрана България, чието посолство в Москва по време на войната представлява интересите на Германия в СССР. Българският посланик и съветски шпионин Иван Стаменов приема задачата, но шифрограмите на българското посолство, които се следят от съветското разузнаване, не дават основание за извода, че мисията е изпълнена, посочва Спасов. \" \"", "date": "2019.02.06", "title": "Когато България е посредничила между Хитлер и Сталин"}
{"url": "http://clubz.bg/79129-pochina_hudojnikyt_stoqn_canev", "text": "На 72 години си отиде художникът Стоян Цанев. Новината за смъртта му съобщиха кметът на Бургас Димитър Николов, както и бургаската художествена галерия „Петко Задгорски“. Стоян Цанев е роден в Бургас на 28 февруари 1946 г. Завършва живопис във Варшавската академия за изкуства. Завръща се в България и твори в областта на графиката, живописта и малката пластика. Представя свои произведения в изложби в България и много страни по света – САЩ, Русия, Канада, Япония, Германия… Носител е на редица български и международни отличия, сред които наградата за живопис „Захарий Зограф“ през 2007 г. Негови творби притежават Националната галерия, Софийската градска галерия, галерии в редица градове на страната, както и частни колекции. През последните години живееше в бургаското село Лъка. Да си припомним документалния филм за него „Късно село в Лъка“:  ", "date": "2019.02.06", "title": "Почина художникът Стоян Цанев"}
{"url": "http://clubz.bg/79124-stalin_e_deportiral_i_rusnaci_ot_latviq", "text": "  - Тя е, че има по-голямо разбиране, че заплахата, идваща от Русия, се е увеличила. Предишният доклад бе дело на уважаемия ми колега Габриелюс Ландсбергис от Литва. Тогава обаче преобладаваше усещането, че атаката срещу Грузия от 2008 г. е просто един инцидент. Оттогава насам обаче се случиха нападението срещу Сергей Скрипал, намесата в референдума в Каталуня, в този за „Брекзит“, в президентските избори в САЩ. Хибридната война рязко се усили. Само четирима души гласуваха против доклада, което е нещо възхитително. Вярно е, че имаше цели 15 въздържали се. Бих коментирала, че не са имали куража да гласуват „за“, но не са имали и достатъчно смелост да бъдат „против“. - Този доклад е силно послание към Русия да спазва международното право. Ако не го направи, тя вече няма да бъде смятана от ЕС за стратегически партньор и ще продължим да действаме с всички възможни инструменти, за да я накараме да се подчини. - Убедена съм, че да. Очаквам той да бъде гласуван в пленарна зала през март. - Не, не съм. Сталин умира само три месеца след раждането ми. И най-накрая на родителите ми е разрешено да се завърнат в Латвия. Разбира се, родена съм в днешна Русия, в Сибир, където родителите ми са били депортирани след окупацията на Латвия от СССР. Когато се върнахме, бях 4-годишна. Майка ми бе много особен човек. И при тежките условия, в които живеехме в Сибир, тя спазваше европейските норми и традиции. Дори ако чашката беше метална, тя слагаше под нея подставка. Защото бе отгледана в семейство от средната класа, имаше нужда да се чувства латвийка и европейка. Мисля, че е предала това на мен чрез майчиното мляко. Депутати поискаха незабавно европейски „Закон Магнитски“ В Латвия вече ще учат на местния език - Не, разбира се. Защо да ги мразя? - Това е нещо, което аз наричам руска пропаганда. Аз съм бивш посланик. И в това качество посветих голяма част от времето ми, най-вече когато представлявах Латвия в ООН, да опровергавам всички обвинения в дискриминация на малцинствата в моята страна, включително рускоезичното население. Това е вид политическа манипулация, която Русия използва от много години. Не става дума за мразене на Русия. Това, което мразя, е комунизмът и тоталитарният режим, който направи така, че толкова много невинни хора да страдат и да загинат. Ето това мразя. - Съчувствам на руснаците, чиито мозъци в момента промива режимът на Путин. И ми е жал за тях, защото когато се събудят, ще бъде като по времето, когато СССР се разпадна, те си дадоха сметка в каква ужасна държава са живели. Същото ще се случи и когато приключи царуването на Путин. Защото ще дойде мигът, в който руската нация ще се събуди. - Трудно е да се обясни, но ще се опитам да го направя по един много кратък и ясен начин. Латвия не е нова независима държава. Ние възстановихме нашата независимост и заедно с нея – латвийското гражданство. Всички наследници на латвийски граждани, без значение от кое малцинство са – а ние имаме руснаци, поляци, литовци и други малцинства, живели в Латвия между двете войни – и съответно техните наследници получиха автоматично правото на гражданство. За други, които са били заселени в страната ни по време на съветската окупация, с помощта на международни експерти бе изработен Закон за натурализирането. И е въпрос на свободен избор на всекиго да премине през процеса на натурализиране. Той е много по-лек от този, който един руснак трябва да мине например в Швейцария, където е необходим 15-годишен престой, после различни изпити. В Латвия са необходими общи познания по латвийска история, владеене на латвийски език (има няколко степени) и полагане на клетва за вярност към латвийската държава. И това е всичко. Бих казала, че изборът на тези, които са предпочели да останат без гражданство, е отговорност на Русия. Тя не насърчава натурализирането, защото налага различни финансови изисквания за пътуващите до нейната територия- едни за граждани на Латвия и друг страни на ЕС и други за  тези, които са руски граждани или нямат гражданство. В Латвия има доста хора с руско гражданство – такава е политиката на Москва към руснаците зад граница. Латвия разсекрети досиетата на КГБ - сред тях собственик на \"Блекпул\" - Според официални данни в периода 1951-1990 г. у нас са дошли почти 2200 души от други части на СССР. Почти всички са били руснаци или рускоезични. Те са се заселили, като съветската власт им е дала икономически стимули. - Не са малко – поне по отношение на населението на Латвия. Има две вълни от депортации. Първата е през 1941 г., когато e депортирана и майка ми, тогава 15-годишна. В Сибир и ГУЛаг са изпратени 11 598 латвийци, 1789 евреи, 761 руснаци, 238 „други“ и 42-ма немци. Любопитното е, че най-много депортирани като процент от населението са евреите. Не забравяйте, че режимът на Сталин бе антисемитски. А евреите бяха най-богатите хора в Латвия. Втората вълна е през 1949 г. Тогава отново депортират майка ми, завърнала се в родината само година по-рано. Тя е вече на 23 г. По същото време депортират и баща ми, който тогава е 18-годишен. Този път са депортирани 41 084-ма латвийци, 772-ма руснаци, 1114 „други“ и 4-ма немци. В тази вълна няма евреи. - Не е съвсем така. Има само една противоречива дата. Тези, които са били мобилизирани в германската окупационна армия, я смятат за дата на основаването на Латвийския легион . Неговите бойци се сражават на страната на нацистка Германия. Но те се сражават срещу съветските сили, които искат наново да окупират Латвия. Но това много трудно може да бъде обяснено в международен план. Това са едни престарели някогашни войници искат просто да поменат другарите си, загинали във войната, умрели в ГУЛаг, Политизирането на това е много тежко за Латвия. Бях посланик във Франция и си спомням как президентът Жак Ширак и германският канцлер Герхард Шрьодер заедно положиха венец на гробището на загиналите на френска земя германски войници. Повечето от нашите войници, мобилизирани било в съветската, било в германската армия, се събират да почетат загиналите и тяхната смелост. - Дядо ми е бил в Легиона. А след войната е отишъл в гората, за да се съпротивлява срещу съветския режим. Той и другите действали в западната част на Латвия чак до 9 май 1945 г., когато предали оръжието си. Бил е заловен и изпратен в ГУЛаг, където е починал. В Латвия вече ще учат на местния език Латвия разсекрети досиетата на КГБ - сред тях собственик на \"Блекпул\"", "date": "2019.02.06", "title": "\"Сталин е депортирал и руснаци от Латвия\""}
{"url": "http://clubz.bg/79130-severna_koreq_razrabotva_raketite_si_v_civilni_obekti", "text": "Санкциите на ООН срещу Северна Корея са неефикасни, се казва в доклад на експерти от световната организация, в който се посочва, че Пхенян използва летища и други цивилни обекти за ракетната си програма, за да се избегнат разрушения при евентуални превантивни удари, предаде Франс прес. Северна Корея: американските санкции ще блокират денуклеаризацията Ракетната и балистична програма на КНДР остава непокътната, подчертават експертите, които контролират от името на ООН как се прилагат санкциите, които бяха наложени през последните години на Пхенян. Севернокорейците продължават да прехвърлят петролни пратки от кораб на кораб в открито море, да изнасят въглищата си и да нарушават наложеното им оръжейно ембарго, се казва в доклада, който е предаден на Съвета за сигурност на ООН. Експертите намират за неефикасни икономическите санкции, които Съветът за сигурност на ООН прие единодушно през 2017 г., тъй като Пхенян ги заобикаля, за да превиши разрешените му квоти за внос на петрол. Това превишаване бе сигнализирано от САЩ през 2018 г. Северна Корея също така продължава да нарушава оръжейното ембарго и се е опитвала да доставя леко стрелково оръжие на Сирия, на бунтовниците хуси в Йемен, на Либия и на Судан, се казва още в доклада.", "date": "2019.02.06", "title": "Северна Корея разработва ракетите си в цивилни обекти"}
{"url": "http://clubz.bg/79132-solomon_pasi_levicata_stiga_do_pravilnoto_reshenie_no_pyrvo_probva_vsichko_ostanalo", "text": "Левицата в България през последните 30 години винаги стига до правилната позиция - но едва след като пробва всичко останало. Това заяви бившият външен министър и председател на Атлантическия клуб Соломон Паси в ефира на Нова тв тази сутрин. Поводът - позицията на президента Румен Радев за Венецуела. Радев подкрепи Мадуро. Правителството - мнозинството в ЕС Свалете Радев А за призива за импийчмънт на Радев отбеляза: Паси каза още, че трябва да бъдем наясно какво представлява Венецуела, какъв е проблемът там и какво е важно за България и ЕС.  ЕП: Гуайдо е президент на Венецуела. Станишев се въздържа И заяви, че новият президент Гуайдо е носител на промяна, но освен това е и марксист. Свалете Радев ЕП: Гуайдо е президент на Венецуела. Станишев се въздържа", "date": "2019.02.06", "title": "Соломон Паси: Левицата стига до правилното решение, но първо пробва всичко останало"}
