{"url": "http://clubz.bg/61727-evropa_poema_otbranata_si_v_svoi_ryce", "text": "Двадесет и пет европейски страни  . Очаква се началото на “постоянното структурирано сътрудничество” да бъде формално обявено в края на седмицата. Страните членки обаче вече кроят планове за създаване на европейски военни болници, усъвършенстване на морското разузнаване, разработване на подводни дронове и системи за киберотбрана. Британският министър за \"Брекзит\" обяви, че  . Ще даде ли заден ход Великобритания точно преди 27-те да обявят дали преговорите за развода на Лондон и Брюксел са достатъчно напреднали, за да преминат във втората си фаза?  поиска днес израелският премиер Бенямин Нетаняху. Той похвали американския президент Доналд Тръмп за решението да премести посолството на САЩ в спорния град. Дипломат № 1 на ЕС Федерика Могерини обаче обяви, че съюзът ще продължи да признава \"международния консенсус\" за Йерусалим. А демонстранти се обявиха срещу посещението на Нетаняху в Брюксел. Бившият македонски премиер   заради провала на местните избори, при които бившите управляващи загубиха всички големи градове от социалдемократите на Зоран Заев. Партията определи оставката като \"морален акт\"... Кой ще оглави македонската опозиция сега обаче ще стане ясно най-рано на конгреса на ВМРО-ДПМНЕ на 22 и 23 декември.", "date": "2017.12.11", "title": "Европа поема отбраната си в свои ръце"}
{"url": "http://clubz.bg/61717-koj_stoi_zad_nyuzfront_i_smyrtnite_prisydi_za_rusofobi", "text": "Информационният сайт \"Нюзфронт\" (news-front.info), който бе засечен от Европейската служба за външна дейност, че разпространява фалшиви новини в България, е свързан с руската държава, а журналисти от \"Информационната агенция на Новорусия\" вероятно имат връзка с опита за преврат в Черна гора от миналата година. Това показва  Изданието \"Нюзфронт\" има версии на английски, немски, френски, испански, италиански, български, сръбски и руски език. Българите, които работят за сайта, участват като организатори на други инициативи на Русия у нас, стоят и зад смъртната заплаха във фейсбук за хора, обявени от тях за русофоби. По случая тече разследване на ГДБОП. В секцията \"За нас\" в българската версия пише:  Домейнът на информационната агенция е регистриран със скрито име на собственика. За да функционира като средство за масова информация, на агенцията обаче ѝ е необходим лиценз от руската Федерална служба за надзор в сферата на съобщенията, информационните технологии и масовите комуникации – РОСКОМНАДЗОР. От регистъра на регулатора се разбира, че собственик на агенцията е \"МедиаГрупп НьюсФронт\" с адрес в Крим, град Бахчисарай. От руския търговски регистър се вижда, че собственици на фирмата с равни дялове са  , който е и \"ръководител\" на агенцията, и  , разказва \"Дневник\". Биографиите и на двамата никак не са безинтересни. Книрик се оказва, че е ръководител на регионалния клон на националистическата партия \"Родина\" в анексираната от Русия, но непризнатата като руска територия Република Крим и депутат от Бахчисарайския градски съвет. Сегашният руски вицепремиер Дмитрий Рогозин е един от основателите на партията. Книрик е един от учредителите на неправителствената Регионална обществена организация \"Глобални информационни технологии\", а според публикация в znak.ru организацията e получила през 2016 г. грант от фонда за поддръжка на неправителствения сектор към президента на Русия 3 млн. рубли за финансиране на News Front. Името на News Front се съдържа и в множество други проекти за държавно финансиране, които обаче са подавани от името на \"Общественно-патриотический проект \"Нашата Велика Победа\" с лидер Олег Слюсаренко. Последната организация бе сред свързаните с опита за преврат в Черна гора, твърдяха медии преди година. През септември 2016 г. заподозреният за подготовката на държавния преврат Неманя Ристич се е срещал с Оксана Сазонова и Сергей Белоус от News Front. Малко по-късно двамата журналисти са задържани в Косово и експулсирани, разказва още \"Дневник\". Михаил Синелин до края на миналата година е заместник-директор на Руската агенция за застраховане на експортни кредити и инвестиции (ЭКСАР).Съпруг е на сестрата на финансовия съветник на Путин Сергей Глазьев - Юлия. Синелин е работил с Пьотр Михайлович Фрадков - директор на ЭКСАР и Росэксимбанк. Последният е син на Михаил Фрадков, бивш директор на външното разузнаване на Руската федерация (2007-2016 г.) и бивш премиер и наследник на Леонид Решетников като директор на Руския институт за стратегически изследвания (РИСИ), разкрива още \"Дневник\". Българската редакция на \"Нюзфронт\" стои и зад призива за \"отстрел на русофобите\" в страната, публикуван във фейсбук групата \"България и Русия - заедно вовеки\" на 11 ноември. , пише в публикация на сайта от 15 ноември. Петя Паликрушева и Ася Иванова са посочените на сайта имена на служителите в българската редакция. Петя Паликрушева-Иванова оглавява движение \"Че Гевара\". Съпругът ѝ Павел Иванов е лидер на партия \"Съюз на българските комунисти\", става ясно още от разследването.", "date": "2017.12.11", "title": "Кой стои зад \"Нюзфронт\" и \"смъртните присъди\" за русофоби"}
{"url": "http://clubz.bg/61714-ludogorec_milan_v_liga_evropa", "text": "\"Лудогорец\" ще докара в България поредно голямо име във футбола - италианският \"Милан\". Двата отбора излизат един срещу друг на 1/16-финалите в турнира Лига Европа. Това отреди тегленият днес в Нион жребий. Мачовете са на 15-и и 22 февруари 2018 г. Шампионът ни е домакин в първата среща, а във втората ще гостува на един от най-великите стадиони в света - \"Сан Сиро\". Двубоят на българска земя ще е на \"Лудогорец арена\", поне това обяви Кирил Домусчиев във фейсбук. \n\t Веднага след жребия по форуми и социални мрежи тръгнаха спекулации, че срещата може да се играе на ст. \"Васил Левски\" предвид огромния интерес към съперника. Любопитно е, че двойката \"Лудогорец\" - \"Милан\" бе една от последните на церемонията. Така като възможни съперници на \"орлите\" се очертаха \"росонерите\", \"Арсенал\", \"Лацио\" и \"Спортинг\" (Лисабон). В миналото 7-кратният европейски шампион е отстранявал в евротурнирите \"Левски\", ЦСКА и \"Академик\" (София). През 1976 г. \"студентите\" победжават \"червено-черните\" с 4:3 в столицата, а в реванша губят с 0:2. Това е единствената победа на наш тим над миланския гранд. Силвио Берлускони окончателно сдаде \"Милан\" През пролетта на тази година \"Милан\" окончателно стана собственост на китайски инвестиционен фонд, начело на който е един от най-богатите азиатци - Йонхонг Ли. За 99,93 процента от акциите на клуба бяха платени 740 милиона евро. Лятото \"Милан\" пръсна много пари за селекция, но за момента върви зле в \"калчото\" - седми е. Наскоро бе сменен треньорът Винченцо Монтела - вместо него бе предпочетен прочутият Дженаро Гатузо. \"Милан\" уволни треньора, заложи на клубна легенда С бившия халф начело \"росонерите\" със сигурност ще опитат да спечелят турнира, за да си осигурят участие в Шампионската лига догодина. Това ще стане по-лесно чрез Лига Европа, отколкото от Серия \"А\". \"Реал\" (Мадрид) срещу \"Пари Сен Жермен\" в Шампионската лига Преди жребия за Лига Европа, бяха изтеглени и двойките за осминафиналите на Шампионската лига.  \"Милан\" уволни треньора, заложи на клубна легенда \"Реал\" (Мадрид) срещу \"Пари Сен Жермен\" в Шампионската лига", "date": "2017.12.11", "title": "\"Лудогорец\" - \"Милан\" в Лига Европа"}
{"url": "http://clubz.bg/61713-bylgariq_shte_poluchi_3_miliona_evro_za_4_godini_ot_uefa", "text": "България ще получи за четири години от УЕФА 3 милиона евро за изграждане на нови игрища и съблекални, съобщи президентът на БФС Борислав Михайлов. Това стана по време на визитата на шефа на европейската футболна централа Александър Чеферин в София. Средствата ще се отпускат по специална програма и ще се дават за отделни проекти, които бъдат одобрени и които касаят най-вече детско-юношеският футбол. Стартът на кампанията е от 2018 г. Ще има и друга програма, която пък ще заделя пари за ремонт на училищни салони и спортни площадки. Чеферин се срещна с премиера Бойко Борисов, с министъра на младежта и спорта Красен Кралев, а също така с кметове от националната сдружение на общините. Той даде пресконференция в новата база на БФС до резиденция \"Бояна\" в столицата, изградена с пари от УЕФА по програмата \"Хеттрик\". На брифинга Борислав Михайлов за първи път обяви, че ще се кандидатира за нов мандат начело на БФС. В края на седмицата ще заседава изпълкомът на БФС и ще определи дата и място за изборния конгрес през февруари 2018 г. Чеферин похвали базата \"Дом на футбола\" в \"Бояна\", нахвали и Михайлов, когото нарича \"Боби\" и определя като \"личен приятел\". Словенецът изрази задоволство от срещите с премиера Борисов и с кметове. По думите му властимащите в България искали да подпомагат развитието на футбола. Въпросните средства не се отпускат за изграждане на стадиони, най-малкото защото са недостатъчни, пък и УЕФА не се занимава с толкова мащабни съоръжения. Тук се намеси и Красен Кралев, по думите на който на срещата с Бойко Борисов е повдигнат въпроса за нов национален стадион. Приоритет обаче е футболната инфраструктура по места и едва когато тя е в задоволително състояние, ще се помисли държавата да отпусне пари за голяма арена, която да замени ст. \"Васил Левски\". Според Чеферин в качеството си на член на изпълкома на УЕФА Борислав Михайлов отстоявал \"агресивно\" българските интереси, но това било обяснимо. Босът на европейския футбол е наясно, че на БФС предстои изборен конгрес. Самият Михайлов отклони повечето въпроси за конгреса. Той каза, че чще говори само пред делегатите, а няма да дава интервюта. Чувства се уверен, че ще спечели още един мандат. Обявяването на въпросните проекти не били предизборна акция, посещението на Чеферин се планирало отдавна. Също така Боби не се притеснява, че ако загуби друг ще разпределя средствата от УЕФА.  Александър Чеферин призна, че УЕФА търси начини да намали все по-голямата разлика между богатите клубове и останалите в Европа. За целта се организират срещи с Европейския съюз, тъй като някои от набелязаните мерки на централата противоречат на законите на съюза и на отделните страни. Планира се, например, въвеждане на т.нар. \"данък за богати\" при надвишаване на определена сума за трансфери. Подобна има в Националната баскетболна асоциация, с единствената разлика, че там става въпрос за заплатите на играчите. Чеферин даде пример с италиански клуб, който е преостъпил 56 футболисти. И един португалски, дал под наем 25 състезатели, чиято средна възраст е над 25 г. Мислят се мерки срещу подобни явления. Словенецът каза, че случаят с европейското през 2020 г., което ще се играе из цяла Европа, а не в една или две страни, е еднократен проект по случай 60 г. от първите финали на Стария континент. След това отново ще се мине на вариант с един или два домакина.", "date": "2017.12.11", "title": "България ще получи 3 милиона евро за 4 години от УЕФА"}
{"url": "http://clubz.bg/61721-rusiq_shte_stroi_pyrvata_aec_v_egipet", "text": "Русия ще строи първата атомна електроцентрала в Египет, съобщи AFP. Двете страни са подписали договор за изграждане на съоръжението по време на посещението на руския президент Владимир Путин в Египет. Казусът \"Йерусалим\": Путин при Ердоган, Нетаняху в Брюксел Строежът на АЕЦ с мощност 4800 мегавата се очаква да бъде завършен след 7 години. Пред Russia Today египетският външен министър Самех Шукри коментира, че първите етапи от изграждането на централата близо до северния град Дабаа вече са завършени. През 2015 г. Москва отпуска заем на Кайро, с който да бъде построена АЕЦ в Египет. Според местни медии той е на стойност 25 милиарда долара и ще покрие 85% от цената за изграждане на централата. Останалите 15% ще бъдат платени от египетските власти. През последните години Египет се опитва да диверсифицира енергийните си източници, за да задоволи нарастващото търсене. Очаква се атомната електроцентрала не само да покрие нуждите на страната, но и да произвежда енергия, която може да се изнася, коментират източници от египеските власти пред Ройтерс.", "date": "2017.12.11", "title": "Русия ще строи първата АЕЦ в Египет"}
{"url": "http://clubz.bg/61723-i_%E2%80%9Edoktor_honoris_kauza%E2%80%9C_na_muzikalnata_akademiq_e_menda_stoqnova", "text": "Председателката на парламентарната комисия по бюджет и финанси и депутат от ГЕРБ Менда Стоянова бе удостоена със званието \"Доктор хонорис кауза\" на Академията за музикално, танцово и изобразително изкуство (АМТИИ) – Пловдив. Така избраната от Пловдив депутатка стана първият политик, който се нарежда сред почетните доктори на Академията – досега титлата е присъждана на 12 души, сред които Милчо Левиев, Теодоси Спасов, Юрий Буков, Николай Кауфман, Марин Големинов, Красимира Стоянова. Ректорът проф. Милчо Василев обясни, че Стоянова получава титлата \"за съпричастност и заслуги към устойчивото развитие на АМТИИ“. Конкретната заслуга на Менда Стоянова са отпуснатите от държавния бюджет пари за ремонт на старата сграда на Академията в размер на 1 100 000 лева. Общинският съвет е гласувал още 100 000 лева от местния бюджет. Шефката на бюджетната комисия обясни, че приема отличието „като знак за това, че съм била много настоятелна и съм лобирала пред правителството, за да се отпуснат пари за ремонта на Жълтото училище“. Жълтото училище е старата сграда на АМТИИ, което съществува вече 150 години. В него са учили Иван Вазов и Пенчо Славейков, припомни Стоянова. Сега Менда Стоянова трябва да избере тема, по която да изнесе лекция в Академията за музикално, танцово и изобразително изкуство. „Ще търся подходящата тема, която хем да е интересна за студентите, хем да е по специалността ми”.", "date": "2017.12.11", "title": "И „Доктор хонорис кауза“ на Музикалната академия е... Менда Стоянова"}
{"url": "http://clubz.bg/61719-nyu_jork_se_razmina_s_kyrvav_atentat_snimki_video", "text": "Ислямист от Бангладеш взриви самоделна бомба, която носеше на кръста си, пострада и бе арестуван от полицията в Ню Йорк, предаде Си Ен Ен.   Взривът бе доста мощен. Той стана на централата автогара в Манхатън - най-голямата в САЩ, обслужваща 65 милиона пътници годишно. Тя се намира близо до \"Таймс скуеър\". Инцидентът се случи около 7,30 часа сутринта местно време - в началото на първия работен ден от седмицата. Точно по това време автогарата е претъпкана. Ето го ислямиста, опитал да взриви автогарата в Ню Йорк (ВИДЕО) Евакуирани бяха няколко линии на метрото. Автобусният терминал в Манхатън бе затворен.   Първоначално бе съобщено за няколко ранени. После информацията бе коригирана. Атентаторът, препасан с взривното устройство, се опитал да го детонира, но то или не се задействало, или избухнало, но не по начина, по който било планирано това да се случи.   Чул се силен гръм, след което стотици хора побягнали уплашени. Очевидка твърди през \"Фокс нюз\", че видяла как една жена се спъва и пада. Никой обаче не се спрял да й помогне, защото наоколо царяла паника. Взривът вероятно станал в подлеза, свързващ автогарата с метростанцията. Нюйоркският кмет Бил де Блазио и президентът на САЩ Доналд Тръмп били информирани за взрива в Манхатън.", "date": "2017.12.11", "title": "Ню Йорк се размина с кървав атентат (СНИМКИ, ВИДЕО)"}
{"url": "http://clubz.bg/61726-eto_go_islqmista_opital_da_vzrivi_avtogarata_v_nyu_jork_video", "text": "27-годишен ислямист от Бангладеш е мъжът, който днес едва не причини кървава баня на най-голямата автогара в САЩ, съобщи полицията в Ню Йорк. Той бе единственият сериозно ранен, след като не успя да взриви както трябва експлозива, който носеше на кръста си. Инцидентът стана на централната автогара в Манхатън в най-натовареното време сутрин.   Ню Йорк се размина с кървав атентат (СНИМКИ, ВИДЕО) Атентаторът бе задържан. Според анонимни полицейски източници той се казва Акайед Ула и е жител на нюйоркския район Бруклин. Симпатизант е на \"Ислямска държава\" и е действал под нейно влияние. Леко пострадали са трима минувачи. Няма никаква опасност за тях и те дори не са постъпили в болница. Кървавата баня не се е осъществила, тъй като Акайед Ула е успял да взриви единствено самоделната си бомба. Не е експлодирал обаче коланът му. Там е имало кабели, свързани с по-мощен експлозив. Тепърва разследването ще огласява повече подробности.", "date": "2017.12.11", "title": "Ето го ислямиста, опитал да взриви автогарата в Ню Йорк (ВИДЕО)"}
{"url": "http://clubz.bg/61724-borisov_za_jerusalim_tam_sa_dve_dyrjavi_priqteli_sa_ni_i_narodite_na_izrael_i_na_palestina", "text": "Така премиерът Бойко Борисов отговори на въпрос дали с британската премиерка Тереза Мей са обсъдили решението на американския президент Доналд Тръмп да премести посолството на САЩ в Йерусалим - акт, изтълкуван като признаване на града за столица на държавата Израел. Борисов е на работно посещение в Лондон по покана на Мей. Тя го прие на \"Даунинг Стрийт\" 10 и след разговора премиерът говори пред медиите.  На уточняващ въпрос какво е станало ясно от разговора им по тази тема, Борисов обаче отказа детайли, заявявайки: Попитан за резултата от срещата с премиерката на Великобритания, Борисов разказа първо за темите, които \"интересуват нас, българите\" -  а именно да бъдат защитени правата на българските граждани , които живеят на Острова или тепърва ще заминат да учат, или да работят там след \"Брекзит\". Той е представил пред Мей и искането на страната ни в българските училища там да могат да се държат матури на български език. Мей и Борисов са обсъдили и приоритетите на България за предстоящото Председателство на Съвета на ЕС, с основен акцент върху Западните Балкани. По думите на българския премиер сега британската му колежка е много по-убедена във важността на този приоритет. Борисов анонсира и голямата среща през май в София с лидерите на ЕС и Западните Балкани, на която ще присъства и Тереза Мей. Една от първите теми, която интересувала британците е и работата на българските служби за опазване на сигурността. Борисов ще се срещне и с британските служби, и с вътрешния министър. Тема е била и киберсигурността.    В отговор Мей е заявила, че Великобритания напуска ЕС, но не и Европа. Тя посочи, че като бивш вътрешен министър на Великобритания може да оцени положените от България усилия в процеса на овладяване на мигрантската криза в Европа и за борбата с тежката престъпност.  обърнала се е Тереза Мей към Борисов на свой ред. Мей посрещна Борисов с думите, че с нетърпение очаква двамата да обсъдят и председателството, и темите, върху които България ще фокусира вниманието си през тези 6 месеца, започващи през януари, и двустранните отношения между България и Великобритания. Тя подчерта, че темата \"Западни Балкани\" е важна и за нейната страна. И обясни, че ще информира Борисов какъв е напредъкът по преговорите с Брюксел за \"Брекзит\" преди заседанието на премиерите и президентите от ЕС да заседават на 14 и 15 декември.  Борисов като гост благодари за посрещането, обясни на Мей, че за период от 6 месеца ще имат възможност да се видят и да разговарят няколко пъти заради предстоящи сбирки в Лондон и в България по време на европредседателството и я увери, че чудесните отношения с Великобритания ще продължат да бъдат такива, подчертавайки добрите връзки между страните на всякакво ниво.  Той обаче разшири обхвата на важните теми в предстоящия разговор - освен за Западните Балкани, предложи да се обсъдят и отношенията в Турция и Русия.", "date": "2017.12.11", "title": "Борисов за Йерусалим: Там са две държави, приятели са ни и народите на Израел, и на Палестина"}
{"url": "http://clubz.bg/61718-gruevski_podade_ostavka_kato_lider_na_vmro_dpmne", "text": "Бившият македонски премиер Никола Груевски подаде оставка като лидер на опозиционната дясна партия ВМРО-ДПМНЕ, съобщи Ройтерс. Причината е тежкото поражение на местните избори, когато партията на настоящия премиер Зоран Заев постигна убедителна победа и спечели във всички големи градове на страната - Скопие, Битоля, Охрид, Струмица, Прилеп. Зоран Заев спечели десет пъти повече общини от Никола Груевски 47-годишният Груевски беше начело на Македония от десетилетие и ръководеше собствената си партия от 2003 г. През януари 2016 г. след скандал с подслушване  на висши функционери управляващият блок падна от власт. На предсрочни избори през декември 2016 г. партията на Груевски спечели най-много гласове, но получи само с 2 депутатски мандата повече от СДСМ на Зоран Заев. През април протестиращи, включително поддръжници на ВМРО-ДПМНЕ, нахлуха в парламента и нападнаха депутати, след като социалдемократите и партиите, представляващи етническите албанци, избраха етнически албанец за председател на парламента. Десетки бяха ранени. Политическата криза завърши през май, когато Заев сформира коалиция с етнически албански партии. Триумф за Заев, погром за Груевски в Македония ВМРО-ДПМНЕ заяви, че централният комитет на партията е планирал конгрес на 22 и 23 декември след оставката на Груевски. Триумф за Заев, погром за Груевски в Македония", "date": "2017.12.11", "title": "Груевски подаде оставка като лидер на ВМРО-ДПМНЕ"}
{"url": "http://clubz.bg/61716-prokopiev_za_zaporite_konpi_dejstva_absolyutno_moshenicheski", "text": "Комисията за отнемане на незаконно придобитото имущество (КОНПИ) информира медиите, че в 12 часа във вторник ще проведе извънредна пресконференция на тема „Запор на имуществото на Иво Прокопиев, членовете на неговото семейство и контролираните от него дружества“. Така комисията потвърди информацията от миналата седмица, че вече има запорирано имущество на издателя на „Капитал“ и „Дневник“ Иво Прокопиев. Преди месец бизнесменът предупреди, че срещу него се готви подобно действие. Практика на КОНПИ е да не отговаря на въпроси по конкретни случаи, затова първите подробности се очакват чак от пресконференцията на председателя Пламен Георгиев и неговия заместник Иво Иванов. Повод за действията е обвинението срещу Иво Прокопиев, Симеон Дянков и Трайчо Трайков за приватизацията на държавния дял в електроразпределителното дружество на ЕВН в България. Съдът прекрати това дело поради липса на данни за престъпление. След законови промени обаче прокуратурата отново ще може да внесе обвинителен акт в новосъздадения Специализиран наказателен съд. Иво Прокопиев днес разпространи изявление, в което потвърди за запорите: Прокопиев оценява действията на комисията като „ “. Според бизнесмена и издател КОНПИ „абсолютно мошенически игнорира значителна част от доходите на семейството ми, като в същото време брои двойно и тройно всички разходи“. Прокопиев коментира и второ основание на КОНПИ – „твърденията, че сделката за “Каолин” \"заобикаля закона\". Иво Прокопиев коментира, че „действията на КОНПИ са произвол, който цели репресия, подчиняване на редакционното съдържание на \"Капитал\" и \"Дневник\" и разрушаване на икономическата база на изданията“.   Предлагаме ви цялото изявление на Иво Прокопиев:", "date": "2017.12.11", "title": "Прокопиев за запорите: КОНПИ действа абсолютно мошенически"}
{"url": "http://clubz.bg/61712-diskusiqta_za_pirin_i_bansko_ministerska_sedqnka_za_andora_i_vylchi_dol", "text": "В министерска седянка се превърна обявената за днес в екоминистерството дискусия по въпросите на Пирин и ски курорта Банско. Природозащитниците обявиха бойкот на срещата и така вместо да се чуят аргументите им против готвените изменения в плана за управление на планината и в концесионния договор на \"Юлен\" АД, настоящи и бивши управленци и организации на бизнеса споделиха общите си виждания - че страната има нужда не от стотици, а от хиляди километри нови ски писти, а противниците им служат на чужди, не на българските интереси. Т. нар. обществено обсъждане бе разпоредено миналата сряда от премиера Бойко Борисов, след като стана ясно, че вицепремиерът Валери Симеонов и министърът на околната среда Нено Димов (който по това време беше в чужбина) вкарват извънредно в дневния ред на правителството изменение на концесионния договор за Банско. Договорът не бе обявен публично преди това, зелените вдигнаха тревога, а Борисов отложи разглеждането на точката до провеждане на обсъждане. И така днес в сградата на МОСВ заседаваха само само защитниците на идеята за строителство на писти и съоръжения не само в Пирин, но и в останалите планини. За по-голяма публичност, от екоминистерството дори предаваха заседанието на живо. Правителството с коледен подарък за \"Юлен\" Пръв заговори Димов, който за пореден път увери, че няма да се увеличава площта, на която ще се разпростира концесионерът, каквито са основните съображения на екозащитниците против, както и че няма друга алтернатива в Банско освен изграждането на втори кабинков лифт.  , даде заявка Димов. Валери Симеонов пише до еколозите за \"Банско\" Думата след него взе Ваня Бижева, Балкански център за устойчивост и екологичен инженеринг. Тя попита защо промененият концесионен договор включва територии, които не са държавни, като общински път, почивни бази и пр., както и кладенци, захранващи Банско с вода. Попита и защо се узаконяват обекти от незаконно строителство, които се приемат като подобрения, направени от концесионера. Отговори Петър Петров, член на съвета на директорите на \"Юлен\": В защитата се включи и бившата екоминистърка от кабинета \"Борисов 1\" Нона Караджова. Уточни, че говори като експерт и участник. С хиляди уговорки колко уважава природозащитните организации, Караджова се захвана да оборва твърденията им. И изброи. Първо,  България е извън обхвата на европейската директива за концесиите от 2014 г. Страните сами решават как да уреждат концесиите извън обхвата на директивата, следователно няма да има санкции от ЕК, посочи ексминистърката. Второ - по отношение на твърденията, че община Банско е можела да внесе проекта за втората въжена линия още преди години, Караджова отвърна, че това не е възможно според плана за парк \"Пирин\" - за  . Властта дава зелена светлина за втори лифт на Банско Караджова припомни и как в мандата си прие сигнала на еколозите, че \"Юлен\" се разпростира извън установената по договор площ.  Министърката на Борисов обяви и ясното - че в обхвата на буферната зона няма забрана за строителство на ски писти и съоръжения. Всъщност, твърдението на зелените е, че има идеи за излизане от зоната. \"Не виждам аргументи защо изразяват несъгласие с промяната в плана за \"Пирин\" и концесионният договор. На практика няма и на какво да имат възражения, защото няма план за кабинка\", повтори тезата на управляващите Караджова. По отношение на притесненията за масова сеч пък заяви: Не така обрана бе Поли Карастоянова от Националния борд по туризъм, която е и бивш депутат на Валери Симеонов: Има или няма план за 300 км ски писти в Банско? И разви тезата, че сега един човек в неравностойно положение не може да се качи в планината и да се \"и да се наслаждава на това природно богатство\".  В \"дискусията\" се включи и министърката на туризма Николина Ангелкова и затвърди още веднъж позицията на ведомството си \"за\" втората кабинка, както и още една бивша министърка на околната среда - Евдокия Манева. Втората - предимно да громи екозащитните организации. И призова . След което се върна в младостта си, какви хубави екопътеки имало на Витоша. Включи се още един действащ министър - на спорта - Красен Кралев: Любопитно сравнение в тази посока направи пък Бранимир Ботев, бивш зам.-министър на икономиката: Малко опозиционност се опита да внесе икономистът Красен Станчев, който посочи, че с всичките обсъждания правителствата оставят в действителност съмнение за корупция. \"Беше обещано, че на сайта ще се появят договорите на всички въпроси, поставени от противниците. Това трябва да бъде направено\", призова той. Банско: Елате при нас, имотите ни са скъпи Екозащитниците не участваха под формалния претекст, че късно са получили поканата и не са имали време да се подготвят. В действителност обаче те изразиха  . Следиха \"дискусията\" и коментираха във фейсбук профилите си. Очаква се тази сряда точката за концесията да влезе отново в дневния ред на Министерския съвет и този път да мине. Последната дума, вече извън залата, имаше представителят на \"Юлен\". На въпрос на журналисти дали е удовлетворен от дискусията, Петров отговори, че тя се води от 10 години, отговорите на поставените въпроси винаги били едни и същи и после с тях се спекулирало. От 10 години казвали на правителството, че има проблем и една кабинка не може да поеме всички желаещи да се спускат по пистите. Промяната на концесионният договор била една от малките стъпки до достигането на крайната цел - изграждането на втори лифт.  Валери Симеонов пише до еколозите за \"Банско\" Властта дава зелена светлина за втори лифт на Банско Има или няма план за 300 км ски писти в Банско? Банско: Елате при нас, имотите ни са скъпи", "date": "2017.12.11", "title": "Дискусията за Пирин и Банско - министерска седянка за Андора и Вълчи дол"}
{"url": "http://clubz.bg/61715-otec_kortezi_chovek_na_godinata_kristian_takov_otlichen_za_cqlosten_prinos", "text": "Католическият свещеник от Белене получи наградата \"Човек на годината\" от Българския хелзинкски комитет. Кристиан Таков беше отличен посмъртно за цялостен принос. Кортези e енорийски свещеник в църквата \"Рождение на Дева Мария\" в крайдунавския град. Работи в България още от 2010 г. и е инициатор на гражданския комитет за изграждане на парк-мемориал за жертвите на комунизма на мястото на бившия лагер \"Белене\". Стотици на протест в подкрепа на отец Паоло Кортези (СНИМКИ) В началото на 2017 г. отец Паоло прие в Белене четиричленно семейство сирийски бежанци - Исам и Май Албакри от Дамаск, които пристигнаха в България заедно с двете си деца след престой в лагер в Гърция. Решението на свещеника обаче се сблъска с агресивна реакция от страна на местни граждани и партийни структури, които в крайна сметка принудиха семейство Албакри да напусне Белене  а отец Паоло - да се върне обратно в Италия. През октомври 2017 г. свещеникът отново се върна в Белене и пое стария си пост, като благодари на хората за молитвите и търпението. Католическата общност в града го посрещна с радост и надписи \"Скъпи отец Паоло, ти си нашият пастир\". БХК присъди награда за цялостен принос посмъртно на юриста и гражданин  , който почина през юли 2017 г. Петиция за аудитория в СУ, която да носи името на Кристиан Таков \"Той беше едновременно много различни неща. Той беше просветител. Учеше студенти, че правото и справедливост рядко вървят ръка за ръка. Беше юрист от световната величина. Той водеше битка за право, справедливост, правосъдие. Учеше ни да различаваме хората от постъпките им\", заяви Петко Петков при връчването на наградата. \"Усещам, че той е с нас и ни подкрепя. Най-много бих искала баща ми е да тук и той да вземе наградата. И ви благодаря, че съхранявате неговата памет\", заяви дъщерята на Кристиан Таков - Галя Такова. За \"Журналист на годината\" бяха обявени членовете на Асоциацията на европейските журналисти в България. Двете равностойни втори награди получиха Златина Стойкова и Радослава Станчева, които са учителки от закрити от държавата болнични училища, които със собствени усилия и средства създават интерактивна карта към детското отделение в болницата в Пловдив. Втората втора награда получи Кристина Костова, която е създател на първия шрифт на кирилица за хора с дислексия. Петиция за аудитория в СУ, която да носи името на Кристиан Таков", "date": "2017.12.11", "title": "Отец Кортези - Човек на годината, Кристиан Таков - отличен за цялостен принос"}
{"url": "http://clubz.bg/61729-oferta_pochti_na_minimuma_za_privatizaciqta_na_obshtinska_banka", "text": "Ценова оферта малко над минимума, заложен в приватизационната процедура, е предложила компанията „Новито Опортюнитис“ за акциите на \"Общинска банка\". Съобщението дойде от Столичната агенция за приватизация и инвестиции, след като е разгледала единствената подадена оферта за покупка на дела на Столичната община в трезора. София поиска не по-малко от 45,65 млн. лв. за своите 67, 646% от акциите. Регистрираната видимо специално за участие в приватизационната процедура в Лихтенщайн компания е предложила цена от 46 млн. лв. - или с 350 000 лв. над минимума. Докладът на столичната агенция за приватизация ще бъде внесен в Столичния общински съвет - решението му за одобрение, или не на офертата, е следващата крачка от приватизацията на банката. За финализиране на сделката трябва да има становище на БНБ и на Комисията за защита на конкуренцията. Любопитното е, че в КЗК вече има подадени документи за предварително одобрение на сделката. Това е станало два дни след отварянето на ценовата оферта и преди да е ясно какво е решението на Агенцията за приватизация. Вече се знае коя е фирмата, пожелала  \"Общинска банка\" Купувачът трябва да осъществи и разработените от него стратегии за интегриране и управление, за финансова стабилност и подкрепа, подробен бизнес план за развитието на банката, както и да изпълни Програмата за заетост и План за развитие на отношенията и услугите на банката със Столичната община. Всяко нарушение на заложените предварителни условия е обвързано със санкции, пише още в документите.  Това е четвъртият опит на Столичната община да продаде дела си от акции в \"Общинска банка\". Този път инициативата за решение на Столичния общински съвет бе на общинския съветник от десницата Трайчо Трайков. Предложението му създаде напрежение в Реформаторския блок, под което име се явиха СДС, ДСБ, ДБГ и компания на последните местни избори.  Трайчо Трайков: Сега е моментът за приватизация на \"Общинска банка\" Преди ден кметицата на София Йорданка Фанкъдова не отговори какви са идеите на общината за инвестиция на парите от евентуалната продажба, защото тя още не била факт. Трайчо Трайков: Сега е моментът за приватизация на \"Общинска банка\"", "date": "2017.12.11", "title": "Оферта почти на минимума за приватизацията на \"Общинска банка\""}
{"url": "http://clubz.bg/61710-real_madrid_sreshtu_pari_sen_jermen_v_shampionskata_liga", "text": "\"Реал\" (Мадрид) - \"Пари Сен Жермен\" е най-вълнуващата двойка в осминафиналите на Шампионската лига през февруари и март догодина. Жребият бе изтеглен по-рано днес в Нион. Друг голям сблъсък противопоставя \"Челси\" и \"Барселона\". \"Лудогорец\" - \"Милан\" в Лига Европа Останалите фаворити за трофея се разминаха. Като отличен може да се определи жребият на \"Манчестър Сити\" и \"Байерн\" (Мюнхен). Първите мачове са на 13-14 февруари и 20-21 февруари, а реваншите - на 6-7 март и 13-14 март. Поставените на първо място отбори са домакини в ответните срещи.  Жребият на \"Лудогорец\" в Лига Европа е от 14 часа.", "date": "2017.12.11", "title": "\"Реал\" (Мадрид) срещу \"Пари Сен Жермен\" в Шампионската лига"}
{"url": "http://clubz.bg/61722-bitkojn_fyuchyrsite_dostignaha_25_ryst", "text": "Фючърси на криптовалутата биткойн започнаха да се продават днес с впечатляващ успех - в рамките на деня те отбелязаха ръст от 22%, съобщи Ройтерс . Залагането за това дали цената на криптовалутата ще се качи или не стартира днес на борсата в САЩ. Надеждата на поддръжниците на биткойн е това да легитимира валутата на пазара. Днес цената на фючърси с доставка след месец към Chicago Board Options Exchange достигна 18 800 долара от начални 15 000 долара - ръст от 25,33%. Тримесечни договори се продават за над 19 хиляди. В по-късната част на деня цената на едномесечния фючърс спадна малко, до около 11% над сегашната стойност на валутата. Залозите за бъдещата цена на биткойните доведе до поскъпване и на настоящата - днес тя скочи с близо 1000 долара. В момента се е стабилизирала около 16 500 долара за биткойн. Финансовите анализатори обаче не са положително настроени към успехите на валутата. Много се притесняват, че сегашния ръст на валутата, която се оскъпи с над 1500% от началото на годината, е спекулативен. И че малките инвеститори биват привлечени да купуват в момента, защото са чули, че покачването продължава. Много специалисти обаче забелязват класическите характеристики на финансов балон. Според Пол Донован от Обединената швейцарска банка, няма как да се предвиди кога той ще се спука. А когато това стане, валутата може не просто ще се върне на стойностите си от преди няколко месеца - около 5000 долара - а да загуби и тях, и дори да се срине напълно. Някои банкери и финансови консултанти пък призовават за контрол върху криптовалутите заради опасността спукването на балона да засегне пазарите.", "date": "2017.12.11", "title": "Биткойн фючърсите достигнаха 25% ръст"}
{"url": "http://clubz.bg/61711-iznosyt_kym_treti_strani_raste_poveche_ot_tozi_kym_es", "text": "Износът на България за първите 10 месеца на 2017-а за трети страни се е увеличил с 15,9%, сочат предварителните данни на Националния статистически институт. Той възлиза на общо 14 762.5 млн. лева. За първите  9 месеца спрямо миналата година износът към държавите членки на Европейския съюз също се е увеличил, но по-малко - с 10,9%. Обаче е значително повече като обем - 25 542.8 млн. лева. Основните ни партньори извън ЕС остават същите - 52% отиват към Турция, Русия, Китай, Сърбия, Македония и САЩ. В рамките на съюза най-много изнасяме за Германия, Италия, Румъния, Гърция, Франция и Белгия. Износът ни към страни извън ЕС скочи с 42%  (текстил, кожа, каучук, и пр.) е сферата, в която България бележи ръст за износа както към ЕС, така и към трети страни. В Европа расте и търсенето за \"минерални горива, масла и подобни продукти“, а навън - за \"разнообразни готови продукти\" (мебели, облекло, уреди).  като в това отношение разликата между трети страни и ЕС е още по-голяма. Основно от Германия, Италия, Румъния, Испания и Гърция у нас са внесени стоки за 27 278 млн. лева, 11,1% повече спрямо периода януари-септември миналата година. А извън съюза за януари-октомври 2017 г. вносът се е увеличил с 24,4% до 17 444 млн. лева. Най-много внасяме от Русия, Турция, Китай и Сърбия. Най-голям ръст на вноса и от ЕС, и от трети страни е с стоките, класифицирани като . Русия, Турция и прочие внасят все повече \"мазнини, масла и восъци от животински и растителен произход“, а европейските страни - \"минерални горива, масла и подобни продукти\". Външнотърговското ни салдо (износ-внос) е отрицателно както спрямо ЕС, така и спрямо трети страни, сочат данните на НСИ.", "date": "2017.12.11", "title": "Износът към трети страни расте повече от този към ЕС"}
{"url": "http://clubz.bg/61709-kevr_dade_dva_dni_na_toplofikaciq_sofiq_da_obqsni_spiraneto_na_parnoto", "text": "Аварията, която остави на студено хиляди абонати на \"Топлофикация София\", без да имат яснота кога ще им бъдат пуснати парното и топлата вода, стана повод за проверка от Комисията за енергийно и водно регулиране (КЕВР). Председателят на КЕВР Иван Иванов изпрати писмо до столичното дружество, с което се изисква подробна информация каква е аварията, докога абонатите няма да имат топлоподаване, какъв е броят на засегнатите клиенти, били ли са и как уведомени за причиненото неудобство и какви мерки предприема \"Топлофикация София\".  \"Топлофикация София\" остави четири квартала на студено Дружеството има срок от два дни да отговори на енергийния регулатор. От КЕВР съобщават, че след като се запознаят с отговорите, ще преценят дали и какви действия ще предприемат срещу \"парното\". До обяд оттам все още не бяха посочили кога аварията ще бъде отстранена. \"Топлофикация София\": комунизмът във всеки дом Настоящият случай напомня на този от февруари тази година, когато \"Топлофикация\" пак остави софиянци на студено. Тогава без парно и топла вода беше половината столица, а аварията се отстраняваше няколко дни. Столичният кмет Йорданка Фандъкова се закани да сезира прокуратурата, но какъв е резултатът - до ден днешен не е известно. От \"Московска\" 33 обещаха тогава, че причиненото неудобство ще бъде отразено в месечните сметки на абонатите.  \"Топлофикация София\": комунизмът във всеки дом", "date": "2017.12.11", "title": "КЕВР даде два дни на \"Топлофикация София\" да обясни спирането на парното"}
{"url": "http://clubz.bg/61725-25_evropejski_strani_podpisaha_otbranitelen_pakt", "text": "Пакт за сътрудничество в отбраната подписаха днес 25 страни членки на Европейския съюз. Първите 17 проекта по “постоянното структурирано сътрудничество” бяха представени от страните членки. Повече Европа в отбраната Официално началото на сътрудничеството ще бъде обявено на среща на върха на ЕС на 14 и 15 декември. В него участват всички страни членки на Евросъюза с изключение на Великобритания, която го напуска през март 2019 г., Дания и Малта, които са неутрални. 25-те страни са подписали декларация, с която обявяват подготовката на първите съвместни проекти включително създаване на европейски военни болници, усъвършенстване на морското разузнаване, разработване на подводни дронове и системи за киберотбрана. С подписването на пакта страните поемат задължения в области като личен състав, оборудване, обучение и инфраструктура за военни мисии на ЕС. Членките поемат ангажимент \"редовно да увеличават бюджетите на отбраната в реално изражение\", като 20% от тях са за покупка на оръжия и оборудване и 2% за изследвания и технологии. Участието в сътрудничеството е доброволно, но веднъж влезли в него, страните ще подлежат на годишен преглед, че изпълняват поетите от тях задължения, и ще могат да бъдат изключвани, ако не го правят. Държави извън ЕС също могат да участват в негови специфични мисии - условие, което отваря врата за Великобритания, една от двете ядрени сили в ЕС,  да остане ангажирана с неговата сигурност и отбрана дори след като го напусне. \"Не сме готови за обща европейска армия\" През ноември началото на отбранителния съюз беше поставено през ноември, когато 23-ма министри на отбраната и на външните работи на държавите от ЕС подписаха в Брюксел съвместно уведомление, че искат да сключат отбранителен пакт, първата голяма стъпка на съюза в тази посока от 1954 г. насам. По-късно към тях се присъединиха Ирландия и Португалия и общият им брой стана 25. Това е първото в историята на съюза “постоянно структурирано сътрудничество” - термин, използван в Лисабонския договор, да обозначи развиването на общи проекти и поемането на общи задачи в областта на отбраната. \"Не сме готови за обща европейска армия\"", "date": "2017.12.11", "title": "25 европейски страни подписаха отбранителен пакт"}
{"url": "http://clubz.bg/61708-chak_togava_kogato_syberem_i_chetirite_kraishta_na_bylgarsko_v_edno", "text": "На 11 декември 1868 г. започват обиколките на Васил Левски в българските земи с цел създаването на Вътрешната революционна организация. Тази дата би трябвало, ако не да се чества официално, то поне да се отбелязва с нещо повече от кратка хроника. С какво е известен Левски в общественото съзнание? Най-общо с безукорната си честност и с героичната си самопожертвователност. Подобни качества със сигурност притежават само изключителни личности. Но - колкото и да звучи невероятно - личности с подобни качества в нашата история има достатъчно много. Отговорът на въпроса защо именно Левски е най-великият българин  трябва да се търси другаде.Той е единственият български революционер, който е имал визия какво трябва да се направи. Както и смелостта, куража и усърдието да реализира своята визия. Левски е най-великият българин, защото е най-големият и далновиден български политик. Да, политик е мръсна дума в общественото ни съзнание, но Левски е точно такъв. Блестящ политик, чиято визия се реализира и чието дело дава резултат, макар и след трагичната му гибел. България се освобождава точно по начина, по който е предвиждал той - с въстание в българските земи, което да постави българския въпрос на международната сцена достатъчно категорично, за да няма друг изход, освен създаването на българска държава.  Според визията на Левски обаче това въстание е трябвало да бъде предшествано от създаването на вътрешна революционна организация. Началото на дейността за създаването на тази организация е дадено именно на днешния ден преди 149 години. Да накараш българите да работят в обществена полза винаги е било много трудно - и сега, и по времето на Левски. Апостолът обаче - за разлика от мнозина други, и сега, и преди - явно не се е плашил от такива трудности. И очевидно е имал много повече вяра в българския народ от мнозина днешни общественици, за които хулите по сънародниците са едва ли не висша форма на интелектуализъм. И които, иначе, са първи почитатели на Левски, поне на думи. Величието на Левски е в неговия хладен ум и политическа практичност. На тези негови качества до голяма степен се дължи успехът на неговата визия и дело. Свидетелства за тях има достатъчно много, оставени от самия революционер. Ето някои мисли, написани от собствената му ръка, които илюстрират достатъчно красноречиво как точно Левски е успял да убеди българите да го последват: Говорът е старовремски, но изговореното от Левски продължава да е актуално и до днес. Днешните български политици би трябвало да прочетат цялото писмено наследство на Левски. То е кратко, но съдържателно. Със сигурност има какво да научат от него.", "date": "2017.12.11", "title": "\"Чак тогава, когато съберем и четирите краища на Българско в едно...\""}
{"url": "http://clubz.bg/61732-epizod_viii_%E2%80%93_naj_dobriqt_sled_%E2%80%9Eimperiqta_otvryshta_na_udara%E2%80%9C", "text": "След очакване, продължило като че ли безкрайно, „Междузведни войни: Последните джедаи“, най-сетне бе видян от хора извън Лукасфилм“ и „Дисни“. След световната премира – посетена от Марк Хамил, Райън Джонсън, Дейзи Ридли и други знаменитости – и журналистите получиха разрешение да кажат накратко мненията си в социалните мрежи, пише „Индипендънт“. Без да споделят пълни ревюта  , отзивите бяха преобладаващо въодушевени. Според критиците блокбъстърът предлага много силни емоционални моменти и изглежда поразително добре. Разбира   сравненията на „Последните джедаи“  останалите епизоди от сагата са неизбежни – и според голямото мнозинство от мненията, Епизод VIII е най-добрият след „Империята отвръща на удара“. Само че не чуваме ли точно това за всеки филм от „Междузвездни войни“, откакто „Дисни“ участва в поредицата? : Абсолютно фантастичен – завладяващ, вълнуващ, забавен и силен – с великолепни кадри и страхотни битки. След като веднъж се засили, е неудържим. Най-добрият филм от „Междузвездни войни“ след „Империята…“; : В „Последните джедаи“ има една сцена, която не спирам да повтарям в главата си, толкова е зашеметяваща и неочаквана, че не искам да забравя какво изживях, когато я видях за първи път. Този филм се различава от всеки друг от поредицата по всички начини, които се надявах; : Всеки един кадър служи за целта на филма и „Последните джедаи“ със сигурност е най-веселият филм от „Междузвездни“ войни. И това е фантастично; : „Последните джедаи“ е красиво човешки, забавен и изненадващ. Плаках, когато една цветнокожа личност имаше своя момент, защото филми като този оставят отпечатъка си върху цели поколения – и представителството [на различни раси] в тях има значение; : Бях зашеметен от „Последните джедаи“. Ахках, смях се, пищях, плаках и прекарах времето на живота си. Мисля, че Райън Джонсън май е направил най-добрият филм от „Междузвездни войни“; : „Последните джедаи“ е невероятен. Героите са страхотни, екшънът е смайващ, а емоциите – изключителни. Ще го гледам още няколко пъти; : „Последните джедаи“ е СТРАХОТЕН! Нямам думи да изкажа колко невероятен е филмът на Райън Джонсън! Нямам и търпение да го гледам отново; : Можеше и да не е толкова дълъг, както и по-бърз в средната част, но като цяло е страхотно забавление! Толкова добър, колкото „Силата се пробужда“, а „Rogue One“ е по-добър! Повече хумор, отколкото очаквах, страхотни „междузвездни“ моменти, Марк Хамил е великолепен! Епизод VIII си струва; : „Междузвездни войни: Последните джедаи“ е много различен, вълнуващ, изненадващ. И много емоционален, със смайващи моменти. Пазете се от спойлери; : „Междузвездни войни: Последните джедаи“ е всичко – напрегнат, смешен, емоционален, вълнуващ. Пълен е и с моменти, в които щеше да ми падне ченето, много ми хареса. Още не мога да се успокоя; : „Междузвездни войни: Последните джедаи“ е триумф. Толкова много страхотни моменти, емоции. Цялата зала се веселеше и ахкаше; : Абсолютно красив, забавен и пълен с изключителни моменти за всеки. Все още пресмятан, но   е сред трите най-добри филма от сагата; : Нямам думи да споделя колко много харесах „Междузвездни войни: Последните джедаи“! Беше умопомрачителен! Аз съм в рая на феновете! По отношение на споделеното в социалните мрежи – едно предупреждение: пазете се от издайнически постове  . За съжаление, след като вече е показан веднъж, никой филм не е застрахован от необмислени онлайн коментари и преразкази, които да развалят удоволствието на бъдещите му зрители. Така че: внимавайте! На премиерата режисьорът Райън Джонсън посвети филма на Кари Фишър, която играе принцеса/генерал Лея. „След като я видите в този филм, тя ще остане завинаги в сърцата ви – каза той. – Странно е, че не е с нас тази вечер, тя щеше да бъде живецът на партито.” \n\t", "date": "2017.12.11", "title": "Епизод VIII – най-добрият след „Империята отвръща на удара“"}
{"url": "http://clubz.bg/61728-cacarov_strahuval_deputatite_ot_gerb", "text": "Главният прокурор Сотир Цацаров е присъствал на инфарктното заседание на парламента, на което се разглеждаше докладът на Бюрото за контрол над специалните разузнавателни средства за 2016 г., за да \"страхува\" депутатите от ГЕРБ. Това недвусмислено се прокрадна в думите на председателя на Бюрото Бойко Рашков при участието му тази вечер в \"Лице в лице\" по бТВ. Както Клуб Z писа, миналата седмица Рашков изнесе пред депутатите на открито заседание, притеснителни данни за незаконно подслушване, в това число на магистрати. Реакцията от страна на парламентарната група на ГЕРБ, най-вече от страна на председателя на правната комисия Данаил Кирилов бе, че Рашков се опитва да политизира темата и да си спечели втори мандат начело на комисията. Още преди да започне дебатът по темата от ГЕРБ се опитаха да поканят в залата за присъствие всичките шефове на служби, както и обвинител номер едно, но не и Рашков.  Бойко Рашков в парламента: Слушан е магистрат, за да се установи връзката му с политик от тази зала Цацаров за обвиненията на Рашков: Евтин политически PR Той определи поведението на службите и на ГЕРБ като \"неизбежна отбрана\" - без да е твърдял, че имало масови подслушвания, всички скочили срещу него: По повод доклада на Бюрото, в който се казва, че четирима магистрати са били подслушвани незаконно, посочи: И уточни, че спрямо тях са били прилагани СРС без да са били \"обвинени\" в тежки престъпления, наказуеми с над 5 г. затвор, каквото е изискването за СРС.  ГЕРБ иска да се приема докладът на Бойко Рашков за СРС без... Бойко Рашков Тези действия са извършвани в различен период от време, при различни власти, така че не може да се говори за политизация, каза още Рашков. По думите му службите и обвинението  Рашков още веднъж изрази съжаление, че НС не е обърнало внимание на констатациите в доклада му. Стана ясно и че явно в действителност е в немилост в ГЕРБ, защото премиерът Бойко Борисов е отказал поисканата от Рашков среща. Как Цацаров опитва да разхлаби контрола върху подслушването По отношение на делото на заместника му Георги Гатев, отстранен по искане на ДАНС и прокуратурата с мотива, че се е срещал с подсъдими да ги консултира как да направят проверка били ли са обект на СРС, Рашков каза, че съдът скоро ще се признесе, въпреки протакането от страна на държавната комисия по сигурността на информацията. Но че е убеден в невинността на заместника си.  Цацаров за обвиненията на Рашков: Евтин политически PR ГЕРБ иска да се приема докладът на Бойко Рашков за СРС без... Бойко Рашков Как Цацаров опитва да разхлаби контрола върху подслушването", "date": "2017.12.11", "title": "Цацаров страхувал депутатите от ГЕРБ"}
{"url": "http://clubz.bg/61731-samo_cska_sofiq_iska_bazite_na_cska", "text": "ЦСКА-София (на Гриша Ганчев) единствен е подал документи до изтичане на крайния срок за търга за базите на фалиралия ПФК ЦСКА АД - ст. \"Българска армия\" и Панчарево. Това обяви спортният министър Красен Кралев във фейсбук. Времето изтече днес, 11 декември, в 17:00 часа. Офертата ще бъде отворена на 13 декември от 11 ч. По-рано днес представители на ЦСКА 1948 обявиха на пресконференция, че няма да участват в процедурата. Алтернативният клуб няма как да покрие критериите, въпреки че преди броени дни обеща друго.  ", "date": "2017.12.11", "title": "Само ЦСКА-София иска базите на ЦСКА"}
{"url": "http://clubz.bg/61730-ludogorec_posreshta_2018_a_na_vyrha", "text": "Шампионът \"Лудогорец\" би \"Пирин\" (Благоевград) с 2:0 като гост в последен мач от 20-ия кръг на Първа лига. Това е заключителният рунд за тази година и благодарение на трите пункта на стадион \"Христо Ботев\", тимът на Димитър Димитров-Херо ще зимува с точка повече пред ЦСКА-София - 48 срещу 47. В четвъртък двата тима ще спорят в четвъртфинал за Купата на България на стадиона на \"червените\". Визитата на \"орлите\" в Благоевград бе с мисъл повече за този сблъсък. И \"Лудогорец\" не изхаби сили, а лесно се справи с \"Пирин\". Гостите нанесоха двоен удар между 31-ата и 33-тата минута, когато се разписаха съответно Клаудиу Кешеру и Джоди Лукоки. Шампионите можеха са спечелят и по-убедително, но направиха пропуски. А тъжната истина за \"орлетата\" е, че са пред фалит. Дано поне завършат първенството. \"Лудогорец\" - \"Милан\" в Лига Европа По-рано днес \"Лудогорец\" научи съперника си на 1/16-финалите на Лига Европа през февруари - един от най-титулуваните клубове в света, \"Милан\".", "date": "2017.12.11", "title": "\"Лудогорец\" посреща 2018-а на върха"}
