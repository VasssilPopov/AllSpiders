{"url": "http://clubz.bg/59653-es_opitva_da_spre_pritoka_na_evtina_rabotna_sila_ot_iztok_na_zapad", "text": "Българските работници, които фирмите командироват временно в други страни на ЕС, трябва да получават същото заплащане, включително бонуси, както колегите си от приемащите страни. Това предвиждат промени в директива, които Комисията по заетостта и социалната политика на Европейския парламент прие днес. На следващата си пленарна сесия в Страсбург Европейският парламент се очаква да гласува мандат на свои представители за преговори с правителствата в ЕС по промените в директивата, за които най-активно настоява Франция. Нейният президент Еманюел Макрон обеща на избирателите си да сложи край на т.нар. \"социален дъмпинг\", при който работници от Централна и Източна Европа подбиват цената на труда в по-богатите страни на ЕС, като се съгласяват да работят при по-лоши условия, отколкото синдикатите в тези страни са договорили с работодателите и правителствата. Източната работна сила в Западна Европа намира приложение в сектори с тежък и сравнително нископлатен труд като строителството, части от транспорта, промишлеността, някои услуги.  . Макар техният брой да е скочил с 41,3 на сто от 2010 г. до 2015 г., те представляват 0,9 процента от цялата работна сила в съюза. Делът им спада до 0,4 на сто, ако се преизчисли по пълното работно време. Проектът за изменение на директивата предвижда, че ако командировката на работниците е за повече от 24 месеца, всички трудови условия на приемащата страна трябва да важат за командированите работници. Ако командироващата фирма прецени, че не може да завърши поетата работа за две години, тя трябва да поиска от местните власти удължаване на срока на командировката. Изпращащите работници фирми трябва да покриват пътните и квартирните им разноски, или да ги включват възстановяването на тези разходи в заплатите им. Приемащите държави могат да прилагат спрямо командированите в тях чуждестранни работници регионални или секторни колективни трудови споразумения, ако те съдържат по-благоприятни условия от националните. Всички правила на заплащане на приемащите страни, предвидени в колективните трудови договори, трябва да важат и за командированите работници. Директивата задължава държавите членки да публикуват пълна информацияа за колективните трудови договори и за националната политика на заплащане на специални уебсайтове.  Ако тези промени настъпят, рязко ще нарасне себестойността на услугите, за които източно и централноевропейски работодатели изпращат персонал в Западна Европа. През май 2016 г. България беше между 11 държави членки, които протестираха в писмо до Европейската комисия срещу неин проект за поправки в директивата за командированите работници. Тези страни блокираха проекта, като използваха възможност, дадена им за това от договора на ЕС. Цитираните държави, водени от Полша, се аргументираха, че налагането на униформени социални условия противоречи на принципите на единния пазар, включително на свободното движение на работна сила и на конкуренцията. Приемащите страни обаче настояват, че единният пазар на ЕС е регулиран и конкуренцията на него се подчинява на правила. Общ бюджет на еврозоната и европейски сили за намеса предложи Макрон Макрон направи ревизията на директивата за командированите работници централна точка в програмата, с която спечели президентските изборите през май т.г. Критично важна за него във вътрешнополитически план е трайно високата безработица във Франция (9,8 на сто от работната сила през август т.г.), която срина рейтингите на предшествениците му и започва да подяжда и неговия. За сравнение безработицата в Германия беше 3,6 на сто през същия месец, а средните ѝ стойности в еврозоната и в целия ЕС тогава бяха съответно 9,1 на сто и 7,6 на сто. Противниците на ревизията сочат ниският относителен дял на командированите работници в трудовия пазар на Европа, който не може да обясни трайно високата безработица в някои нейни икономики. Германия, Франция, Белгия и Автсрия са страните, приемащи най-много командировани работници. Но в същото време Германия и Франция са най-големите износителки на командировани работници след Полша в съседните на тях страни.  Германската безработица е близо три пъти по-ниска от френската, макар Германия да приема повече от два пъти командировани работници от Франция. Основните опоненти на ревизията са страните от Вишеградската четворка - Полша, Унгария, Чехия и Словакия - но към тяхната позиция клонят България и Румъния. Франция има подкрепата на Европейската комисия и търси компромис с източно и централноевропейците. Естонското председателство на ЕС очаква той да бъде постигнат до края на тази година. Ако това не стане, досието преминава в ръцете на българското председателство от началото на 2018 г. Работният час струва средно 40 евро в Дания, 39 евро в Белгия, но 8,40 евро в Полша, 4,60 евро в Румъния и 3,80 евро в България по данни на Евростат. Договорът от Лисабон включва т.нар. контролен механизъм за субсидиарност, според който Комсията е задължена да преразгледа законодателно предложение, ако парламентите на една трета от държавите-членки поискат това. Субсидиарността е един от основополагащите принципи на ЕС. Той означава, че Съюзът законодателства само там, където отделните му членки са му възложили. В механизма всеки национален парламент има по 2 гласа, т.е. общо 56 гласа. Където парламентите са двукамарни, всяка камара има по един глас.", "date": "2017.10.17", "title": "ЕС опитва да спре притока на евтина работна сила от изток на запад"}
{"url": "http://clubz.bg/59644-stoichkov_v_edna_kompaniq_s_maradona_mesi_rivaldo_i_gigs", "text": "Бившият капитан на английския национален отбор и звезда на \"Манчестър Юнайтед\" Рио Фърдинанд постави Христо Стоичков в престижна компания. Напоследък името на Камата се споменава само покрай ясно изразената му позиция за независимостта на Каталуня, но Рио показа, че помни № 8 с футболните му подвизи. С пост във фейсбук Фърдинанд е определил своя петорка на най-добрите играчи с ляв крак в историята:      Приятелят на Димитър Бербатов пише, че се вдъхновил за листата си след разговор тази сутрин със свои авери преди мачовете от Шампионската лига във вторник и сряда. Бившият защитник е приканил следващите го в социалната мрежа да изразят своето мнение. Вече има стотици хора, които са посочили видни левичари. Рио Фърдинанд в момента работи като тв анализатор. По-рано тази есен той обяви, че ще се пробва като професионален боксьор - напълно сериозно. Тренира усилено. Той бе сред специално поканените за благотворителния мач между отбори на Бербатов и Луиш Фиго в София, но не пристигна.", "date": "2017.10.17", "title": "Стоичков в една компания с Марадона, Меси, Ривалдо и Гигс"}
{"url": "http://clubz.bg/59643-nova_kniga_razkriva_kak_peevski_i_vasilev_sa_si_delili_imushtestvoto", "text": "Публикуваната току-що книга „Държавата КТБ“ показва за първи път писма, които банкерът в изгнание Цветан Василев и депутатът от ДПС Делян Пеевски са си разменяли през пролетта на 2014 г. Тогава отношенията между двамата вече са влошени, а до затварянето на банката в края на юни остават броени седмици. Част от тези писма са публикувани в книгата. Журналистката Зорница Маркова е ръководител на екипа, който в продължение на две години преглежда 30 хиляди страници документи, изисква данни по Закона за достъп до обществена информация, води дела след получените откази, провежда и над 250 срещи. Резултатът: Книжното издание включва и документи, които не са публикувани в специализирания сайт на проекта  . От няколко месеца на сайта има пълна хронология на събитията, радар за медийните публикации по темата, документи и данни за КТБ топ 100 – стоте най-големи кредитополучатели на банката. В книгата е включен и надзорен доклад на БНБ за КТБ от 2010 г. Основни партньори в проекта са Центърът за либерални стратегии, програма „Достъп до информация“ и асоциация „Прозрачност без граници“. Изследването е извършено с подкрепата на фондация „Америка за България“.", "date": "2017.10.17", "title": "Нова книга разкрива как Пеевски и Василев са си делили имуществото"}
{"url": "http://clubz.bg/59648-zapochva_remontyt_na_asparuhoviq_most", "text": "Ремонтът на Аспаруховия мост стартира на 23 октомври и ще бъде завършен изцяло през 2018 г., съобщи във Варна регионалният министър Николай Нанков.  Ремонтните дейности ще започнат от страната на Варна, в посока Бургас. Ще бъдат ремонтирани фуги и съоръжение в началото на моста. Очакванията са при подходящо време ремонтът на Аспаруховия мост да бъде готов до средата на май следващата година, уточни министърът.  Напредък има и по останалите важни за Варна проекти. Общината се справя успешно с тежките процедури по отчуждаване, парцеларни планове и издаване на строителни разрешения на етапи за изграждането на бул. „Левски“, ремонта на бул. „Сливница“, както и за бул. „Мара Тасева“ и парковото пространство в кв. „Аспарухово“. Най-накрая пътят към Слънчев бряг се разширява В момента се подготвя площадката за част от трасето и най-късно в началото на месец ноември трябва да стартират строителните дейности по бул. „Васил Левски“.  Крайният срок за изпълнението на проекта е 15 август, но обозрим срок за завършването му е 1 юли следващата година, посочи министър Нанков. Той припомни, че приоритетни обекти през следващата година ще бъдат ремонтът на 6,8 км от магистрала „Черно море“ от страната на Варна в посока Бургас и обходния път с пътно съоръжение при Игнатиево, което да изведе транзитния трафик извън града. На въпрос за ремонт на пътя към „Златни пясъци“ той коментира, че освен да се рехабилитира пътя до разклона за Аладжа манастир, се обмисля по-амбициозната идея двулентовият път след Т-образното кръстовище да се разшири с още една лента. Трасето попада в защитена местност и е необходимо провеждането на специални процедури. Затова с Агенцията по геодезия, картография и кадастър се обсъжда как да се случи разширението. Текущият ремонт на участъка се предвижда да бъде изпълнен в рамките на два месеца. При изпълнението на строителните дейности ще трябва да бъде изместен и водопроводът. Съоръжението не е включено в големия воден проект на Варна, за който в момента се изготвя прединвестиционно проучване. Очаква се изпълнението му да бъде възложено в началото на следващата година, а индикативната стойност е 110 млн. лв., като е възможно тя да бъде редуцирана. Около 100 млн. лв. ще бъде европейското финансиране за подобряване на ВиК инфраструктурата на Варна, информира още министър Нанков. \n\t ", "date": "2017.10.17", "title": "Започва ремонтът на Аспаруховия мост"}
{"url": "http://clubz.bg/59646-navalni_moje_da_se_kandidatira_za_prezident_ama_sled_2028_g", "text": "Опозиционерът Алексей Навални ще може да се кандидатира за президент от 2028 г., заяви Ела Памфилова - председателката на руската ЦИК, цитирана от ТАСС. И допълни: Тя заяви, че са лъжливи разпространяваните от привърженици на Навални слухове, че той може да се кандидатира за изборите догодина. Очаквано - съд лиши Навални от шанса да се бори за президент Според руските закони Навални няма право да се кандидатира през 2018 г., тъй като е бил осъждан за тежко престъпление. През февруари т.г. той получи 5 г. затвор условно, след като бе признат за виновен в присвояването на над 10 000 кубически метра дърва от държавното горско предприятие \"Кировлес\". Навални обаче обжалва съдебното решение пред Европейския съд за правата на човека (ЕСПЧ) в Страсбург. Преди още съдът да се е произнесъл, той започна предизборната си кампания. Президентски избори в Русия ще има през март 2018 г. Настоящият държавен глава Владимир Путин още не е обявил дали ще се кандидатира, но се очаква да го стори много скоро. Почти няма съмнения, че той отново ще спечели.", "date": "2017.10.17", "title": "Навални може да се кандидатира за президент. Ама след 2028 г."}
{"url": "http://clubz.bg/59650-shveciq_sreshtu_italiq_v_baraj_za_svetovnoto", "text": "Швеция - Италия е най-интересния бараж от Зона Европа за световното в Русия догодина. Днес бе теглен жребий, в който участваха 8 отбора, подгласници в групите на квалификациите. Първите мачове са на 9, 10 и 11 ноември, а реваншите - на 12, 13 и 14 ноември. Победителите ще вземат последните квоти от Стария континент за мондиала, загубилите ще го гледат по телевизията. Шведите станаха втори в \"българската\" група, а италианците отстъпиха първото място на Испания. Дания - Ирландия също изглежда равностоен сблъсък, докато в другите два Хърватия и Швейцария са фаворити.", "date": "2017.10.17", "title": "Швеция срещу Италия в бараж за световното"}
{"url": "http://clubz.bg/59649-kurc_moje_da_se_prevyrne_v_po_dobrata_merkel", "text": "Коментатори, социолози и политолози са единодушни – с известно възмущение диагностицират “завой надясно” в Австрия, където победителят на общите избори Себастиан Курц от Народната партия най-вероятно ще е канцлер. Е, какво точно би следвало да означава “завой надясно”? “Ляво”, “дясно” – това са категории, които в миналото бяха ежедневие на политическия разговор, но в един комплексен и глобализиран свят вече нямат място. Те водят единствено до заблуда. Откритост, способност за иновации, степен на освободеност – това има значение. Курц - на 31 години, без диплома, заедно с ученическата си любов (СНИМКИ) “Дясно” ли е, когато един политик като Курц иска така да подсигури външните граници, че нуждаещите се от закрила бежанци да пристигат само по контролиран път до Европа, а да се връщат онези, чиито шанс да получат убежище в Европа е нулев? “Дясно” ли е, когато някой настоява за по-сурови наказания за криминални престъпници, както и за повече възможности за следене на терористична дейност с цел предотвратяване на атентати? “Дясно” ли е, когато партии подкрепят европейската идея, но искат да премахнат ненужното от регулиращия механизъм на ЕС? По същество миграционната политика е правилна, тъй като залага на контролирана миграция и развенчава като химера действащата защита на външните граници на ЕС. Феноменът Курц, който се възвиси като комета и олицетворява копнежа на австирйците за едно ново начало в политиката, окрили дебата за мястото на гражданско-консервативните партии в Европа. Какво значи победата на Курц за България Не бива да се забравя и фактът, че всяка страна има своите специфични структури относно география, население, политическа организация и култура. Не може и да се обобщава. При благоденстващи общества, като Германия, Финландия или Австрия, необходимостта от социална справедливост и равни шансове за всички понастоящем е по-малка, отколкото необходимостта от сигурност и ред. Това не прозряха своевременно нито кандидатът за канцлер на германските социалдемократи Мартин Шулц, нито все още канцлерът от австрийската Социалдемокатическа партия Кристиан Керн. С един замах Курц реформира своята партия (консервативната Народна партия – б. р.), сега би могъл из основи да модернизира и страната си. Курц може да стане по-добрата Меркел. И Кристиан Керн иска да сложи край на старата система. Но ако запази канцлерския си пост и се коалира с крайната десница, първо трябва да спечели развихрилите си битки за власт в дълбоко разединената Социалдемократическа партия. Въпреки вътрешните си противоречия, Австрия има потенциала да се превърне в модел за реформи в Европа, в пример за успешна трансформация на едно свръхрегулирано народно стопанство с клиентелистки структури към една динамична и иновативна страна. При това Австрия има предимството, че е по-малка и по-гъвкава в сравнение с тромавите икономики, като Италия и Франция. Едно ново правителство, оглавявяно от Курц или Керн и с участието на Партията на свободата, значително ще затрудни Меркел и френския президент Макрон. Виена ще настоява за по-твърд курс в миграционната политика от страна на Меркел и Брюксел и ще торпилира мечтите на Макрон за еврозоната, на които и Меркел гледа критично. Всъщност и Партията на свободата би подкрепила идеята за повече интеграция по въпросите на отбраната и защитата на границите. Вече е немислимо да се случи това, което настъпи преди 17 години – заради участие в австрийското правителство на Партията на свободата бяха ограничени дипломатическите контакти с Виена. И двете страни понаучиха нещо. ЕС възмъжа, а Партята на свободата стана по-гъвкава. Едно ново правителство в Австрия предлага и шансове за ЕС. В бъдеще Австрия чрез съчетание на модерна икономическа и по-строга миграционна политика би могла да се превърне в посредник между Брюксел и онези държави от съюза, като Вишегадската четворка (Полша, Унгария, Чехия и Словакия – б. р.), които все повече се отдалечават от ЕС. Така пропастта между Централна и Източна Европа и останалите държави членки на съюза би се свила. Ако се удаде да бъде спрян пълзящият процес на ерозия между Изтока и Запада, то Австрия ще се превърне в котва на стабилността в Европа. Какво значи победата на Курц за България", "date": "2017.10.17", "title": "Курц може да се превърне в по-добрата Меркел"}
{"url": "http://clubz.bg/59638-izvinete_tova_evropa_li_e", "text": "Британската министър-председателка Тереза Мей се опита снощи да убеди председателя на Европейската комисия Жан-Клод Юнкер и главния преговарящ за \"Брекзит\" от страна на ЕС Мишел Барние, да ѝ дадат повече пространство за маневри в преговорите, обяснявайки, че е изчерпала сегашното с речта си във Флоренция на 22 септември, съобщава \"Политико\". В нея тя бегло очерта възможности за компромиси. Мей иска от ЕС ангажимент за започване на втората фаза на преговорите - за бъдещите отношения - до края на годината. В черновата на заключенията на среща на върха на ЕС на 19 и 20 октомври ще има такъв ангажимент, но той отново ще зависи от постигането на достатъчен напредък в първата фаза на преговорите за условията на развода. Те включват правата на гражданите, изходната сметка на Обединеното кралство при напускане на ЕС и бъдещия граничен режим между Ирландия и Северна Ирландия. На снощния разговор Мей се е опитала да обясни, че тя не може да даде повече яснота за финансовите ангажименти на страната си, ако не знае с какво ЕС се ангажира в отговор. Тя е подчертала и че бъдещият граничен режим между Република Ирландия и Северна Ирландия ще зависи от това какво следва от излизането на Британия от митническия съюз на ЕС. За разлика от предишната си среща Мей и Юнкер публикуваха съвместно  , в което отбелязват, че разговорът им е бил \"конструктивен\" и че преговорите трябва \"да се ускорят\". Airbus SE се съгласи да купи мажоритарен дял в програмата за пътнически лайнер CSeries на канадския производител на самолети и влакове Bombardier Inc. Така европейската фирма даде мощно рамо на Bombardier в скъпо струващ търговски спор с американската Boeing Co, съобщи Ройтерс. Сделката, която минава без разходи за Airbus, ще даде на най-голямата авиостроителна група в Европа 50.01-процентен дял в съвместното предприятие CSeries Aircraft Limited Partnership (CSALP), което произвежда и продава самолетите от тази марка. Bombardier губи контрола над програмата, струвала досега 6 милиарда долара, но печели мащабни икономии, по-добра мрежа за продажби и може да промени съотношението на силите в спора с Boeing. От 18 месеца няма поръчки за самолета CSeries, който има от 110 до 130 места. Освен това той е заплашен от възможни мита от 300 на сто в САЩ. Сега за американските авиолинии той ще се строи в завод на Airbus в Алабама, като по този начин ще заобиколи наказателните мита. Този ход заварва Boeing неподготвена, отбелязва агенцията. Според Bombardier партньорството ще увеличи повече от два пъти стойността на програмата CSeries. Boeing, която води търговски спор за субсидии с Airbus, каза, че става дума за \"съмнителна сделка\" между двама субсидирани конкуренти. Европейската комисия осъди днес убийството на малтийската журналистка Дафне Каруана Галиция, която разследваше приближени до правителството на страната си. Тя загина, след като колата ѝ беше взривена вчера. \"Председателят (Жан-Клод) Юнкер и Комисията осъждат това нападение по възможния най-категоричен начин\", каза говорителят на Комисията Маргаритис Схинас. Той обаче отклони въпроса дали Комисията би започнала процедура за спазването на върховенството на закона в Малта на фона на обвинения за натрупващи се нерешени криминални случаи там. Схинас каза, че не е в състояние да потвърди дали Комисията е получила писмо за заплахи към Галиция заради разследванията ѝ. Министрите по европейските въпроси осъдиха убийството на Галиция на среща днес в Люксембург, каза Мати Маасикас, зам.министър по европейските въпроси на Естония, която в момента председателства Съвета на ЕС.  \"Това е неприемливо посегателство върху свободата на словото и демокрацията и извършителите трябва да бъдат изправени пред правосъдието\", каза Маасикас. \"Това чувтсво беше споделено от всички на срещата на Съвета\". Отговаряйки на репортери, той посочи, че въпроси за корупция, безнаказаност и за независимостта на съда в Малта не са поставяни по време на дискусията. Иронично, темата ѝ беше \"медийният плурализъм и върховенството на закона в дигиталната епоха\". Испанският министър на правосъдието Рафаел Катала заяви в Мадрид, че арестите на двама от лидерите на сепаратистите в Каталуня не е политически, а правен. \"Това не са политически затворници, защото вчерашната заповед за арест беше за престъпление\", каза той. Европейската комисия нe коментира съдебни процедури в държавите членки, каза днес в Брюксел неин говорител.", "date": "2017.10.17", "title": "Извинете, това Европа ли е?"}
{"url": "http://clubz.bg/59651-valeri_simeonov_ne_vodq_bitki_zashtitavam_si_choveshkite_prava", "text": "Преди малко повече от седмица той поиска извинение от БНТ, БНР, Нова тв и бТВ. Искането му даже беше качено на сайта на Министерския съвет. Извинението той поиска след масираната отрицателна реакция след участието му в сутрешния блок на Нова тв, когато отправи завоалирани заплахи към водещия Виктор Николаев. Валери Симеонов: БНТ, БНР, бТВ и Нова имат 24 часа да ми се извинят Според вицепремиера от коалиционния партньор на ГЕРБ \"Обединените патриоти\" се оказа, че прави всичко, за да защити нарушените си човешки права. Симеонов с нова закана: да спре държавното спонсориране към телевизиите \"Аз битки с никого не водя, нещо неправилно тълкувате\" - така отговори Симеонов на въпрос на БГНЕС относно развоя на битките му с медиите. \"Но си защитавам човешките права, законовите права. Щом медиите не се извиниха, ще се видим в съда, то е ясно\", лаконично потвърди той. На въпрос относно езика на омразата, използван в последните дни от патриотите в парламента спрямо ДПС, Валери Симеонов, гост на празника на 68-ма бригада Специални сили в Пловдив, първо коментира: \"На тоя ден да говорим за ДПС ми се струва пошло\". После посъветва репортерите да направят справка с ДПС какво означава език на омразата. Днес социологическата агенция \"Галъп интърнешънъл\" представи изследване, според което 56 на сто от българите смятат, че Симеонов трябва да си подаде оставката. 56% от българите: Валери Симеонов трябва да подаде оставка Симеонов с нова закана: да спре държавното спонсориране към телевизиите 56% от българите: Валери Симеонов трябва да подаде оставка", "date": "2017.10.17", "title": "Валери Симеонов: Не водя битки, защитавам си човешките права"}
{"url": "http://clubz.bg/59618-ako_rusiq_moje_da_syzdava_botove_toj_koj_e_sledvashtiqt", "text": "Изпрати шпионин, който да разпространява слухове от другата страна на фронтовата линия. Разхвърляй от самолет листовки над територията на врага. Разколебай врага чрез негови хора, на техния език, по техните радиостанции. Тактиките за деморализация са стари колкото политиката и войната, а днес вече знаем как изглеждат те и в началото на 21 век. Под натиска на разследване на Конгреса на САЩ, Facebook най-накрая предаде над 3 хиляди реклами и линкове към страници, създадени и платени от руски тролове. Сред тях са „Сигурни граници“, фалшива и подкрепяна от Кремъл “организация“, която изглежда, че е със седалище в Айдахо. Тази „организация“ бълваше съобщения за имигрантската „сган“ и привлече 133 хиляди последователи преди да бъде затворена. През август 2016 г. руските създатели на страницата разгласиха протест в Туин Фолс срещу „надигащото се насилие срещу американски граждани“. В същото време други руски агенти спонсорираха и рекламираха двама чернокожи рапъри, които възпяха Хилъри Клинтън като „расистка кучка“. Те също се представиха, че са от мюсюлманска организация, която твърди, че Хилъри Клинтън „създаде, спонсорира и въоръжи“ Ал Кайда и „Ислямска държава“. В същото време хиляди автоматизирани ботове бълваха съобщения в подкрепа на Тръмп в туитър, а пък много реални потребители им отговаряха. Всички тези номера са познати – руснаците ги използват от години в Европа, където проруски потребители на фейсбук и туитър отдавна подкрепят партии от крайната левица или крайната десница. По време на изборите в Германия официални руски медии и руски ботове тръбяха за имигрантската опасност и така дадоха рамо на антиимигрантската крайно дясна \"Алтернатива за Германия\". Руските реклами не създават етническо или политическо разделение нито в САЩ, нито в Европа. Те използват емоционален и краен език, за да засилят съществуващи разделения. Твърде е подвеждащо обаче да посочим Русия като източник на проблема. Старото КГБ имаше цели отдели, които трябваше да измислят слухове и фалшиви екстремисти. Техните наследници просто осъзнаха доста преди всички останали, че социалните медии са евтиният начин, по който една обедняла бивша супер сила може да се меси в делата на други държави. Но през 2016 г. те не бяха сами – същото правеха от кампанията на Тръмп и цяла мрежа тролове, любители на конспирациите от алтернативното дясно, които изградиха таргетирани фейсбук групи и купиха реклама, насочена към внимателно подбрани сегменти от обществото. Истинският проблем е много по-голям от Русия – кой ще бъде следващият, който ще използва този метод, и как ще го направи? Ако руснаците създадоха фалшиви профили в туитър в подкрепа на движението “Black Lives Matter”, защо да не го правят и други? Представям си как много групи, предимно от горди американци, могат да решат да манипулират армия от фалшиви профили по време на бунтове или бедствия, за да засилват страха и паниката. Представям си как много хора биха поискали да превземат профилите на Министерството на отбраната, както са се опитали руските хакери, за да разпространяват фалшива информация по време на военен конфликт. Няма висока бариера, за да влезеш в тази игра – не струва много, не отнема много време, не изисква чак толкова технически познания, няма нужда от специално оборудване. Facebook, Google и Twitter, а не Русия, предоставиха технологията, която позволява създаването на фалшиви профили и фалшиви реклами, както и технологията, която позволява те да достигнат до точно определени групи от населението. Много други държави и политически организации – леви, десни, каквито и да са – бързо ще се сетят за какво да използват всичко това. Невежеството е сред причините този свят на злото да порасне толкова бързо – хората просто не знаеха как работи всичко това. Това обаче повече не може да бъде извинение. Няма причина съществуващите закони за прозрачност на политическата реклама да не важат и в социалните медии, а не само в традиционните. Сега е най-добрият момент да тръгнем срещу анонимността, поне анонимността във форуми и коментари, за да бъдат елиминирани ботовете. Собствените експерименти на Facebook показват, че коментарите са много по-цивилизовани, когато хората използват собствените си имена. Правото на свободно слово е дадено на хората, а не на компютрите. Няма надежда Белият дом по времето на Тръмп да поведе тази битка, защото той бе най-големият печеливш от тези схеми. Но другите политически лидери са длъжни да помислят по въпроса. Длъжни са и гражданите, длъжни са и училищата, и технологичните компании. Другият път води към антиутопията, където мръсните трикове от предизборната кампания ще се превърнат в част от всекидневието ни.", "date": "2017.10.17", "title": "Ако Русия може да създава ботове, той кой е следващият?"}
{"url": "http://clubz.bg/59645-prokuraturata_shte_razsledva_za_podkup_vseki_izpylnqvasht_publichna_funkciq", "text": "Хората от общинската администрация, тези, изпълняващи каквато и да е ръководна работа, или работа при обединение от търговци  вече ще са дължностни лица по смисъла на Наказателния кодекс. Това се предлага в проект за промени на Министерството на правосъдието, публикуван днес за обществено обсъждане. Той предвижда тази категория лица да бъдат включени в понятието „длъжностно лице“ в чл. 93 от НК, като по този начин се разширява кръгът на лицата, които могат да бъдат преследвани за т.нар.  мотивират се от министерството. Сега въпросният чл. 93 ясно постановява що е \"длъжностно лице\", понятие, през което \"минава\" успешното обвинение на прокуратурата за почти вяско корупционно пресътпление: \"това е (лице), на което е възложено да изпълнява със заплата или безплатно, временно или постоянно: Сега обаче се разширява обхватът на понятието за ,,длъжностно лице‘‘, като в цитираната точка \"б)\" директно се добавя: \"... или друга публична функция.’’ \"Публичната функция\" пък се дефинира в новосъздадена точка   - \"дейност с обществено значение, уредена в закон и възложена за изпълнение на правоспособно лице по съответния ред.‘‘ Става ясно, че се цели и корупцията в частния сектор: В проекта се завишават и предвидените финансови санкции. А за длъжностните лица, които нарушават или не изпълняват задълженията си или превишат правата  си  и от това  произлизат значителни вредни последици за физически, юридически лица или обединения, се предлага  нов състав на престъпление. Наказанието е до 3 г. затвор и лишаване от права. За първи път се инкриминира търговията с влияние при осъществяване на търговска дейност. Това деяние се характеризира с висока степен на обществена опасност, но в момента не попада в обхвата на наказателния закон. Законопроектът предвижда  на решение от друго лице. От 3 до 12 години - толкова става досегашният член за предлагане, обещаване или даване на рушвет на \"длъжностно лице, което заема отговорно служебно положение, включително съдия, съдебен заседател, прокурор или следовател, или на полицейски орган, или на разследващ полицай. За пръв път се налага долен \"таван\", тъй като дасега този член гласи \"до 10 години\". Излиза обаче, че ще има индулгенция, ако предложите подкуп на някого - от държавната или частната сфера и съдействате на службите, така че да го изловят: За искане, даване, получаване и посредничество при т.нар. ,,стопански подкуп‘‘ по чл. 225б от НК отпада изискването облагата да е само имотна. Размерът на наказанието за стопански подкуп се увеличава от до 2 г. и глоба от 100 до 300 лв. на до 5 г. и глоба от 500 до 2 хил. лв. От предложените промени излиза, че се утежнява наказанието като за престъпник за почти всички... записи, изнесени примерно от \"Биволъ\" покрай скандала \"Двете каки\". Да припомним, че тогава прокуратурата отказа да разследва скандала с познатия аргумент, че записите са манипулирани и рязани. \n\t ", "date": "2017.10.17", "title": "Прокуратурата ще разследва за подкуп всеки, изпълняващ \"публична функция\""}
{"url": "http://clubz.bg/59647-iskate_da_pechelite_dylgosrochno_otkajete_se_ot_korupciqta", "text": "Винаги има как да се заобиколят, избегнат или прескочат корупционните практики и това става с подготовка, смелост и изобретателност. Това заяви днес на семинар д-р Макс Бургер-Шайдлин, изпълнителен директор на Световната търговска палата в Австрия. Преди да заеме високия пост в най-голямата бизнес организация в света, Бургер-Шайдлин е живял в 9 държави в Близкия изток и Азия и е работил в още 85 от най-корумпираните страни в света. Специалист е по превенция на корупцията, търговски престъпления, измами, пране на пари и други. Изнесъл е десетки лекции за борба с корупцията в Азия и Източна Европа. В България е за Българския антикорупционен семинар на Международната търговска палата, организиран от Конфедерацията на работодателите и индустриалците в България (КРИБ). Според д-р Бургер-Шайдлин корупцията е в корена на най-тежките конфликти от последните години - войната в Сирия и конфликта в Украйна. Според него тези случаи обаче са и пример защо от корупцията не печели никой - олигарсите в Сирия и Украйна имат милиони, но нямат достъп до повечето от тях и са ограничени в това къде да пътуват и с кого да правят бизнес. Австрийският специалист определя корупцията като метод за \"временно заобикаляне на закона\" - подчертано времено, тъй като този, когото сте подкупили, често е сменян от друг или започва да иска повече пари, или се отварят други нужди от подкупи.  И сподели няколко анекдота от дългогодишния си опит в различни държави. В Южна Корея му била възложена задача - да измъкне от митницата машина, която стояла там 6 месеца. Когато отишъл на място, веднага му бил поискан солен подкуп - 500 000 долара. Вместо това той заявил искането си и седнал в чакалнята. Там чакал 3 дни, докато накрая на началника не му омръзнало и не подпечатал всички документи. Той обаче подчерта, че \"битката с корупцията\" не е правилната фраза и в общества, в които корупцията е навсякъде, не е ефективна тактика. По-добре е да отидеш при корумпирания и да му обясниш как може да печели повече без корупция. Бюргер-Шайдлин подчерта, че корупцията се развива благодарение на голяма бюрокрация, твърде много правила и недостатъчно прости правила и даде пример с Чили. Преди години на местното правителство им се налагало да измислят метод за регулация за един от ключовите сектори - недвижимите имоти. И вместо да създадат огромна агенция, на практика миниминистерство, което да оценява всеки имот, те избрали странната идея - всеки да оценява сам стойността на имота си. Но с уловка - правителството има право да купи къщата ти на 150% от стойността, която си обявил. Изпълнителният директор на МТП-Австрия посочи и многото рискове, на които се подлага както отделният човек, така и един бизнес, ако се занимава с корупционни практики. На въпрос на Клуб Z дали има надежда за една компания, която реши да не дава подкупи и да работи чисто, Бургер-Шайдлин отговори така: Попитахме го и за практика на даване на подаръци в България и други страни и къде е границата между това и даване на подкуп.  ", "date": "2017.10.17", "title": "Искате да печелите дългосрочно? Откажете се от корупцията"}
{"url": "http://clubz.bg/59639-ndk_v_razgara_na_remonta_otvytre_i_otvyn_snimki", "text": "По думите му след 15 ноември имало още един месец, в който трябвало да се извърши изпитание на системите за сигурност и комуникация и да се подготви напълно сградата за европредседателството, което България поема от 1 януари 2018 г.  \"До момента ние имаме осигурени средства по две постановления на МС. С едното постановление ни бе предоставена помощ в рамките на 17 млн. лв. и по-късно 28 млн. лв. От тях една част сме изплатили на строителите, а друга част стоят в рамките на специална сметка само за строителството. До 1 декември се надявам всичко да е приключило\", отчете се Митев. Досега от Еврокомисията са проверили осигуряването на езиковите преводи. Ще има осем преводачески кабини и 20 мобилни кабини. Капацитетът му е 1500-2000 души, но на заседанията на председателството се очаква да присъстват между 200 и 300 души. При по-големите събития няма да бъдат допускани външни посетители. \"Искам да подчертая, че всички мраморни настилки, които съществуват, остават в същия вид. Те се реставрират и ремонтират. Запазваме това, което е важно за сградата\", заяви Митев. Досега са похарчени 20 млн. лв. авансово на строителите. На входа ще бъде извършена реставрация на металните пластики и произведенията на изкуството в НДК. Културните мероприятия в НДК ще продължават да се провеждат успоредно с ремонтните дейности. Централният вход ще бъде затворен, а за достъп до Билетния център и помещенията може да използва вход А4. , която е предвидена за заседанията на официалните лица, е с нов таван в овална форма, с нова система за климатизация и осветление. В момента там се монтират инсталациите на системите за сигурност. Същото се случва и в  . Основните строително-монтажни работи в зали 7, 8 и 9 са изпълнени – залите, както и фоайетата около тях са с подменени настилки. Старите ламперии са заменени с нови, отговарящи на съвременните изисквания за пожарна безопасност. - По основния вход за делегатите – А4, се работи активно. В момента той се използва и като основен вход на Националния дворец на културата, тъй като строително-ремонтните дейности на площада пред Двореца, извършвани от Столичната община, наложиха затварянето на централния вход на НДК. - Ремонтира се   – входа за премиери и президенти на председателството. Там се прави нова хидроизолация и ще бъдат поставени нови настилки. - В  , фоайетата и кабинетите около нея, които са предвидени за Международния пресцентър, продължават строително-ремонтните дейности – работи се по окачените тавани и настилки, поставя се ново LED осветление, окабелява се за нова озвучителна и конферентна техника. За нуждите на председателството се изгражда и нова дигитална телевизионна инфраструктура. , са с подменени настилки от висок клас, съобразени с функциите на обществени сгради. Положени са около 14 000 кв. м гранитогрес, както и значителна част от мокетите. Мраморните настилки, характерни за автентичния интериор на НДК, са запазени и реновирани чрез шлайфане, полиране, запълване на пукнатини и дефекти и допълнително импрегниране със специализирани материали. - Обновяват се също и част от  . Предвидена е подмяната на 6 асансьора.   се ремонтират и още 4 нови ще бъдат пуснати в експлоатация до 15 ноември, което ще подобри значително климатизацията в сградата. Подновяват се и  , включващи радиатори, конвектори и тръбни разводки. - В момента се изработва проект за   вътре в сградата. - Предстои реставраторският екип да изпълни последната фаза от дейности по  . \n\t  В края на юни се разрази мощен скандал в центъра, на който беше предишният директор на НДК Мирослав Боршош. Той беше обвинен в тежки злоупотреби с публични средства и корупционни практики в оглавяваното от него дружество. ", "date": "2017.10.17", "title": "НДК в разгара на ремонта - отвътре и отвън (СНИМКИ)"}
{"url": "http://clubz.bg/59636-borisov_zle_kolko_da_sme_zle_kafe_nqma_prazno_po_vitoshka", "text": "Това заяви премиерът Бойко Борисов на дискусията \"Бизнесът и правителството в един отбор\". За пореден път Борисов припомни, че преди 2 г. контрабандата на цигари е била 34%, а сега е 7% и върви към 6%.  И обясни какви огромни усилия му е коствало да събере данъчните, прокуратурата и полицията на едно място. Той добави, че над 100 закона се променят сега, за да се облекчи административната тежест. Така Борисов анализира проблемите с безработицата и ниските заплати у нас. Той припомни, че ще има двойно увеличение на учителските заплати и се надява тази инвестиция да даде резултат. И заяви, че България трябва да помогне на Балканите да станат изцяло европейски регион.", "date": "2017.10.17", "title": "Борисов: \"Зле... колко да сме зле? Кафе няма празно по Витошка\""}
{"url": "http://clubz.bg/59635-orhan_pamuk_ubiha_istanbul_kojto_obichah", "text": "Турският писател Орхан Памук обяви, че \"не може да живее политически в Истанбул повече\" и разказа за своето разочарование и яд от промените, които стават в мегаполиса през последните 15 години. Памук даде интервю за литературната притурка на италианския вестник \"Ла Стампа\". Според него днес Истанбул е \"по-богат, но по-малко свободен град. Архитектурата и икономиката се промениха. Старите къщи, които харесвах, са разрушени\", обяснява той в материала, който е озаглавен \"Убиха онзи Истанбул, който обичах\". \"Събирам стари снимки от Истанбул от години. Не знам защо го правя. Може би те са единственото нещо, което ми напомня за онези времена. Това е да си човек. Да разрушиш всичко и после да изпитваш носталгия. Но сега и носталгията се оказа грешна по политически причини\", продължава Памук. Писателят прекарва по-голямата част от времето си в Ню Йорк и преподава в Колумбийския университет. Затова и обявява, че Западът \"вече не е мистерия за мен\". \"Често живея на Запад, но Истанбул си остава моят дом. Къщата ви може да мине през ремонт и обновление, но това все още е вашата къща. Но не мога да живея там политически. Да си припомним, че 50 на сто от хората в Истанбул гласуваха против президента Режбеп Таийп Ердоган на последните избори. Не съм единственият, който мисли по този начин\", обяснява писателят. Памук споделя, че завижда на западните писатели, тъй като на тях не им задават прекъснато политически въпроси. \"Когато ги интервюират, рядко първият въпрос е за политическата обстановка в страната им. Обикновено ги питат за съдържанието на книгите им\", казва Памук. После обаче добавя, че той трябва да отговаря на такива въпроси, защото се чувства отговорен. \"Силно вярвам, че мястото на Турция е на Запад. Израснах с тази вяра. Получих светско, буржоазно възпитание. Днес има малко свобода на мисълта в Истанбул и това ме прави тъжен и яростен\", добавя той. Интервюто е по повод новото италианско издание на книгата на Памук Istanbul: Hatıralar ve Şehir (\"Истанбул\"). То включва много снимки и картички от Истанбул.", "date": "2017.10.17", "title": "Орхан Памук: Убиха Истанбул, който обичах"}
{"url": "http://clubz.bg/59640-ksns_zapochna_borisov_dojde_navreme", "text": "Заседанието на Консултативния съвет за национална сигурност (КСНС), посветено на антикорупционното законодателство, започна. Това е второто заседание по тази тема, след като през миналата седмица сбирката в президентството се провали заради липса на кворум. Тон за отсъствията тогава даде премиерът Бойко Борисов, който първо закъсня, а после си тръгна по-рано, което предизвика обвинения в бойкот към управляващите. Днес обаче премиерът бе точен и заседанието започна навреме. Войната ГЕРБ - президент продължава, КСНС се провали В президентството дойдоха шефът на парламента Димитър Главчев, лидерът на БСП Корнелия Нинова, лидерът на ДПС Мустафа Карадайъ, министрите Цецка Цачева, Владислав Горанов, Красимир Каракачанов, шефът на Върховния касационен съд Лозан Панов, главният прокурор Сотир Цацаров и др. По време на заседанието ще се обсъждат законопроектите на ГЕРБ и БСП за нов антикорупционен закон.  ", "date": "2017.10.17", "title": "КСНС започна. Борисов дойде навреме"}
{"url": "http://clubz.bg/59642-andryu_lojd_uebyr_napuska_kamarata_na_lordovete_zaradi_brekzit", "text": "Прочутият композитор Андрю Лойд Уебър напуска Камарата на лордовете, защото заради нарастващата си заетост извън политиката вече не може да присъства на всички решаващи гласувания, свързани с „Брекзит“. Представителят на торите, известен с мюзикълите си „Фантомът на операта“ и „Котките“, обяви, че днес изисканията за членство в Горната камара са „ “ от тези по времето, когато се е присъединил към Лордовете през 1997 г., пише „Индипендънт“. 69-годишният лорд Лойд Уебър казва: Натовареният график, за който говори лорд Лойд Уебър, включва три шоута на Бродуей и две на лондонския Уест Енд, телевизионна постановка на „Исус Христос Суперзвезда“ и автобиографична книга, с която ще отбележи 70-годишнината си през 2018-а.", "date": "2017.10.17", "title": "Андрю Лойд Уебър напуска Камарата на лордовете заради \"Брекзит\""}
{"url": "http://clubz.bg/59658-kobrata_ne_vsichko_e_pari_prodyljavame_napred", "text": "Кубрат Пулев наруши мълчението си и излезе с обръщение във фейсбук, след като снощи стана ясно, че мач за световната титла по бокс в тежка категория срещу Антъни Джошуа няма да има. Не и на 28 октомври. Причината е, че Кобрата е получил контузия. Официално: Няма да има мач Джошуа - Пулев Кобрата се контузи, мачът с Джошуа е под въпрос Кобрата се контузи, мачът с Джошуа е под въпрос", "date": "2017.10.17", "title": "Кобрата: Не всичко е пари. Продължаваме напред"}
{"url": "http://clubz.bg/59641-joan_matev_v_aresta_za_shesti_pyt", "text": "Съвсем \"на ръба\" на законно допустимия срок от 8 месеца за задържане под стража Софийският апелативен съд о , обвинен за у  в Борисовата градина. Днес съставът на САС за общо 6-и път прие, че има опасност младежът да се укрие или да извърши ново престъпление - единствено на базата на обоснованото предположение, че той е убил Георги Игнатов (15 г.) на 2 юни 2015 г. Такова нещо се случва изключително рядко с оглед чистото съдебно минало, наличието на постоянен адрес и младата възраст на обвиняемия. От 5 до 12 г. заплашват Йоан Матев за убийството в Борисовата градина Както и пред по-долната инстанция - СГС, защитата на обвиняемия   защото Матев възнамерява да   Искането обаче не беше уважено от съда, тъй като няма нови доказателства, които да разсеят подозренията към Матев. Йоан Матев: Невинен съм - какво като съм си пуснал брада?! (ВИДЕО) Преки доказателства - ДНК или биологични следи, относно авторството на Матев на мистериозното престъпление няма. Към него обаче сочат показанията на непълнолетния му брат Марсел  намерен нож и резултатите от няколко съдебни експертизи, както и от съученици. Матев бе задържан през февруари т.г. по обвинение в убийството на  През миналата седмица съдия Андрей Ангелов от СГС го остави в ареста, като изчете забележително определение, че:   Йоан Матев: Невинен съм - какво като съм си пуснал брада?! (ВИДЕО)", "date": "2017.10.17", "title": "Йоан Матев в ареста - за шести път!"}
{"url": "http://clubz.bg/59654-abdikirame_ot_zadyljeniq_kym_nato_tova_e_hibridna_lyja", "text": "Това заключи зам.-министърът на отбраната Ангел Запрянов по време на конференция \"Преглед на Стратегията за национална сигурност и ролята на България в НАТО и Европейската отбрана\", организирана от Атлантическия съвет у нас.  Борисов: Ракетите от Крим се насочват и към България. Ставаме цел В последно време новата версия на властта е, че закупуванено на нови изтребители ще струва 2,5 млрд. лв. Не е ясно откъде идва тази сума, при положение, че предложения от кабинета \"Борисов 2\" инвестиционен проект е за 1,5 млрд. лв. и бе приет през лятото на миналата година. По думите на зам.-министъра не можело да не се ремонтира старата съветска военна техника, защото това би значело армията да спре да изпълнява задълженията си по закон и управлението да подаде оставка.  Според Запрянов за 2018 г. бюджетът за отбрана ще е 1,7% от БВП, а парите за капиталови разходи - в това число за закупуване на нова военна техника и за трите вида военни сили. Той призна, че от 54 обективни критерия на НАТО за военни способности, ние изпълняваме едва 30%, като всяка есна от способностите се сертифицират. По думите му липсата на финансиране е причина да постоянни отлагания. Той призна още, че в момента има изключително тежък проблем с личния състав в армията и ако тенденцията продължи, то ще се наложи да се върне някога наборната военна служба, за да може армията да изпълнява конституционните си задължения. От дискусията обаче стана ясно, че общото усещане е за това, че България не прави от години достатъчно, за да бъде пълноценен член на НАТО. Това се разбра и от думите на Велизар Шаламанов,  и на Тодор Тагарев, и на ген. Съби Събев.  Ген. Събев говори за нуждата от нова политика на НАТО в Черноморския регион, особено след агресията на Русия в Украйна и постоянното насищане на Черно море с нова руска военна техника, което се наблюдава в последно време. Той попита докога НАТО ще търпи това положение и няма да отговори на Русия, която се превъоръжава на границата на Алианса. По думите му така както Русия се превъоръжава и разполага ракети, подводници и бомбардировачи, същото може да направи и НАТО.  Една от опциите пред България е да поискаме да се активира многонационална механизирана бригада на Алианса у нас. Друг вариант е да се търси съгласие НАТО да разположи своя ескадрила на българско летище. Настоящото предислоциране на военновъздушните сили на Алианса в Европа било останало от времето на Студената война, заява той.  Военният експерт Михаил Найденов предложи анализ на хибридните заплахи срещу България и начина, по който те успяват. \"Хибридна война не се обявява, тя се води\", заяви той. И атакува първо и основно възприятията на хората.  Сред целите на хибридната война нас по отношение на отбраната той изброи поддържането на постоятен дефицит от военни способности, отлагане на превъоръжаването, поддържане на състоянието, че ремонт на стара техника \"изяжда\" парите за превъоръжаване. Друга цел е закупуване на ненужна техника, какъвто бил примерът с вертолетите \"Кугър\", които днес се ползвали предимно за въздушни таксита. ", "date": "2017.10.17", "title": "\"Абдикираме от задължения към НАТО? Това е хибридна лъжа\""}
{"url": "http://clubz.bg/59652-arestuvaniqt_brat_na_deputat_ot_bsp_e_daritel_na_partiqta", "text": "Новата парламентарна седмица отново започна със скандали за шуробаджанащина и роднински връзки. Повод бе братът на депутата от БСП Георги Стоилов, който бе арестуван като шеф на организирана престъпна група в неделя. Брат на депутат от БСП - шеф на престъпна група в Русе, син на шефа на местния КАТ - сред задържаните Левицата днес разпита своя народен представител и стигна до извода, че той няма връзка с действията на брат си. И изтъкна, че това не е случай на шуробаджанащина. БСП \"разпитва\" свой депутат, чийто брат бе арестуван Самият Стоилов заяви, че се надява ареста на брат му да не е политическа поръчка. Стойнев обаче не остана длъжен на ГЕРБ и съобщи друг случай на роднинско назначение - кмета на община Раднево Теньо Тенев, който назначил жена си за кметски наместник в село Рисиманово. От ГЕРБ отговориха с атака: Всъщност въпросът на ГЕРБ намира своя отговор на сайта на Сметната палата. Там пише, че Илия Стоилов е дарил 450 лева за кампанията на БСП на последните избори. БСП била получила 70 сигнала за роднински назначения Христов призна, че в действителност жената на кмета на Раднево е негов наместник в село в региона - но е назначена от предишния кмет на общината. По негово мнение това не е укоримо и хората, които работят, трябва да бъдат оставени на мира. БСП \"разпитва\" свой депутат, чийто брат бе арестуван БСП била получила 70 сигнала за роднински назначения", "date": "2017.10.17", "title": "Арестуваният брат на депутат от БСП е дарител на партията"}
{"url": "http://clubz.bg/59657-ksns_svyrshi_razlichiqta_za_borbata_s_korupciqta_ostavat", "text": "Заседанието на Консултативния съвет за национална сигурност (КСНС) продължи повече от 4 часа, но различията между управляващи и опозиция по отношение антикорупционното законодателство остават. Това стана ясно от изявлението на президента Румен Радев. Той отчете, че е постигнато съгласие за основните насоки в работата на държавни институции, както и за това, че борбата с корупцията не означава само превенция, но и разкриване, разследване и наказателна отговорност. Радев заяви, че трябва да има ефективни институции и механизми за борба с корупцията и независимост на органите от проверяваните и разследваните лица. КСНС започна. Борисов дойде навреме КСНС прави предложение към изпълнителната и законодателната власт за промени в Наказателния кодекс (НК), за да бъдат обхванати проявите на корупция не само в публичния, но и в частния сектор. От ГЕРБ искат този орган да се избира от парламента, а БСП предлагат неговият председател да се назначава от президента. Той изтъкна, че на предишното заседание на КСНС, посветено на отбраната, е имало смислен дебат и е бил постигнат консенсус, но той и досега не е претворен в политики и решения.", "date": "2017.10.17", "title": "КСНС свърши, различията за борбата с корупцията остават"}
{"url": "http://clubz.bg/59659-zasega_nqma_da_otpadnat_vechnite_dlyjnici", "text": "Това заяви омбудсманът Мая Манолова в парламамента, докато депутатите заседават извънредно, за да променят Гражданско-процесуалния кодекс. Един от проектите за промяна бе предложен на парламента от Манолова. Идеята й е да отпаднат т.нар. \"вечни длъжници\", като се въведе 10-годишна абсолютна давност за дълговете. Така няма да има длъжници, които са в неплатежоспособност, но продължават да им \"висят\" вземания. Тези текстове все още не са гласувани, но щом правната комисия не ги подкрепя, вероятно няма да минат през пленарната зала. Депутатите обаче приеха текстовете в ГПК дълговете вече да се събират по-справедливо и вече няма да има случаи при дълг от 20 лева, да плащаш 520. Попитана за предложение за въвеждане на 10-годишна абсолютна давност, Манолова заяви, че според нея по-доброто решение и към длъжниците, и към кредиторите, е да бъде приет специален закон за частния фалит, където много прецизно да се премерят интересите на двете страни.  ", "date": "2017.10.17", "title": "Засега: няма да отпаднат \"вечните длъжници\""}
{"url": "http://clubz.bg/59660-siderov_borisov_e_balkanski_balansor_nqma_takyv_ot_1912_g", "text": "Това коментира лидерът на \"Атака\" Волен Сидеров в ефира на бТВ днес.  По думите му Жан-Клод Юнкер е един  . Според Сидеров създаването на специална агенция \"Антикорупция\" би обезсмислило съществуването на ДАНС.  В тази връзка Сидеров показа първия брой на вестник „Атака“ от същата дата преди 12 години, в който водещо заглавие е: \" И като реверанс не пропусна да похвали дипломатическите умения на лидера на ГЕРБ: Към коалиционния си партньор Валери Симеонов той се отнесе с по-голямо снизхождение:", "date": "2017.10.17", "title": "Сидеров: Борисов е балкански балансьор, няма такъв от 1912 г. "}
