{"url": "https://clubz.bg/91192-franciq_germaniq_i_portugaliq_v_edna_grupa_na_evro_2020", "text": "Световният шампион Франция, суперсилата Германия и европейският първенец Португалия попаднаха в една група на Евро 2020 - F. Ако преодолее баражите от Лигата на нациите, в същата компания ще попадне и България. Жребият бе теглен тази вечер в Букурещ. Англия пък се падна с Хърватия - двата тима играха на полуфинал на Световното в Русия през миналата година. Тогава спечелиха \"ватрените\". В същата компания е и Чехия, селекцията на която спореше с \"Трите лъва\" в квалификациите и в Прага успя да спечели. Испания и Швеция също бяха в една компания в пресявките, а през лятото са в гр. Е на финалите. В мача на откриването на 12 юни на стадион \"Олимпико\" в Рим излизат Турция и Италия. Финалът е на 12 юли на \"Уембли\" в Лондон. Вижте групите - четири от тях ще бъдат попълнени с победителите от баражите в Лигата на нациите на 26-и и 30 март догодина. БНТ и Нова ще излъчват съвместно Евро 2020 Европейското за първи път ще се играе в повече от една или две страни, а в цели 12 държави на Стария континент. Вчера стана ясно, че в България ще се излъчва съвместно от БНТ и каналите на Нова телевизия.", "date": "2019.11.30", "title": "Франция, Германия и Португалия в една група на Евро 2020"}
{"url": "https://clubz.bg/91177-eduard_nortyn_i_tom_jork_za_trymp_fight_club_i_motherless_brooklyn", "text": "На чай с текила актьорът Едуард Нортън и рокзвездата Том Йорк обсъждат създаването на филма \"Motherless Brooklyn\", злите сили зад Тръмп и защо вокалистът на \"Radiohead\" (Йорк) не е бил в състояние да създаде саундтрака на златната перла в актьорската кариера на Нортън - \"Fight Club\".   В новия филм на Нортън (\"Motherless Brooklyn\") разтърсваща балада въздейства на сюжета и на преобладаващото настроение с дълбок син нюанс. Тя без съмнение е дело на фронтмента на \"Radiohead\". Def Leppard, Radiohead и The Cure вече са част от Залата на славата Някои песни за филми (\"Stayin’ Alive\", \"The Harder They Come\") са толкова плътно до историята, че човек трудно може да забележи плоскостта на съединение. Други (\"Mrs Robinson\", \"Raindrops Keep Falling on My Head\") пристигат като ярки посетители от друга Вселена. Не става въпрос за точна наука, а за експериментална алхимия. Нортън и Йорк все още я изследват. Ако целта е филмът и песента да са самостоятелни единици, трябва и сътрудниците да бъдат. Те са отседнали в шикозен хотел - уважаваният кинорежисьор до вглъбеният музикант - като илюстрация на Норман Рокуел до карикатура на д-р Сюс. Нортън поръчва кана с чай. Йорк - текила. И после се усмихва. Още след като прочита едноименната книга на Джонатам Летъм през 1999 г., Нортън иска да създаде филма \"Motherless Brooklyn\". Резултатът е богат, покварен, изобилен - труд на любовта. Нортън е режисьор, сценарист и главна мъжка роля - Лионел Есрог -  блестящ изследовател, който разкрива корупция по политическите етажи на Ню Йорк през 50-те.  Лионел страда от синдром на Турет, което често го превръща в посмешище. Той трепери и крещи, поставя ръцете си на случайни минувачи, сякаш да се опомни. Синдромът му пречи, но също така е ракетното му гориво. Малко преди да започнат снимките Нортън решил, че Лионел има нужда от песен. Нещо начупено и красиво, нещо, което да отразява случващото се в главата на мъжа. Той се замисля за \"Strange Fruit\" на Били Холидей. \"Daily Battles\" не е \"Strange Fruit\", по същия начин както \"Motherless Brooklyn\" не е \"Chinatown\" - най-очевидното вдъхновение на филма. Въпреки това е отлична балада - мека, сурова и прекрасно стъкмена измежду тази груба ноар естетика. Лионел обяснява, че понякога чувства, че двама души живеят в неговото тяло. Сякаш филмът и песента са се договорили да споделят същата история помежду си. Мисля, че харесах \"Motherless Brooklyn\" по същите причини, които отблъснаха другите (отзивите са смесени, а боксофисът - ужасяващ). Филмът е дълъг, заплетен и копнеещо-романтичен, както само закостенял циник може да бъде. Нортън е наясно с проблемите. Той признава, че съставките на приказка могат да бъдат както благословия, така и проклятие. Нортън и Йорк се познават от години. Те стават популярни в средата на 90-те. Тогава Нортън бе най-ярката искра на американската сцена - номинират го за \"Оскар\" за дебюта в \"Primal Fear\", играе заедно с Брад Пит във \"Fight club\" и се сблъсква с режисьора Тони Кей на снимачната площадка на \"American History X\". Междувременно Йорк насочва \"Radiohead\" към глобалната слава с албуми като \"OK Computer\" и \"Kid A\". Всъщност, двамата е можело да работят заедно още в края на миналия век. Йорк е поканен да напише саундтрака на \"Fight Club\". Вместо него се заема Джони Гринууд - китаристът на \"Radiohead\", който пръв от групата започва да пише саундтраци за филми. Той е подготвял музиката на всеки филм на Пол Томас Андерсън от 2007 г. насам - след \"There Will Be Blood\". Преди две години Йорк тръгва по стъпките му, като съставя аранжимента на \"Suspiria\" на Лука Гуаданино. Той обяснява, че 18 месеца е работил по проекта, като се е мушкал във всякакви видове заешки дупки.  Нортън изсипва пълна лъжица с мед в чая си. Първоначалния план бе Йорк да състави целия саундтрак на \"Motherless Brooklyn\", като се потопи в джаза на Харлем от 50-те. Но е било твърде ангажиращо и двамата предполагат, че напрежението е щяло да породи кавги. Най-голямото его в \"Motherless Brooklyn\" е мъж на име Моузес Рандолф. Той е частично базиран на Робърт Моузес - известният \"майстор-строител\" на Ню Йорк от средата на миналия век, който създава предградията и ги превръща в основа за обществено прочистване. Фактът, че Моузес е игран от Алек Болдуин, който се превъплащава в Доналд Тръмп в \"Saturday Night Live\", предполага очевидна връзка с настоящето.   Музикална коалиция: Pink Floyd и Radiohead против \"Брекзит\" Нортън настоява, че асоциацията не е напълно умишлена.  Йорк отпуска тежка въздишка. След това мъжете се вглеждат в килима сякаш търсят тъмни петна.  Музикална коалиция: Pink Floyd и Radiohead против \"Брекзит\"", "date": "2019.11.30", "title": "Едуард Нортън и Том Йорк: За Тръмп, \"Fight Club\" и \"Motherless Brooklyn\""}
{"url": "https://clubz.bg/91190-gospodin_premier_mnogo_ste_krasiv", "text": "Професията на журналиста е като тази на футболиста, пиленца. Всички знаят по-добре от теб как се вкарва гол, какви въпроси се задават на премиера, как се обръща човек към президента... Но аз, като истинска жрица на тая професия, мога да ви кажа едно: най-важно не е да знаеш кои въпроси трябва да зададеш, а кои въпроси не трябва да зададеш. Ако овладееш това, ще ти дадат пари дори за собствено радио, ще те вземат в самолета до Вашингтон, на всяка пресконференция ще ти подават микрофона първо, второ и трето все на теб... Пък вие се смейте, пиленца. Ама бяхте ли у Вашингтон? Не, нали. Такива като вас най-много такси могат да подкарат, а не да вдигат самолета на премиера.... Докато в това време такива като нас тичат по ливадата пред Белия дом. Или в кабинета на директора на БНТ, зависи какво предпочитате. Пускате си вицове за нас, жриците на професията, из фейсбука, ама вие вашия официален анцуг най-много до Лидъла да го разходите, а ние с моя адидас до Овалния кабинет стигнахме. Та тичам си аз с адидаса по ливадата към Тръмп, а той като ме видя, зяпна. Даже питал „Коя е тая“. Е как коя, бе, мистър президент, аз да можех да остана у Америката, не само щяхте да знаете коя съм, ами и всички щяха да питат не за мен, а за вас кой е тоя. То, щом Вие можете да сте президент на САЩ, що аз да не мога, а? Даже почти щях да ви взема интервю, виках „Хальо, хальо“, но тия трътки от прескабинета ви не ми дадоха микрофона. Те на мен ще ми отказват, моля ти се... Аз колкото микрофони в тоя живот съм държала, те до толкова не могат да броят, бе, хальоооо. Ако не ми бяха секвестирали ябълките на митницата на летището, щяха да видят те. Право в десетката щех да ги уцеля. Но нищо, ще си ги върна обратно в България, у нас пресконференции да искаш. Та за това как се интервюира премиер ми беше думата. Първо, най-важно е да успеете да се преборите с другите жрици на професията. Като дойде той благоразположен за въпроси, трябва да го почнете веднага. Ако оная вика: „Браво, господин премиер, много сте умен“, вие кажете: „Господин премиер, не само сте умен, а и сте красив!“ Ако оная каже „България има късмет да има премиер като Вас“, вие веднага я затапвате с: „Не само България, а и светът. Не само светът, но и вселената!“ Ако оная тича да го пипа по мускула, вие я изпреварете и го пипнете по... Ако тя го прегърне, вие го целунете. Ако тя го целуне, вие направо го... Всичко в нашата професия на жрици е въпрос на бързина и всеотдайност. Разбира се, добре е и събеседникът ви да е държелив като премиера. Не всеки премиер може да понесе толкова...  Но нашият премиер е българин, не е некой гей, като тия из Европата. Даже Тръмп не може да му стъпи на малкия... И на големия... На него му се налага той да тича да хваща мадамите за... Докато нашият премиер никъде не тича, мадамите сами идват и го хващат за... Тия многоточия ги пускам, за да не ме блокират във фейсбука. Щото фейсбука е американски, а американците са... И също са.... Като европейците, само дето европейците са още по..... Добре, че в самолета на премиера няма фейсбук. И многоточия нямаше, да ви кажа. Ако сте истинска професионалистка, най-добре е да пребиете останалите жрици още на летището. Щото много неудобно стана в самолета, докато ги млатех с куфарчето по главите. Не за друго, ми куфарчето ми отиде по дяволите, а беше адидас и то. Само оная мадам ми се опъна, такава вилица ми заби в бедрото, че още куцам. Но аз й отхапах ухото и пак първа се добрах до премиера. Имаше некви операторчета, които се опитаха да ме нокаутират с камерите си, но няма оператор, който да може да ми препречи пътя към премиера ни. Още ходят и тримата, все едно някой им е вкарал камерите в... Ако оная мадам не беше толкова държелива, щях да имам премиера само за себе си. А сега се налага да го деля. Разпрахме му сакото, но взех интервюто! Пускам го тук, първо за вас. Да четете, да се учите, и да се възхищавате: Аз: Господин премиер, много сте красив! Той: Ъъъъъ Аз: И скромен. Но така са умните хора... Той: Е, айде сега, хаха, еми, ъъъъ... Аз: Как постигате всички тези успехи? Той: Ние, в нашата партия... Аз: Ама каква партия, господин премиер, без Вас всички са загубени. Всички сме загубени! Той: Е, айде сега... Ако ще питаш нещо, питай, че с тва хвъркане насам-натам, така се уморих, глей ме къв съм зажмал. Аз: Кажете какво си говорихте с Тръмп? Той: С президента Тръмп сме биз-бизе. Премери ми гърба с педи и каза, че ми е по-голем от неговия. Аз: Разбира се, че ви е по-голям, господин  премиер! Аз ли не знам? Той: Не знам какво ти знаеш, въпросът е, че Тръмп ме подкрепи за следващите избори. Аз: Господин премиер, докога ще търпите това? Защо избори? Какви са тия избори, по-добър от Вас няма и никога няма да има. Той: Е, и ти си права, но няма как, неудобно е пред партньорите... Аз: Какво обядвахте с господин Тръмп? Той: Аз мушнах един хамбургер, за него не знам. Аз: Ма не ви ли покани на обяд? Какъв простак! Той: Е, хората са в криза, не е като у нас, дето стабилност вече 10 години, работа, работа, работа... Аз: Да обобщим! Тръмп поиска да почерпи от вашия уникален опит и да се поучи от вашия успех. Той: Обобщавай, бе, обобщавай, ма сега стига толко си питАла, ще ме изтощиш, има и други колежки, дето искат да ме... питат. Цигара?        ", "date": "2019.11.30", "title": "Господин премиер, много сте красив!"}
{"url": "https://clubz.bg/91186-zam_ministyr_penkov_tova_e_bezobrazie_i_trqbva_da_se_preseche", "text": "Да се пресекат случаите на нападения срещу медици, призова зам.-министърът на здравеопазването Бойко Пенков. В петък имаше поредно нападение на пациент над лекари и медицински сестри в столичната болница \"Света Анна\". Една от лекарките пострада сериозно и е настанена в болницата за лечение. Часове по-късно нападателят беше задържан. Той се оказа 50-годишен бивш полицай от Сливен, който е и криминално проявен. Той коментира и въпроса за удължаването на срока за окончателния доклад за смъртта на 3-годишното дете, което почина в Пирогов след лутане между други две столични болници. Заради случая директорите и на трите лечебни заведения – Специализираната детска болница \"Проф. Иван Митев\", болница \"Лозенец\" и \"Пирогов\", бяха освободени по настояване на премиера Бойко Борисов. Окончателният доклад на медицинския надзор за причините за смъртта на детето трябваше да бъде готов до края на седмицата, но вчера се разбра, че срокът се удължава с до една седмица.", "date": "2019.11.30", "title": "Зам.-министър Пенков: Това е безобразие. И трябва да се пресече"}
{"url": "https://clubz.bg/91191-levski_otnovo_ne_uspq_da_specheli_v_stara_zagora", "text": "\"Берое\" и \"Левски\" направиха борбено 1:1 в мач от 18-ия кръг на efbet Лига. Тимът от \"Герена\" отново не спечели в Стара Загора, но поне прекъсна серия от четири поредни загуби. \"Левски\" е на шест точки от лидера \"Лудогорец\", който в неделя от 18 часа излиза срещу ЦСКА-София. \"Берое\" е на осма позиция. Домакините поведоха в 44-ата минута, когато Мартин Камбуров прободе \"сините\" за 21-ви път, като подобри собствения си рекорд. Няма футболист в историята на родния футбол, който да се е разписвал повече пъти във вратата на \"Левски\". Гостите изравниха чрез Найджъл Робърта в 53-тата. Двубоят бе предимно битка с много едоноборства по целия терен - най-вече в средата, тъй като съперниците водеха равностоен сблъсък. В края на срещата и двата отбора направиха пропуски. Камбуров едва не огорчи любимата си жертва отново, а Найджъл Робърта застраши Душан Перниш. По-рано днес \"Черно море\" разби \"Ботев\" (Враца) с 4:1 край морето, а \"Ботев\" (Пловдив) продължи възхода си - 3:0 в София срещу \"Царско село\".", "date": "2019.11.30", "title": "\"Левски\" отново не успя да спечели в Стара Загора"}
{"url": "https://clubz.bg/91188-rusiq_izprobva_v_arktika_superoryjieto_%E2%80%9Ekinjal%E2%80%9C", "text": "В Арктика за първи път изпробват комплекса „Кинжал“, предава TACC, цитирана от агенция \"Фокус\". Друг източник потвърди факта, че комплексът е бил изпробван, отбелязвайки, че \"скоростта на ракетата достига 10 Мах\". Руските военнокосмически сили не коментират информацията, предоставена от източниците на ТАСС,. „Кинжал“ е най-новият руски авиокомплекс, който включва свръхзвуковия МиГ-31К и хиперзвукова ракета. Според съобщения в медиите, ракетата „Кинжал“ е авиационна версия на ракетния комплекс \"Искандер\". В момента една ескадра МиГ-31К с хиперзвукови ракети е дислоцирана в Южния военен окръг на пилотно бойно дежурство. За първи път руският президент Владимир Путин представи комплекса „Кинжал“ в изказване пред Федералното събрание през март 2018 г. Тогава той показа видео кадри на тестване на хиперзвукови ракети от състава му.", "date": "2019.11.30", "title": "Русия изпробва в Арктика супероръжието „Кинжал“"}
{"url": "https://clubz.bg/91193-germanskite_socialdemokrati_s_novo_rykovodstvo", "text": "Германските социалдемократи избраха новото си ръководство. След допитване до всички членове на партията, председателският пост се поема от двама души – Норберт Валтер-Борянс и Саския Ескен. Ново ръководство днес избра и крайнодясната популистка партия Алтернатива за Германия. На мястото на досегашния лидер Александер Гауланд идва малко известният строител от Саксония Тино Хрупала. Новите лидери на германските социалдемократи са сред най-отявлените критици на Голямата коалиция. С избора на дуото Норберт Валтер-Борянс-Саския Ескен се показва открито неодобрението си към съвместната работа на социалдемократическата партия с християндемократите  в правителството. Очаква се изборът им да усложни още повече и без това трудното намиране на компромиси между социалдемокати и консерватори. 425 000 членове на ГСДП участваха в гласуването за новото ръководство и то бе избрано с 53,06% от гласовете на членската база. Също днес ново ръководство избра и крайнодясната Алтернатива за Германия. Председателският пост запази Йорг Мойтен, а на мястото на другия председател Александер Гауланд бе избран малко известният строител от Саксония Тино Хрупала.", "date": "2019.11.30", "title": "Германските социалдемократи с ново ръководство"}
{"url": "https://clubz.bg/91187-iglika_trifonova_snima_film_po_%E2%80%9Ekalunq_kalq%E2%80%9C", "text": "Изключително богата и натоварена сесия за финансиране на нови български игрални филми приключи в тази седмица. Националният филмов център оповести решенията, от които става ясно кои проекти ще влязат в производство през следващата година. Необичайно много от проектите са по съвременни български романи, спечелили вниманието на читателите. „Калуня-каля“ – новият игрален проект на режисьорката Иглика Трифонова получи зелена светлина за производство, за което НФЦ отпуска над 600 хил. лв. (сумата в крайна сметка може да надвиши и 1 млн.). Посмъртно писателят Георги Божинов ще получи още признание за своя роман, преиздаден над 10 пъти – след като през 2014-а Деян Енев преоткри „Калуня-каля“. Филмовата адаптация на романа е дело на Трифонова. Романът \"Калуня-каля\", който ще разтърси литературата ни Само за още един филм е гласувана такава сума – „По-малкото зло“ със сценарист Юрий Дачев и режисьор Магдалена Ралчева (позната от филма „12А“). Финансиране в категорията „Проект за развитие на сценарий“ са получили „Чамъ-кория“ по книгата на Милен Русков със сценарист и режисьор Виктор Божинов, който пресъздаде и „Възвишение“, и „Балканска рапсодия“ по новелата на Мария Касимова-Моасе, със сценарист и режисьор Димитър Коцев–Шошо („Четвърта власт“). Един от спечелилите проекти с режисьор Зорница София („Воевода“) е написан от известния български писател Петър Делчев. Отпаднал е един от филмовите проекти по известен роман – „Камбаната“ на Недялко Славов, със сценарист Александър Секулов. В есенната сесия на НФЦ са подадени 17 проекта за финансиране с над 600 хил. лв. Одобрени са само 2 от тях. 16 проекта са кандидатствали за бюджет, по-малък от 600 хил. лв., три ще получат държавна субсидия за производство. Най-много предложения – 22 – са постъпили в категорията „Проект за развитие на сценарий“. Девет екипа ще получат пари, за да работят най-малко половин година върху усъвършенстването на сценария. След това ще кандидатстват за бюджет за заснемане. Подадени са документи и за над 15 късометражни филма. Тиражът на романа \"Калуня-каля\" се изчерпи, пускат нов В една от най-оспорваните сесии на НФЦ са се включили почти всички български режисьори и сценаристи на игрално кино. Сред имената, отпаднали и одобрени, се срещат Светослав Овчаров, Радослав Спасов, Георги Дюлгеров, Камен Калев, Киран Коларов, Борис Десподов, Яна Титова, Иля Велчев, Петър Попзлатев и др. Комисията, която одобрява проектите, е с председател Адела Пеева. Сред членовете ѝ са Бойка Велкова, Стефан Куцаров, Пламен Манасиев, Ивайло Пенчев и др. Тиражът на романа \"Калуня-каля\" се изчерпи, пускат нов", "date": "2019.11.30", "title": "Иглика Трифонова снима филм по „Калуня-каля“"}
{"url": "https://clubz.bg/91154-chujte_novata_pesen_na_dy_hu_i_don%E2%80%99t_wanna_get_wise", "text": "Живите фосили от \"Дъ Ху\" пуснаха I Don’t Wanna Get Wise – трети сингъл от предстоящия им албум  .     Както отбелязва  , бандата разкри и подробности за четирите бонус трака в делукс изданието на албума:   са написани и записани специално за Who, докато Got Nothing to Prove и Sand са демо-версии от средата на 60-те, които те най-сетне са завършили. И добавя: “Jimmy хареса песента и предложи да я направим по-R&B, в по-бавно темпо, но така и нищо не стана“, спомня си Townshend. „Мисля, че според Kit песента звучеше така, сякаш я пее някой далеч по-възрастен и доволен от себе си човек отколкото бях аз в реалния живот. Сега работи. Но тогава надали щеше да се получи.” Новият албум   ще излезе на 6 декември. \"Дъ Ху\" е основана в Лондон през 1964 г.", "date": "2019.11.30", "title": "Чуйте новата песен на \"Дъ Ху\" - I Don’t Wanna Get Wise"}
{"url": "https://clubz.bg/91170-net_info_se_jalva_ot_facebook_moje_da_e_povliqla_na_izbornite_rezultati", "text": "Любопитна жалба е постъпила в Централната избирателна комисия (ЦИК), става ясно от регистъра на жалбите и сигналите, който комисията поддържа. Тя е срещу... Facebook, а общото с изборите е политическата реклама в социалната мрежа.  Подадена е от \"Нет инфо\" АД, като според българското дружество Facebook може и да е публикувала договорите си с възложителите, но не е изпратила до нашата Сметна палата и до самата ЦИК тарифите си за политическа реклама - според изискванията на родния Изборен кодекс (ИК). ЦИК глобява сайт фантом. Ако... МВР успее да го издири И се мотивират: Социалната мрежа е реализирала приход за 2019 година от българска политическа изборна реклама в размер на 834 247, 55 лева.   пишат от \"Нет инфо\" до ЦИК. И правят сравнение със собствените си приходи (от местния вот) - около 75 000 лева. В същото време цитират данни, според които към януари тази година активните потребители на социалната мрежа у нас са 3,7 млн. души, от което следва изводът: Като не се съобразявала с българския изборен закон, компанията на Марк Зукърбърг извличала \"конкурентно предимство пред останалите задължени по ИК субекти\", посочват още жалбоподателите. ГЕРБ сезира ЦИК за \"телевизионен Костинброд по бТВ\" в изборния ден Оттам цитират текста от Изборния кодекс, в който изрично е посочено, че социалните мрежи, в т.ч. Facebook, не са доставчици на медийни услуги, т.е. не са медии като телевизиите, радиата, сайтовете, вестниците и пр. - следователно за тях не важат разпоредбите на ИК. Facebook дава на политиците да лъжат и в Европа И въпреки това, настояват: От една страна била най-голямата световна платформа за безплатна комуникация, в т.ч. чрез обмен на снимки, видео и пр., но от друга предлага и рекламно пространство като всеки друг доставчик на медийна услуга. В този смисъл от \"Нет инфо\" посочват, че чрез Vbox7 също предоставят възможност за видеосподеляне - на клипове между различни потребители и настояват, че Facebook всъщност е медия. В заключение искат от ЦИК да установи нарушение от страна на световната социална мрежа. ЦИК започна да наказва бТВ за агитация по жалбите на ГЕРБ От Централната избирателна комисия са взели решение по жалбата - и то без изненади е, че нарушение не е установено. Именно защото в закона изрично е записано, че социалните мрежи не са медии. ГЕРБ сезира ЦИК за \"телевизионен Костинброд по бТВ\" в изборния ден Facebook дава на политиците да лъжат и в Европа ЦИК започна да наказва бТВ за агитация по жалбите на ГЕРБ", "date": "2019.11.30", "title": "\"Нет инфо\" се жалва от Facebook: може да е повлияла на изборните резултати"}
{"url": "https://clubz.bg/91148-12_dyrjavi_sprqha_direktiva_na_es_koqto_shteshe_da_razkrie_kolko_danyci_plashtat_naj_golemite", "text": "Дванадесет държави от ЕС, сред които Ирландия, Малта, Кипът и Австрия, блокираха предложението за ново правило, което би принудило многонационалните компании да разкриват колко печалба генерират на континента и колко данък данък плащат във всяка една от 28-те страни, съобщава \"Гардиън\". Директивата беше създадена и така написана, че да изясни как точно най-големите компании в света - като Apple, Facebook и Google - успяват да избегнат плащането на данъци в общ размер на над 500 млрд. долара годишно. Основно схемата се прави като се прехвърлят печалби от Великобритания, Франция и Германия, към страни с нулев или минимален данък, като Ирландия, Люксембург и Малта.  Очаквано - тези три държави са сред блокиращите директивата. Другите са Кипър, Латвия, Словения, Естония, Австрия, Чехия, Унгария и Хърватия.  Г-7 съгласна, че трябват нови данъци за мултинационалните и цифровите гиганти  Най-големият лобист на отпадането на идеята обаче си остава Ирландия. Страната е един от най-големите бенефициенти на действащите правила. Ирландия е домакин на множество корпоративни офиси, които събират приходи и печалби, генерирани от много мултинационални компании от целия ЕС. Дъблин позволява на глобалните технологични компании да плащат корпоративен данък в размер на едва 6,25%. Само за сравнение - във Великобритания то е 19%. Само преди няколко седмици пък ирландската агенция, отговаряща за данъците, съобщи, че икономиката на страната може да се срине, ако приеме участието в някакъв вид глобално ограничаване на избягването на данъци.  Вчера ирландският фискален консултативен съвет предупреди, че икономиката на страната е станала толкова зависима от данъци, плащани от точно тези мултинационални компании, че половината от всички корпоративни данъци, платени в страната, идват само от 10 световни компании. Фирмите не бяха назовани, но повечето експерти смятат, че става дума за американските технологични гиганти - Apple, Facebook, Microsoft, Dell, Google и Oracle. Amazon обвинена в експлоатация на детски труд в Китай. Самопроверява се Франция, Испания и Холандия подкрепиха предложението. За разлика от тях - Германия се въздържа. Интересен е случаят с Швеция. Страната гласува против, само защото правителството в Стокхолм се опасява, че директивата може по-скоро да намали по-високите им стандарти за прозрачност.  Един от най-големите радатели за приемането на директивата - Обединеното кралство, въобще не гласува. Действията на Лондон бяха оправдани от министерството на финансите с предстоящите избори и неизвестността около Брекзит.  БТК искаше санкции за \"Apple\" от родната КЗК. Но вече не иска Европейската комисия реши да работи по създаването на законодателство срещу избягването на плащане на данъци от големите компании, след скандала \"Панама Пейпърс\". Според основната идея на предложението, то би трябвало да направи отчитането по отделни страни задължително за компании с годишен оборот над 750 млн. лв.  Amazon обвинена в експлоатация на детски труд в Китай. Самопроверява се БТК искаше санкции за \"Apple\" от родната КЗК. Но вече не иска", "date": "2019.11.30", "title": "12 държави спряха директива на ЕС, която щеше да разкрие колко данъци плащат най-големите компании"}
{"url": "https://clubz.bg/91183-ivan_krystev_v_bylgariq_demografskata_kriza_e_radikalna", "text": "\"В България демографската криза е радикална\" и \"20% от източноевропейците живеят извън страната си и това влияе на политическия процес\" -  , ръководител на Центъра за либерални стратегии в София, изследовател в Института по хуманитарни и социални науки във Виена. Иван Кръстев: Идва краят на досегашния ЕС Според Иван Кръстев страхът от бъдещето е най-големият проблем на Европа: По думите му миграцията е революцията на XXI век. \"Това, което се е случило, е, че изведнъж хората в тези страни, които са пълни с младо население, силно растящо население, специално случая на Африка - огромен демографски бум, се обръщат и казват - \"Какъв е смисълът да се опитвам да сменям правителството си, при условие че, ако сменя държавата, животът ми ще се подобри 3 или 6 пъти?\". \"Политико\" избра Иван Кръстев за българина, който ще формира Европа през 2019 Политологът дава оценка и завръщането на носталгията към близкото социалистическо минало в Източна Европа. Според него част от носталгията към миналото е свързана с факта, че има застаряващо население в цяла Европа.   Иван Кръстев: Навремето харесвахме Запада много повече\" \"Политико\" избра Иван Кръстев за българина, който ще формира Европа през 2019 Иван Кръстев: Навремето харесвахме Запада много повече\"", "date": "2019.11.30", "title": "Иван Кръстев: В България демографската криза е радикална"}
{"url": "https://clubz.bg/91185-turciq_pusna_azerskiq_gaz_po_tanap", "text": "По покана на министъра на енергетиката и на природните ресурси на Турция Фатих Дьонмез българският енергиен министър Теменужка Петкова участва в церемонията по въвеждане в експлоатация на европейския участък от Трансанадолския газопровод (ТАНАП) – от град Ескишерих до турско-гръцка граница. Това съобщиха от министерството на енергетиката. Оттам припомнят, че през месец юни 2018 г., след даденото начало на работа на участъка на ТАНАП от турско-грузинска граница до град Ескишехир, турският пазар получава природен газ от находището Шах Дениз 2 в Азербайджан. С днешното откриване и на европейската част газопроводът е изцяло завършен. Дължината на ТАНАП е 1850 км., към момента капацитетът му е на 16 млрд. куб. м., като се очаква да достигне до 31 млрд. куб. м. Газопроводът ТАНАП е неразделна част от инфраструктурата на Южния газов коридор, осигуряващ транзита на природен газ през Турция към Европа. Алиев: Азербайджански газ ще достигне Европа до няколко дни През откритата днес европейска отсечка на ТАНАП ще се извършва пренос на азербайджански природен газ към Транс-адриатическия газопровод (ТАП), включително и за България през интерконектора с Гърция. Предвижда се междусистемната газова връзка Гърция-България да бъде въведена в търговска експлоатация през 2020 г., в синергия с газопровода ТАП. В събитието участваха президентите на Азербайджан Илхам Алиев и на Турция Реджеп Таип Ердоган. Азерският газ вече може да тече до Гърция Турският президент нарече проекта символ на дълбокото приятелство между Турция и Азербайджан, съобщи турският телевизионен канал НТВ, цитиран от БТА. Азербайджанският президент Илхам Алиев пък нарече днешния ден \"исторически\" и изрази надежда, че \"ТАНАП ще донесе полза на народите на Турция, Азербайджан и другите съседни страни\".   Азерският газ вече може да тече до Гърция", "date": "2019.11.30", "title": "Турция пусна азерския газ по ТАНАП"}
{"url": "https://clubz.bg/91174-mikov_horata_ne_vijdat_v_bsp_alternativa_ninova_vodi_s_borisov_ogledalni_borbi", "text": "Хората не виждат в БСП алтернатива, има огледални борби между Корнелия Нинова и Бойко Борисов, да се даде време на новоизбрания главен прокурор Иван Гешев, а в номинацията на Сотир Цацаров за шеф на КПКОНПИ \"няма нищо неестествено\". Така бившият председател на БСП Михаил Миков видя актуалния политически пейзаж в интервю за БНТ. По думите му Нинова \"може и да стои твърдо, но в същото време партията не строи твърдо и това е по-големият въпрос\". Според него се прокарва една \"измислена теза\" за вътрешнопартийната опозиция и вредителите с партиен билет. Миков: БСП отчита \"бодрячески\" резултати от вота, а бележи спад Михаил Миков смята, че  Миков определи като \"форма на несправедливост\" и предстоящото вдигане на местните данъци. Да, БВП расте, но от това растат и неравенствата, добави Миков. Как тандемът БСП-ГЕРБ стовари казуса \"Гешев\" върху съда в Златоград Президентът Румен Радев подписа указа за назначаването на Иван Гешев за главен прокурор. Миков смята, че трябва време, за да се видят действията на новия главен прокурор, да се види до колко ще има промени във функционирането на прокуратурата. Според него по отношение на съдебната власт ние постоянно правим промени, очаквайки, че промените сами по себе си променят нещо. Той смята, че не вижда нищо неестествено в това Сотир Цацаров да оглави КПКОНПИ. Според него не бива да се забравя, че той има, освен седемте години начело на прокуратурата, и дълга съдийска кариера, свързана с гражданското право. За #КОЙ Гешев е радост, а Цацаров - богатство   Как тандемът БСП-ГЕРБ стовари казуса \"Гешев\" върху съда в Златоград За #КОЙ Гешев е радост, а Цацаров - богатство", "date": "2019.11.30", "title": "Миков: Хората не виждат в БСП алтернатива. Нинова води с Борисов огледални борби"}
{"url": "https://clubz.bg/91180-djejms_pardyu_bylgariq_e_dalech_ot_otmqna_na_vizite_sys_sasht", "text": "България е далеч от отмяна на визите за САЩ - такава позиция изрази бившият американски посланик в България Джеймс Пардю пред БНР. Той даде поредно интервю, в което критикува управлението в страната. Какво следва от срещата Борисов - Тръмп И продължава: Според него борбата с корупцията и свободата на медиите е трябвало да бъдат в началото на общото изявление, с което излязоха премиерът Бойко Борисов и президентът Доналд Тръмп. И дава за пример, че във всяка страна има някакво ниво на корупция. Но в повечето развити демокрации държавници се пращат в затвора или поне се уволняват. Дори в администрацията на Доналд Тръмп вече няколко ръководители бяха освободени от постовете им за поведение, което може и да е свързано с корупция. Петима или шестима от най-близките му хора са вече в затвора или очакват присъди. В България това рядко се случва, припомня бившият посланик. Борисов след срещата: Убеден съм, че визите ще паднат (ВИДЕО) (СНИМКИ) Попитан за обещанието на Доналд Тръмп да се занимае с въпроса за падането на визите за българите, както съобщи Бойко Борисов, Пардю смята, че решенито ще е политическо. Според него България трудно балансира между Москва и Вашингтон. Херо Мустафа: Ще използваме \"инструменти със зъби\", за да се борим с корупцията в България  Борисов след срещата: Убеден съм, че визите ще паднат (ВИДЕО) (СНИМКИ) Херо Мустафа: Ще използваме \"инструменти със зъби\", за да се борим с корупцията в България ", "date": "2019.11.30", "title": "Джеймс Пардю: България е далеч от отмяна на визите със САЩ"}
{"url": "https://clubz.bg/91181-plasido_domingo_galantnite_jestove_veche_se_vyzpriemat_razlichno", "text": "Тенорът Пласидо Доминго се защити от \"кошмарните\" обвинения за сексуален тормоз с думите, че винаги се е държал като джентълмен, но \"галантните жестове в наши дни се приемат различно\". В интервю за испанския в. \"Конфиденсиал\", публикувано вчера, той споделя, че се чувства силен, въпреки обвиненията. И възнамерява да продължи сценичните си изяви поне до края на 2021 г., докогато има планирани ангажименти. Пласидо Доминго напуска „Метрополитън“ преди премиера Редица опери обаче анулираха представленията му, когато повече от 20 жени, работили с него, го обвиниха в сексуален тормоз или непристойно сексуално поведение, включително, че ги е докосвал въпреки волята им, опитвал се е да ги целуне и понякога при отказ е пречел на кариерата им. Когато агенция Асошиейтед прес съобщи за обвиненията, Пласидо Доминго отговори, че те \"по много начини просто не са точни\". Защото останал с впечатлението, че \"взаимоотношенията винаги са били добре дошли и по взаимно съгласие\", макар и \"правилата и стандартите\" да са се променили. Още 11 жени обвиниха Пласидо Доминго в секстормоз В интервюто за в. \"Конфиденсиал\", което е първото след избухването на скандала, легендарният певец отново не отрече изцяло твърденията на жените, но настоя, че никога не се е държал неприлично. Той обясни, че испанците по природа са \"топли, нежни и любвеобилни\". Пласидо Доминго заяви, че никога не е бил \"агресивен, преследващ и вулгарен\", както го обвиняват. Той каза, че никога не е злоупотребявал с властта си, нито е \"обещавал роля срещу някакви услуги\". Той мисли, че е жертва на несправедливост. \n\tОперите в САЩ отмениха всички предстоящи ангажименти на Пласидо Доминго след обвиненията. Той подаде оставка като генерален директор на операта в Лос Анджелис, където разследват поведението му. Начало на края на кариерата на Пласидо Доминго Европейските опери обаче го подкрепиха и запазиха всичките му ангажименти. Той каза, че това, както и подкрепата на феновете, му дава сили. Интервюто във в. \"Конфиденсиал\" е публикувано няколко дена преди Пласидо доминго да участва в операта \"Набуко\" в Двореца на изкуствата във Валенсия. БТА Още 11 жени обвиниха Пласидо Доминго в секстормоз Начало на края на кариерата на Пласидо Доминго", "date": "2019.11.30", "title": "Пласидо Доминго: Галантните жестове вече се възприемат различно"}
{"url": "https://clubz.bg/91178-majkite_ot_sistemata_ni_ubiva_podkrepiha_biser_petkov", "text": "Майките на деца с увреждания от инициативата \"Системата ни убива\" подкрепиха социалния министър Бисер Петков, чиято оставка вчера беше поискана от премиера Бойко Борисов. В отворено писмо обаче те призоваха министър-председателят да не го уволнява. Бисер Петков подаде оставка, поискал му я е Бойко Борисов В петък следобяд в кратно съобщение на пресцентъра на Министерски съвет беше казано, че кадровото решение на премиера е въз основа на натрупани във времето основания. От \"Системата ни убива\" обаче  припомнят, че при Бисер Петков \"стартира очакваната с десетилетия реформа в сферата на социалните политики за децата и хората с увреждания\". Майките на деца с увреждания водят и друга борба - от няколко дни протестират пред парламента с искане Валери Симеонов да бъде отстранен от поста на зам.-председател на НС. Майки на деца с увреждания излизат на протест срещу избора на Валери Симеонов Майки на деца с увреждания излизат на протест срещу избора на Валери Симеонов", "date": "2019.11.30", "title": "Майките от \"Системата ни убива\" подкрепиха Бисер Петков"}
{"url": "https://clubz.bg/91176-kuchencata_na_kralicata", "text": "Вече е в историята срещата между американския президент Доналд Тръмп и белгийския премиер Бойко Борисов. Поне така беше обявена срещата от американската телевизия Fox. На мястото на събитието обаче бяха безгрешните български журналисти, гордо отстояващи онова 111-о място. Специални пратеници във Вашингтон имаха bTV и Nova, а телевизията на Кошлуков даже изпрати двама журналисти. Наричам БНТ “телевизията на Кошлуков”, от уважение към миналото на БНТ. И разбира се - без уважение към Кошлуков, който, по собствените му думи, от “нехайство и небережност” 5 месеца не е забелязaл, че взима с 40% по-голяма заплата. И Кошлуков се оказа слепец, досущ като българските партии, които пък години наред не забелязваха, че получават много повече пари от полагащото им се по закон. И сега Кошлуков щял да се самонакаже с две заплати. Хем смешно, хем тъжно. Тъжното е, че това става с нашите пари. Дали пък слепците не сме ние, че не виждаме всичко това? Кои други журналисти бяха във Вашингтон? Как кои - Илиана Беновска, Валерия Велева и Звездомира Мастагаркова - репортер на кафевия сайт ПИК. Те сътвориха и най-големия виц за българската журналистика въобще в историята. Вицът е следният: \"Беновска, Мадам В. и една репортерка на Недялко влезли в Овалния кабинет\". \n\tХем смешен, хем тъжен виц. Хич не беше добре българските журналисти да бъдат допускани в Овалния кабинет. Те написаха такива френски любовни репортажи за срещата Тръмп-Борисов, че видимо се бяха вдъхновили от мястото, където го е правила Моника Люински. Ето какво написа например репортерката на ПИК: “Тръмп признал на Борисов, че му бил приготвил два подаръка за половинката. После обаче разбрал, че е щастливо разведен и след като на живо видял колко снажен и силен е, решил, че интересът към него със сигурност е доста по-сериозен. И едва ли ще му стигнат само два подаръка.” \n\t“Щастливо разведен”, “снажен и силен” - ето така се пише репортаж за премиера. Беновска не написа репортаж, тя преразказа какво й е споделил самият Бойко Борисов. Във фейсбук тя написа, че лично Тръмп проявил интерес към нея, като попитал: “Коя е тази в зеленото”? \n\tМоже това да е така, не знам. Но ако е така, вероятно после Тръмп е допълнил: “Ми, няма да й дадем виза.” Всъщност, можеха ли пратениците на българските медии да отразят адекватно визитата на Борисов в САЩ? \n\tМоже ли да бъдеш свободен журналист, когато си взет като слуга? Какво имам предвид? Не знам дали знаете, но двайсетината български журналисти пътуваха за САЩ с… правителствения Еърбъс. Пътуваха заедно с Бойко Борисов, Томислав Дончев, Красимир Каракачанов, Владислав Горанов. Пътуваха безплатно с властта. Дори богатите частни телевизии, които могат да си позволят да изпратят репортери отделно, а не с правителствения самолет, не го направиха. Явно угодническата позиция струва един самолетен билет. А епохално свидетелство за това какво се е случило в самия самолет, получихме от журналистката Валерия Велева, известна и като Мадам В.: \n\t“На третия час от полета Борисов в добро настроение идва при журналистите. (…) Укори медиите за публикациите по повод прегръдката му с посланичката на САЩ г-жа Херо Мустафа. И вметна, че журналистите не знаели, че нейните деца го наричат “чичо Бойко”. И още от Велева: “Кацаме в Рейкявик. Летище Кефлавик ни посреща - празно, сиво и скучно. И точно в тази празнота на шест часа път от София Борисов отново попада в прегръдки - на Васко от Плевен, който работи в едно от заведенията на огромното летище…(…) Но, както казват, неведоми са пътищата Господни, а по тях Борисов винаги намира някой фен.(…) \n\t15 часа. Качваме се отново в самолета - директно към Вашингтон. Два часа преди да кацнем Борисов отново идва при журналистите. Възбуден е…” Тук разбираме, че когато Борисов е възбуден, отива при журналистите. А какво правят журналистите с него, научаваме пак от Валерия Велева. За обратния полет с Еърбъс-а, тя пише следното: “Едва настанили се в самолета и ето Борисов пристига при нас. Свалил е черния официален костюм, запретнал е ръкавите на тъмносиня фланелка и усмихнат чака да го питаме… И ние го “почваме”. Сега разбрахте ли - Борисов ходи възбуден при журналистите, сваля сакото и те го почват. Въобще, Валерия Велева е омесила невероятен текст. Даже това е не просто текст, това е любовен бестселър, който надминава предишния й шедьовър - одата за срещата на Борисов с папа Франциск, където двамата бяха представени “като баща и син - видимо доволни един от друг, с някаква химия помежду им”. Всъщност, това пътуване на журналистите с властта до Вашингтон и назад ми напомня за английската кралица и за прословутите й кученца, които припкат около нея. Не знам дали знаете, но кученцата на кралицата са от породата корги - това са дружелюбни и весели кученца, което ги прави и идеалните кученца за компаньони. За пореден път се доказа, че българският премиер, като една същинска кралица, също си отглежда кученца за компаньони. Тия компаньони аз бих ги кръстил “български журналисти от породата корги” или “корги журналисти”. Тия корги журналисти няма как да попитат Борисов защо САЩ и България “ще си партнират в защитата на свободата на словото”, както беше обявено в общото изявление. Въпрос, който би трябвало силно да ги вълнува, имайки предвид какво работят. Никой не попита премиера дали се чувства близък с Тръмп, след като политиката им по отношение на медиите е една и съща - всеки, който е срещу тях, е “платен” и разпространява “фейк нюз”. Никой не попита дали България има проблем със свободата на словото, след като в общото изявление се говори за нейната защита. Журналистите, пътували с правителствения Еърбъс, обаче не ги интересува свободата на словото. Да, те просто бяха селектирани корги журналисти.    ", "date": "2019.11.30", "title": "Кученцата на кралицата"}
{"url": "https://clubz.bg/91141-strahovit_roman_za_tajnstvenoto_carstvo_na_severna_koreq", "text": "Така литературоведката Мичико Какутани определя в New York Times романът \"Синът на управителя на сиропиталището\" на Адам Джонсън. Книгата му получи \"Пулицър\" през 2013 г. Тази седмица \"Жанет 45\" издаде романа и на български език в превод на Пейчо Кънев. Московските олигарси и питерските либерали На сутринта светлината беше ярка, падаше косо и когато моряците излязоха на палубата да си изперат дрехите, установиха, че втория помощник го няма. Стояха до празния сандък, опитвайки се да обходят с поглед хоризонта, но светлината се пречупваше в гребените на вълните и пораждаше илюзията, че гледаш в хиляди огледала. Капитанът накара механика да прегледа инвентара в кабината, но почти нищо не липсваше, освен спасителната лодка. А що се отнася до курса на младежа, лоцманът вдигна рамене и посочи на изток, към слънцето. Моряците от екипажа продължаваха да стърчат на едно място, гледаха и същевременно се опитваха да не мислят за случилото се. – Бедната му съпруга! – възкликна механикът. – Със сигурност ще я изпратят в лагер – каза първият помощник. – Всички ни може да изпратят. Жените ни, децата. – Вижте – рече Джун До, – ще кажем, че е паднал зад борда. Че голяма вълна се е блъснала в кораба и го е отнесла. Капитанът, който дотогава мълчеше, също се намеси: – На първото плаване, на което имаме спасителна лодка? – Ще кажем, че вълната е отнесла и лодката зад борда. – Джун До посочи мрежите и спасителните пояси. – Тези неща също ще ги изхвърлим. Капитанът си свали шапката и ризата, хвърли ги настрана и въобще не погледна къде паднаха. Седна насред палубата и се хвана за главата. Чак тогава мъжете истински се уплашиха. – Не мога да преживея това отново – каза той. – Нямам още четири години за прахосване. – Не беше голяма вълна, а килватерът на южнокорейски транспортен кораб. Едва не обърна нашия кораб – уточни лоцманът. – Хайде да направим така, че корабът да заседне близо до Уонсан и след това да се доберем с плуване до брега. Нали се сещате, вторият помощник няма да успее да доплува. Ще си изберем плаж с пенсионери и така ще имаме купища свидетели. \n\t– Там няма пенсионери – обясни му капитанът. – Казват го само да надъхват хората. – Можем да отидем да го търсим – предложи Джун До. – Давай, щом искаш – отговори капитанът. Джун До заслони очи и отново огледа вълните. – Дали би могъл да оцелее? Ще успее ли? – Клетата женичка! – добави първият помощник. – Без лодката или без него ние сме загубени – каза капитанът. – При отсъствието и на двете, никога няма да ни повярват. По палубата имаше изсъхнали рибешки люспи, които проблясваха на светлината. Капитанът побутна няколко с пръст. – Ако „Джънма“ потъне и ние потънем с кораба, съпругите на помощниците ще получат пенсии, съпругата на механика ще получи пенсия, съпругата на лоцмана ще получи пенсия. Всички те ще оцелеят. – Ще живеят със съпрузи заместници – каза първият помощник. – Децата ми ще израснат с непознат мъж. – Но ще оцелеят – повтори капитанът. – Няма да попаднат в лагерите. – Американците се ядосали – намеси се Джун До. – Върнали се и го отвели. – Какво каза? – попита капитанът. Той засенчи очите си с длан и погледна нагоре към Джун До. \n\t– Искали да си отмъстят. И се върнали за мъжа, който ги надвил. Отново се качили на борда и отвлекли втория помощник. Капитанът се излегна на палубата в странна поза. Приличаше на човек, който е паднал от въжетата и не смее да помръдне, докато не установи дали няма нещо счупено. – Ако от Пхенян решат, че наш гражданин е бил отвлечен от американците, няма да се спрат пред нищо. Ще се разровят и накрая истината ще излезе наяве. Освен това нямаме никакво доказателство, че американците са се върнали. Предния път ни спасиха само онези глупаци, които се заиграха с радиопредавателя – каза капитанът. Джун До извади от джоба си офицерската визитка с герба на Американския военноморски флот, която Джарвис му беше дал. – Може би американците са искали от Пхенян да знаят точно кой се е върнал на кораба и ги е сритал по задника. Всъщност бяха същите войници – ние хубаво ги огледахме. Можем да разкажем почти идентична история. – Бяхме хвърлили мрежите, когато американците се качиха на борда. Появиха се изневиделица. Нахвърлиха се върху втория помощник, погавриха се с него и го хвърлиха на акулите – накаканиза механикът. – Аха – съгласи се първият помощник. – Ние му хвърлихме спасителната лодка, но акулите я пробиха с челюстите си. – Точно така – обади се и лоцманът. – Американците просто си стояха с насочени оръжия и се хилеха, докато нашият другар умираше. Капитанът огледа визитката. Протегна се и потърси опората на нечия ръка, помогнаха му да се изправи. Очите му блестяха налудничаво. – И после един от нас, без мисъл за своята безопасност, се хвърли в кипящото от акули море, за да спаси втория помощник. Морякът получи жестоки рани от ухапванията, но не им обръщаше внимание, понеже единствената му мисъл беше как да спаси втория помощник – героя на Корейската народнодемократична република. Ала твърде късно, помощникът потъна, наполовина изяден от акулите. Предсмъртните му думи бяха в прослава на Любимия ръководител. А ние в последния момент успяхме да издърпаме другия моряк, облян в кръв и на крачка от смъртта, обратно на борда на „Джънма“ – завърши капитанът. Всички утихнаха. Капитанът нареди на механика да пусне лебедката. – Ще ни трябва жива акула. \n\t  Той потъваше в Мъртво море Той потъваше в Мъртво море", "date": "2019.11.30", "title": "Страховит роман за тайнственото царство на Северна Корея"}
{"url": "https://clubz.bg/91184-mosv_pri_rejim_e_bila_otklonqvana_voda_ot_qz_studena_za_radomir", "text": "По заповед на министъра на околната среда и водите Нено Димов на 29.11.2019 беше извършена извънредна проверка на язовир „Студена“ от представители на МОСВ, експерти от Басейнова дирекция „Източно беломорски район“ и община Перник. Проверката е във връзка с информация от Областния управител на област Перник за отклоняване на води за язовира. При извършения оглед на водоизточник „Врелото“- един от водоизточниците, захранващи язовир „Студена“, е установено, че водата постъпва във водовземна шахта, като малка част от нея се отвежда към язовир „Студена“. От шахтата, посредством тръба водата отива в помпена станция „Крапец“ и водоснабдява град Радомир. Тази схема на подаване на вода към град Радомир е позволена единствено в условията на аварийна ситуация. Това условие е било поставяно винаги от МОСВ към ВиК-Перник във всички графици от 2003 г. досега, което може да се види  . По време на проверката, която приключи късно вчера, е установено, че помпената станция за водоснабдяване на град Радомир не работи и водното количество от водовземната шахта прелива и по дерето се включва в язовир „Студена“. Контролиращите са получили информация на място от дежурния на помпената станция, че  От днес: Перник е на воден режим Това съвпада и с изпратената от ВиК-Перник справка за по-голям приток на 28.11.2019 г. от посочвания до този момент към язовир „Студена“. При проверка на място на ВЕЦ „Студена“, стопанисван от ВиК е установено, че ВЕЦ-ът не работи. За отчитане на водните количества, които се черпят от язовира е установено, че отчитането на водно количество до 24.11.2019 г. се е извършвало по разходомерно устройство, което към момента на проверката липсва. Сушата ли е виновна за режима на водата в Перник МОСВ не е уведомено за демонтирането на разходомерното устройство, което отчита ползваните от язовира води. Установено е, че савакът през който се подават води за двете промишлени предприятия в Перник „Стомана индъстри“ и „Топлофикация-Перник“ е затворен и запечатан с хартиена лепенка на ВиК и в момента на проверката не се подава вода за промишлени нужди. Проверките продължават, като ще бъде изискана информация от електроразпределителното дружество за електрическа енергия, ползвана от Помпена станция „Крапец“, за да се установи по безспорен начин какво количество вода е отклонявано към град Радомир и не е постъпвало в язовир „Студена“. Ще бъде изискана и справка за помпената станция, която взима вода за водоизточник „Сиреняците“, за да се установи дали същата е работила и дали е било необходимо включване на водовземане „Врелото,“ имайки предвид че дружеството има разрешителни за питейни води за град Радомир от подземни води. Аврамова поиска още по-суров режим на водата в Перник Ще бъде направен и пълен преглед на водоснабдяването на град Радомир от подземни води, какви количества са ползвали последните 6 месеца и дали е имало нужда за допълване.  Ще бъде изпратено и писмо до прокуратурата за установяване дали помпена станция „Крапец“ е работила в извън авариен режим. Сушата ли е виновна за режима на водата в Перник Аврамова поиска още по-суров режим на водата в Перник", "date": "2019.11.30", "title": "МОСВ: При режим е била отклонявана вода от яз. Студена за Радомир"}
{"url": "https://clubz.bg/91179-lyuben_zidarov_fantaziqta_na_vyzrastnite_e_malko_za_okajvane_no_kakvo_da_se_pravi", "text": "Това казва пред бТВ илюстраторът на юбилейното издание на \"Хари Потър\" Любен Зидаров. Около неговите илюстрации се разразиха страшни спорове, вълнения, появиха се обвинения към 95-годишния творец, че рисунките му са грозни и ще уплашат децата. Фейсбук смачка Любен Зидаров с 98% Илюстрациите отнемат на Зидаров цяла година. Не, няма да изтеглят от пазара \"Хари Потър\" с рисунките на Любен Зидаров Признава, че е доволен от факта, че именно илюстрациите към книгата на Джоан Роулинг го въвежда в друг етап в дейността му като илюстратор. За Хърмаяни Роулинг искала да е \"винаги с панталон\". В света съществуват над 80 превода на книгата, но само 20 страни са получили правото да имат свой образ на героите след одобрението на илюстрациите от Роулинг. Илюстраторът пази свои произведения и любими изображения от списания и вестници отпреди 70 години. За него това е спомен за младостта. Обрисувал е творчеството на над 200 автори и е единственият българин, номиниран за престижната награда „Астрид Лингдрен” за илюстрации. Неговите картини обикалят света и преминават от ръка на ръка. А тези, които искат да разгледат негови творения, могат да го направят в градинката „Кристал” в София Не, няма да изтеглят от пазара \"Хари Потър\" с рисунките на Любен Зидаров", "date": "2019.11.30", "title": "Любен Зидаров: Фантазията на възрастните е малко за окайване, но какво да се прави"}
{"url": "https://clubz.bg/91182-britanka_povede_protest_sreshtu_dietite", "text": "Активистката Бети Йънг организира през месец януари в Лондон протестен фестивал срещу диетите, така че дебеланите да не се срамуват от своите тела, пише в. \"Метро\". Диета от кленов сироп Бети точно преди две години основа своя клуб \"Бунтари срещу диетите\" и се радва на растяща група последователи. Фестът ще продължи един ден в музикалния арт клуб \"Калърс\" в квартала Шордич в Източен Лондон. Проявата не случайно е запланувана през януари. За Нова година милиони хора в Обединеното Кралство поемат обещание да отслабнат и да минат на диета през следващите 365 дни. Фестът ще има за цел да убеди поданиците на Нейно Величество в безполезността на начинанието. Тя съветва всеки да възприема с положителна настройка тялото си каквото е, независимо от неговата маса. Нова петдневна диета бори стареенето и удължава живота Нова петдневна диета бори стареенето и удължава живота", "date": "2019.11.30", "title": "Британка поведе протест срещу диетите"}
{"url": "https://clubz.bg/91175-dnes_se_tegli_jrebiqt_za_evro_2020", "text": "Днес от 19 часа в Букурещ се тегли жребият за групите на Евро 2020. Те ще бъдат шест с по четири отбора. България също е потенциален участник, тъй като играе бараж от Лигата на нациите. БНТ и Нова ще излъчват съвместно Евро 2020 На 26 март догодина националите ни приемат Унгария на стадион \"Васил Левски\". При победа срещат победителя от сблъсъка Исландия - Румъния, отново в София, на 30-и. Ясно е, че ако селекцията ни се добере до Европейското ще е в група F, където водач е Германия. Русия и Украйна са потенциални съперници, но ще бъдат разминати на жребия по политически причини. Група В е почти формирана вече - там са Белгия, Дания и Русия.  България приема Унгария в бараж за Евро 2020 (ВИДЕО) Първа урна:  Втора :  Трета:  Четвърта:  Сред тях може да бъде и България. Ясни са 20 отбора за Евро 2020 (СПИСЪК) УЕФА обяви най-интересните дати за националните отбори до и на Евро 2020. България приема Унгария в бараж за Евро 2020 (ВИДЕО) Ясни са 20 отбора за Евро 2020 (СПИСЪК)", "date": "2019.11.30", "title": "Днес се тегли жребият за Евро 2020"}
{"url": "https://clubz.bg/91173-trqbvat_li_ni_roboti_raznosvachi_na_hranitelni_stoki", "text": "Появата на товарните роботи на колела кара младите компании създатели да се конкурират със стратегии как потребителите биха поискали да ги използват. Първият товарен робот, рекламиран пряко на потребителите, е в продажба този празничен сезон. Само че колко хора са готови да изоставят втория си автомобил и да си купят двуколка, която да ги следва като куче? Така започва анализът на Мат О'Брайън, публикуван в Асошиейтед прес.  Роботи паркират коли в Лион (ВИДЕО) Корпоративни гиганти като Amazon, FedEx и Ford вече експериментират с изпращането на роботи разносвачи до адрес. Италианската компания Piaggio, която произвежда скутерите Vespa, вече предлага стилна алтернатива на онези скучни утилитарни машини, макар да тежи 50 фунта (22,65 кг - бел. ред.) и да струва 3250 долара. Казва се Gita (Джита). Това е италианската дума за кратка, приятна екскурзия. Може да вземете този работ с вас, отивайки да си купите черно тосканско листно зеле и гурме сирене от фермерския пазар. Създателите му са измислили за \"разносвача тип свободни ръце\" такива маршрути, че може да носи продукти и други предмети, следвайки собственика си по тротоара. Анализатори от областта на технологиите вече предрекоха провал на Джита, освен ако не му бъде намерено по-практично приложение в складове, болници или заводи. Неотдавна в едно ноемврийско утро Лин се бе навел в крайезерен парк в Бостън, натискайки бутон, за да може Джита да го \"види\" с камерите и сензорите си. Чу се бръмчене и устройството - четвъртита, ярко червена кошница с две огромни колела - се изправи и даде сигнал, че е готово за квартална разходка. Европарламентът поиска забрана за \"роботите убийци\" Момченце в детска количка го посочи превъзбудено. Минаваща дама пък помоли да го изпробва и игриво извика \"ах!\", докато машинката я следваше с превключване на посоките. Джита не изисква телефон или натрапчива технология като лицево разпознаване или Джи Пи Ес. \"Той автоматично следи целта с радар и ви следва\", обяснява Джефри Шнап, другият съосновател на Piaggio Fast Forward. Стартъпи като Starship Technologies имат по-конвенционален бизнес план за своите роботи разносвачи. Компанията е въвела такса за доставка, започваща от 1,99 долара, ако си поръчате нейна машинка да ви донесе кафе от Starbucks или обяд от Panda Express. Зарязвайте фитнеса, роботите вече правят лицеви опори (ВИДЕО) Засега най-добрите места, обитавани от роботите с шест колела на Starship, са сравнително ограничени пространства като кампуси. Хюстънският университет и университетът \"Уисконсин-Медисън\" ги пуснаха тази есен. Роботите, приличащи на огромни хладилни чанти на колела, могат да носят до 20 фунта (около 9 кг - бел. ред.). Ахти Хайнла, съосновател на Starship в Сан Франциско, разказва, че първоначалният план бил неговият стартъп да продава машинките директно на клиентите, идеята била изоставена, след като станало ясно, че цената им ще надхвърля 3000 долара. Amazon прави експерименти с подобна машина, доставяща стоки на дребно в няколко американски квартала. FedEx изпробва своя \"разносвач\" в партньорство с Pizza Hut, Walmart, Target и Walgreens. Ford се похвали с висок двуног робот за разнасяне на артикули до домовете. Досега никой не е напреднал, колкото Starship. Компанията вече има стотици функцкониращи машини. Гаундър от Forrester не е впечатлен от Джита, но е оптимист за роботите на Starship, тъй като тяхната автономност ще помогне за спестяване на разходи за труд. Според Гаундър въпросът е дали наземните \"разносвачи\" или летящите разнасящи дронове ще се окажат по-успешни. Товарните роботи на колела, които вече се използват, имат значителни ограничения. Машините на Starship все още се нуждаят от ръчно управление за товарене на поръчките с храни. Те разчитат на дистанционни пилоти, които да посредничат при проблеми с навигацията. Потребителите освен това трябва да проверяват приложение на телефона, за да насочат возилото и да отключват коша при пристигане. В същото време Джита може да е непрактичен за мнозина. Той е пригоден за павирани пространства, които са достатъчно комактни, за да има магазини на пешеходно разстояние, но не чак толкова претъпкани, за да не се изгуби в тълпата. И всеки, който просто иска да закара вкъщи покупки, без да вдига тежко, може да намери в интернет надеждни коли с голям багажник за под 100 долара.  Европарламентът поиска забрана за \"роботите убийци\" Зарязвайте фитнеса, роботите вече правят лицеви опори (ВИДЕО)", "date": "2019.11.30", "title": "Трябват ли ни роботи, разносвачи на хранителни стоки?"}
{"url": "https://clubz.bg/91169-i_tova_se_sluchi_stanishev_podkrepi_rezolyuciq_na_ep_sreshtu_rusiq", "text": "Не кой да е, а самият Сергей Станишев е подкрепил   на Европарламента, насочена срещу Русия. Това установи проверка на Клуб Z на   от гласуванията от 28 октомври на пленарната сесия в Страсбург. Резолюцията е относно действията на Москва срещу магистрати от Литва, участващи в разследването на трагичните събития от 13 януари 1991 г. във Вилнюс (за какво става дума – виж по-надолу). Тя бе одобрена с 492 гласа „за“, 43 „против“ и 86 „въздържали се“. БСП против резолюция за пакта „Молотов - Рибентроп“ ЕП осъди руската намеса в изборите. БСП този път се въздържа Петимата български евродепутати от БСП обикновено гласуват против такива документи, а понякога се въздържат. На 28 ноември обаче се случи нещо безпрецедентно. Цели двама български социалисти подкрепиха резолюцията. Това са  , който е и лидер на Партията на европейските социалисти (ПЕС), и  . Останалите им трима съпартийци –  и  , изобщо не са участвали във вота, макар че бяха на сесията. От останалите българи „за“ са гласували шестима от общо 7 евродепутати от Европейската народна партия (ЕНП) и двама от тримата ни представители от ДПС и либерланата група „Обнови Европа“ (ОЕ). Въздържали са се двамата ни „консерватори“ – Ангел Джамбазки и Андрей Слабаков. Емил Радев (ЕНП) и Искра Михайлова (ОЕ) не са гласували. Прави впечатление, че единствените против резолюцията, са евродепутати от крайните десница и левица. Само двама българи в ЕП подкрепиха резолюция за Истанбулската конвенция Съвсем естествено потърсихме за коментар българските социалисти от Европарламента. Не открихме нито един за коментар. Телефоните им или не отговаряха, или връзката прекъсваше. Интересното е, че Сергей Станишев винаги се е изказвал против санкции срещу Русия. Мотивът му е, че те не работят и няма да помогнат. Подкрепата на резолюцията от негова страна е изумила много евросоциалисти, научи Клуб Z от свои източници в редиците на модерната западноевропейска левица в ЕП. Те помолиха за анонимност, но не скриха задоволството си. Още повече, само 10 социалисти са се въздържали при гласуването на резолюцията. Няма нито един „против“ сред тях. В Брюксел: Орешарски и Станишев в защита на Русия (видео) Пак според западноевропейски социалисти много вероятно е неучаствалите във вота техни български колеги да са го направили от тактически съображения. Те са против резолюция срещу Русия. Но същевременно не искат да губят съмишленици в лицето на депутатите от балтийските републики от бившия СССР. Такива биха могли да потрябват например в борбата срещу пакета „Мобилност 1“. Превозвачите и от България, и от тези страни са срещу него, тъй като смятат, че той е дискриминационен спрямо тях – най-вече в частта за задължителното връщане на шофьорите и камионите в държавата, където е базирана фирмата. Друга допирна точка между България и Балтика би могла да бъде многогодишната финансова рамка – бюджетът на ЕС за периода 2021-2027 г. Поименното гласуване дава възможност да се види кой какво е подкрепил. И понякога може да се стигне до разваляне на договорки. Остана ни да се борим само против връщането на камионите и шофьорите ЕП призова Русия да прекрати политически мотивираното според депутатите преследване на литовски съдии и прокурори, които признаха 67  руски, беларуски и украински граждани за виновни във военни престъпления срещу Литва след събитията на 13 януари 1991 г. във Вилнюс. Парламентът осъжда действията на Кремъл като „неприемливо външно влияние“ и нарушение на основни законови ценности, най-вече независимостта на съдебната система. Евродепутатите настояват страните от ЕС да не предават никакви лични данни на Русия, които биха могли да бъдат използвани при преследване на литовските съдии, и да отхвърлят руските искания за юридическа помощ. Страните членки и Интерпол трябва да игнорират всички международни заповеди за арест срещу обвинените представители на Литва. На 13 януари 1991 г., след като Литва обявява независимост от СССР, 14 мирни граждани са убити, а над 800 са ранени при атака на съветските войски срещу телевизионната кула в столицата Вилнюс. През март 2019 г. литовски съд призна за виновни 67 във военни престъпления души. Сред тях са тогавашният съветски министър на отбраната Дмитрий Язов и председателят на КГБ Владимир Крючксов. Любопитен факт е, че и двамата участваха в провалилия се пуч срещу Михаил Горбачов няколко месеца по-късно. Язов е жив и днес. Русия досега не е отговорила на литовското искане за сътрудничество. По тази причина повечето от виновните бяха подведени под отговорност задочно. През 2018 г. Москва започна криминално разследване срещу литовските съдии, прокурори и следователи, участващи в разследването на събитията отпреди почти 29 години. ЕП осъди руската намеса в изборите. БСП този път се въздържа Само двама българи в ЕП подкрепиха резолюция за Истанбулската конвенция В Брюксел: Орешарски и Станишев в защита на Русия (видео) Остана ни да се борим само против връщането на камионите и шофьорите", "date": "2019.11.30", "title": "И това се случи. Станишев подкрепи резолюция на ЕП срещу Русия"}
{"url": "https://clubz.bg/91165-na_6_dekemvri_bezplatno_evropejsko_kino_v_sofiq_i_plovdiv", "text": "Два филма ще се прожектират в България безплатно вечерта на 6 декември в рамките на второто издание на Нощта на европейското кино, съобщиха от Еврокомисията. Това става ясно от публикувания в сайта на ЕК   с прожекциите и местата, където те ще се състоят. Българският филм \"Ага\" с награда за най-добър филм в Сараево Второто издание на Нощта на европейското кино ще се проведе в избрани кина в целия Европейски съюз от 2 до 6 декември. Инициативата позволява на зрителите да видят безплатно някои от най-добрите европейски екранни творби. и. Тя се организира от Европейската комисия чрез подпрограма МЕДИА на програма „Творческа Европа“ и от „Европейски кина“ - първата мрежа от кина, ориентирани към европейски филми. Тя изтъкна също, че инициативата е пример как ЕС може да доближи независимото кино до европейските зрители. „Лос Анджелис таймс“: „Ага“ е малък филмов бисер Успехът на първото издание на Нощта на европейското кино от декември 2018 г. привлече нови кина и градове. Ако миналата година в нея участваха 34 града, сега броят им е вече 54. Кината са избрали филмите според разнообразните интереси и предпочитания на местната публика. Програмата включва над 40 европейски филма, пуснати на екран през последната годината и подпомогнати от МЕДИА. Сред тях са „Клетниците“, „ Истината“, „Портрет на момиче в пламъци“, „Предателят“ и други. След всяка прожекция зрителите ще имат възможност да се срещнат с режисьори, продуценти и критици. „Лос Анджелис таймс“: „Ага“ е малък филмов бисер", "date": "2019.11.30", "title": "На 6 декември: безплатно европейско кино в София и Пловдив"}
{"url": "https://clubz.bg/91171-standard_poors_povishi_kreditniq_rejting_na_bylgariq", "text": "Meждyнapoднaтa peйтингoвa aгeнция Standard & Poor's повиши дългосрочния и краткосрочния кредитен рейтинг на България с положителна перспектива, съобщиха от Министерството на финансите. Повишението е в резултат на устойчивото развитие на икономиката на България, без натрупване на макроикономически дисбаланси. Фискалните и външните баланси са силни, а напредъкът по присъединяването на България към Механизма на валутния курс II е стабилен. Standard & Poor's потвърди кредитния рейтинг на България Според рейтинговата агенция страната ни е изпълнила своите ангажименти по Плана за действие за присъединяване към валутно-курсовия механизъм ERM II и Банковия съюз, но също така Standard & Poor's отбелязва, че окончателното решение за това не е изцяло под неин контрол. Анализаторите очакват, че прогресивно укрепващата фискална и външна позиция на България ще продължи, като страната ще се развива устойчиво в условия на по-слаба външна икономическа среда. Standard & Poor's потвърди кредитния рейтинг на София Във фейсбук премиерът Бойко Борисов определи повишения кредитен рейтинг на България.        Standard & Poor's потвърди кредитния рейтинг на София", "date": "2019.11.30", "title": "Standard & Poor's повиши кредитния рейтинг на България"}
{"url": "https://clubz.bg/91097-germaniq_zasilva_kontrola_vyrhu_investiciii_ot_kitaj", "text": "Германското правителство възнамерява да засили контрола върху неевропейските инвестиции, за да защити по-добре някои високи технологии, в момент в който Китай показва нарастващ апетит към водещите компании на най-голямата европейска икономика, предаде Франс прес, цитирана от БТА. Министърът на икономиката на Германия Петер Алтмайер иска да разшири контрола върху придобиването на чувствителните технологии, освен към чувствителните инфраструктури, каза говорител на министерството. Правителството трябва да бъде уведомено за придобиването на повече от 10 процента от капитала в областта на изкуствения интелект, на роботиката, полупроводниците, биотехнологиите и квантовите технологии. Така то би могло да оцени и евентуално да блокира операцията по придобиване. Очаква се министърът да представи проекта. Вече съществуващите правила обхващат отбраната, телекомуникациите, газа, електричеството, течащата вода, медиите, а от 2017 година и доставчиците на услуги и производителите на софтуерно оборудване в стратегически сектори. Берлин и други европейски столици се обезпокоиха през последните години от това, че китайски концерни насочиха интереса си към летища, пристанища и европейски технологични компании. Китайските апетити, най-вече в Германия, успяха да преодолеят съпротивата, след като през 2016 година групата Мидеа (Midea) придоби германското бижу в роботиката Кука (Kuka). Тази операция, събудила страховете за кражба на технологии, произведени в Германия, накара Берлин да увеличи възможностите за налагане на вето върху придобивания нa дялов капитал от чуждестранни компании. През декември миналата година Берлин затегна още повече контрола, намалявайки от 25 на 10 процента прага, позволяващ да се извърши оценка. Това затягане предизвика критики, на-вече сред бизнес средите, загрижени за привлекателността на страната, която масово инвестира в чужбина. Китай също реагира отрицателно през декември, като изрази надежда, че \"Германия ще създаде справедлив и открит достъп до пазара за международните компании\". През 2018 година преките китайски инвестиции в ЕС са намалели до 17,3 милиарда евро спрямо връхната си точка през 2016 година - 37,2 милиарда евро, като 45 процента от тях са във Великобритания, Германия и Франция, припомня АФП.", "date": "2019.11.30", "title": "Германия засилва контрола върху инвестициии от Китай"}
{"url": "https://clubz.bg/91172-napadatelqt_ot_london_bridj_ima_prisyda_za_terorizym_prez_2012_g", "text": "Нападателят от \"Лондон бридж\", който уби двама души с нож и рани още няколко в лондонското метро, е бивш затворник, осъден по обвинения за тероризъм, съобщи БиБиСи. Усман Хан, който беше застрелян от полицията, е на 28 години и е бил освободен условно, когато е извършил атаката. През 2012 г. е бил осъден по обвинения в тероризъм, съобщава Нийл Басу от лондонската полиция.  Двама убити след атака с нож в Лондон, полицията уби нападателя (ВИДЕО, СНИМКИ) По думите му Хан е бил освободен условно през декември 2018 г. Полицията все още не знае конкретните причини за атаката.  Още вчера властите определиха престъплението за терористична атака.  Вчера няколко души бяха ранени и след нападение с нож на главна улица в Хага Атака с нож и в Хага, няколко са ранени Атака с нож и в Хага, няколко са ранени", "date": "2019.11.30", "title": "Нападателят от \"Лондон бридж\" има присъда за тероризъм през 2012 г."}
