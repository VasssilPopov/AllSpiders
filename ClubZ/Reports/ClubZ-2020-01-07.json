{"url": "https://clubz.bg/92627-chiq_armiq_e_po_mogyshta_na_sasht_ili_iran", "text": "Ще има ли война между САЩ и Иран? Нещо повече - дали не сме изправени пред опасността от нова световна война? Милиони хора по цял свят си задават в момента тези въпроси, след като САЩ убиха иранския генерал Касем Солеймани, а Иран заплаши с отмъщение. Пентагонът: Влиятелният генерал Касем Солеймани  е убит в Багдад Повечето специалисти са предпазливи с прогнозите. Но всички са единодушни, че ако има война, САЩ ще излязат от нея като победител. Като военен победител. Въпросът за опустошителните политически последствия е съвсем друг. Военен победител, просто защото като военен капацитет превъзходството на САЩ е очевидно. В информационната графика по-долу можете да сравните числата. На очи се набива най-вече огромната разлика във военните бюджети: този на САЩ е около 50 пъти по-висок. Като численост на въоръжените сили, плюс резервистите, американците също водят убедително. Експертите смятат, че в една евентуална бъдеща война стратегическото превъзходство на САЩ ще се материализира най-вече чрез авиацията: американците имат 12 пъти повече бойни самолети от Иран. А танковете им са четири пъти повече. Единственият род войски и вид оръжие, при които иранците имат чувствително превъзходство, е артилерията. Но дали в една евентуална война тя би играла някаква сериозна роля? Цялото човечество се надява, че до отговор на този въпрос няма да се стигне. Тоест, че няма да има война. Дано.  ", "date": "2020.01.07", "title": "Чия армия е по-могъща - на САЩ или Иран? "}
{"url": "https://clubz.bg/92625-vot_na_nedoverie_veche_dava_rezultati_vs_bezotgovorno_povedenie", "text": "Вотът на недоверие към правителството заради кризата с водата и мръсния въздух стана тема на обичайните пресконференции на БСП и ГЕРБ. Първо от БСП заявиха, че този вот вече дава резултати, тъй като институциите са се задействали. От ГЕРБ обаче определиха внасянето на вот като безотговорно поведение. Очаква се официално искането за сваляне на правителството да бъде внесено от лявата опозиция в Народното събрание на 20 януари. БСП търси отговорност за пропуските в политиката на околната среда и водите. Това каза днес зам.-шефът на парламентарната група на партията Крум Зарков. Според него това вече дава резултати, защото са назначени проверки на ВиК дружества, а екоминистерството е пуснало за обществено обсъждане промени в наредбата, засягащи вноса, съхранението и отчетността на отпадъците. Според него се правят опити дебатът за жизненоважния въпрос за водата и въздуха да бъде опорочен. Явор Божанков изтъкна, че мотивите за вота ще бъдат обемни. Според Атанас Костадинов исканата от ЕК реформа във водния сектор е била заменена с реформа във ВиК отрасъла. Вотът на недоверие е абсолютно безотговорно поведение. Ще реагираме, ще го отхвърлим и ще подкрепим правителството. Това каза по време на контра пресконференция депутатът от ГЕРБ Тома Биков. Според него използването на вота на недоверие като пи ар инструмент е нередно и безсмислено. Тома Биков призова лидера на БСП да се вгледа в действията на кмета на Перник Станислав Владимиров и да вземе пример от него. Ивелина Василева заяви, че очаква водният цикъл да стартира бързо и припомни, че за него вече са осигурени и нужните средства. Тя изтъкна, че действията на правителството за решаване на водната криза в Перник са били светкавични. Според Василева поведението на БСП не е държавническо и нагнетяването на страх и истерия не е поведение, достойно за една отговорна политическа сила.", "date": "2020.01.07", "title": "Вот на недоверие - \"вече дава резултати\" vs \"безотговорно поведение\""}
{"url": "https://clubz.bg/92637-libiq_silite_na_haftar_prevzeha_klyuchovo_pristanishte_video", "text": "Силите на либийския командир Халифа Хафтар обявиха днес, че са превзели крайбрежния град Сирт, предаде Ройтерс, цитирана от БТА. \n\tГоворител на базираната в източната част на страната т. нар. Либийска национална армия (ЛНА) каза, че тя е установила контрол над Сирт с бързо настъпление. Ако се потвърди завладяването на Сирт, разположен в центъра на средиземноморското крайбрежие на Либия, би било сериозна стратегическа придобивка за Хафтар. От април м. г. ЛНА под негово командване се опитва да превземе Триполи, където заседава поддържаното от ООН либийско правителство на националното съгласие (ПНС). \n\tСилите на ПНС контролираха Сирт от края на 2016 г., когато изтласкаха оттам бойците на групировката \"Ислямска държава\" с помощта на американски въздушни удари, припомня Ройтерс. Според съобщения в социалната мрежа Туитър силите на ЛНА са пленили бронетранспортьори изоставени от изпратените в Либия турски войски, а също правителствените сили изоставят бойната си техника и бягат от Сирт.", "date": "2020.01.07", "title": "Либия: Силите на Хафтар превзеха ключово пристанище (ВИДЕО)"}
{"url": "https://clubz.bg/92634-putin_na_neobqveno_poseshtenie_v_siriq", "text": "Руският президент Владимир Путин пристигна днес на необявено предварително посещение в Сирия, предаде ТАСС.  Той се срещна със сирийския си колега Башар Асад и с руския военен контингент в страната. Русия обира поръчките за възстановяване на Сирия Посещението съвпада с нарастването на напрежението в Близкия изток след ликвидирането на иранския генерал Касем Солеймани от американски удар от дрон на летището в иракската столица Багдад.  Русия и Иран са главните международни опори на режима на Асад. Руски войски, ирански революционни гвардейци и сили на проиранската групировка \"Хизбула\" в Ливан му помогнаха да надделее над противниците си в избухналата през 2011 г. гражданска война. Намесата на Русия в Сирия е помогнала на Иран Путин кацна в столицата Дамаск и кортежът му мина по улиците ѝ, преди да се отправи към руската база в Хмеймим. Там бяха Асад, руският министър на отбраната Сергей Шойгу и командващият руската военна групировка Сергей Суровикин, предаде ТАСС, като се позова на говорителя на Кремъл Дмитрий Песков. Руският президент изслуша доклад за действията на групировката. Той за последно беше в Сирия през декември 2017 г. припомни ТАСС.   Намесата на Русия в Сирия е помогнала на Иран", "date": "2020.01.07", "title": "Путин на необявено посещение в Сирия"}
{"url": "https://clubz.bg/92633-nqma_nujda_da_mi_kazvat_celite_tuk_sym_i_gi_znam", "text": "Новият старши треньор на \"Лудогорец\" Павел Върба, говори за първи път пред медиите след назначението си в края на миналата година, предаде БГНЕС. 56-годишният специалист коментира, че е приел офертата на „орлите” заради високите цели на клуба и постоянното участие в евротурнирите. Той допълни, че не възнамерява да предприема големи промени в играта и облика на отбора, а по-скоро ще опита да продължи граденото с години. \"Лудогорец\" потвърди за чешкия треньор Павел Върба Върба е на мнение, че няма да започне от нулата с \"Лудогорец\", тъй като тимът има  В кариерата си Върба има големи успехи, основно с \"Виктория\" (Пилзен). Той е четирикратен шампион на Чехия и носител на купата на страната с тима от Пилзен. С \"Виктория\" стига три пъти до групите на Шампионската лига, като и в трите случая продължава в Лига Европа като трети. Има и титла на Словакия с \"Жилина\". Работил е и в руския \"Анжи\". Бил е начело на националния отбор на Чехия, класира го и води на Европейското във Франция през 2016 г. Върба е избиран осем пъти за треньор №1 на Чехия. В Разград той ще работи с двама асистенти, а предишният наставник Станислав Генчев остава в щаба. Новият треньор на \"Лудогорец\": Вярвам, че феновете ще бъдат доволни от крайния резултат с \"Интер\" Изпълнителният директор Ангел Петричев разкри, че клубът е на финалната права да започне строежа на сектор „А” на своя стадион - единственият, който остана неконструиран. Проектът е готов и изграждането ще започне до края на годината. Това ще е най-скъпият и модерен сектор, той ще предлага ложи и места за журналисти. С него \"Хювефарма арена\" ще бъде завършен. Стадионът на \"Лудогорец\" официално е с ново име Новият треньор на \"Лудогорец\": Вярвам, че феновете ще бъдат доволни от крайния резултат с \"Интер\" Стадионът на \"Лудогорец\" официално е с ново име", "date": "2020.01.07", "title": "\"Няма нужда да ми казват целите, тук съм и ги знам\""}
{"url": "https://clubz.bg/92636-karakachanov_predlaga_i_40_godishni_da_vlizat_v_armiqta", "text": "Вицепремиерът и министър на отбраната Красимир Каракачанов продължава с усилията да направи армията привлекателна. Сред новите идеи на министъра, претворени в предложения за изменения в Закона за отбраната и въоръжените сили, е възрастта за постъпване на военна служба да се вдигне драстично - от 28 години сега - на 40 години.  Проектът е публикуван за обществено обсъждане. Причината за поредните мерки е недостигът на около 5000 военослужещи - въпреки кампанията от 2015 г. насам. Мотивът за покачване на възрастта за прием обаче се корени в демографската криза, става ясно от оценката на въздействието, приложена към текста. Предлага се и вдигане с три години на пределната възраст за военна служба. Предлага се също така пенсионерите да могат да остават в системата до три години след пенсиониране - но с разрешение на министъра. Мотивът: нужни са на въпръжените сили. От ведомството отчитат и драстично нарастване на разходите за пенсинерите, респективно до увеличаване на дефицита във фонд \"Пенсии\". , се посочва в заключение. До 2024 г. 60% от разходите за отбрана трябва да бъдат за личен състав, 20% за текуща издръжка и 20 на сто за капиталови разходи, като акцентът е придобиване на ново въоръжение и техника. Стремежът на МО е през 2024 г. да се постигне това съотношение. В преходни и заключителни разпоредби пък Каракачанов предлага да се уреди еднознано и спорния въпрос с това трябва ли цивилно лице да има възможност да оглавява военното разузнаване. Такава промяна бе направена преди няколко години и така Йордан Бакалов оглави Служба \"Военна информация\". С предложенията обаче се въвежда изискване - началникът на разузнаването в редиците на МО да е или \"офицер от висшия команден състав на въоръжените сили или цивилен служител, който има всички права по трудово правоотношение освен тези, които противоречат или са несъвместими с неговото правно положение\". Т.е. пак да е кадър на ведомството.", "date": "2020.01.07", "title": "Каракачанов предлага и 40-годишни да влизат в армията"}
{"url": "https://clubz.bg/92632-ninova_kmetyt_na_pernik_da_ne_zabravq_che_e_alternativa_na_gerb", "text": "Лидерът на БСП Корнелия Нинова призова кметът на Перник Станислав Владимиров да не забравя, че е бил избран като алтернатива на ГЕРБ. Пред бТВ Нинова коментира информациите, че кметът е отказал среща на Нинова по повод водния режим в града. Тя заяви, че такъв отказ няма, защото тя самата не е искала такава среща. Владимиров е бивш депутат от БСП. БСП зове активистите си в Перник да протестират, кметът от БСП против извличането на дивиденти Тя допълни, че половин милион българи са без достъп до питейна вода, защото кризата се разраства и в други градове заради \"безхаберно\" управление. Темите на предстоящия вот на недоверие ще са кризата с водата, вносът и преработката на боклук и замърсяването на въздуха. Вот на недоверие - \"вече дава резултати\" vs \"безотговорно поведение\" Тя призова ГЕРБ да обясни на хората, които са засегнати от всички тези проблеми, че БСП организира сценарий за сваляне на правителството. Според нея отговорни за всички проблеми са министрите Нено Димов, Петя Аврамова и премиерът Бойко Борисов. Тя припомни, че цената на водата се е увеличила три пъти за десет години и тези пари би трябвало да отидат за подмяна на мрежата. От нея обаче бил подменен само 1% Тя каза, че е \"120% сигурна\", че парламентарната група ще подкрепи вота на недоверие. И коментира шареното гласуване на БСП при избирането на Сотир Цацаров за шеф на КПКОНПИ. Нинова обясни, че социалистите от Пловдив са заявили, че той е професионалист и почтен човек. Други пък, които са подкрепили Цацаров, са изтъкнали, че той е бил по-добрата кандидатура от двете, които бяха предложени. И припомни, че предстои лидерът на БСП да бъде избран чрез пряк избор по нейно предложение. Вот на недоверие - \"вече дава резултати\" vs \"безотговорно поведение\"", "date": "2020.01.07", "title": "Нинова: Кметът на Перник да не забравя, че е алтернатива на ГЕРБ"}
{"url": "https://clubz.bg/92635-evropejski_diplomati_otmeniha_vizita_pod_paleshtoto_slynce_na_libiq", "text": "Несигурната обстановка в Либия довела до отмяната на посещението на дипломат номер 1 на ЕС Жозеп Борел и външните министри на Италия, Франция, Германия и Великобритания. Това заяви днес върховният представител на ЕС за външната политика в Брюксел. И дори демонстрира чувство за хумор: Снощи той заедно с Луиджи Ди Майо, Жан-Ив Льо Дриан, Хайко Маас и Доминик Рааб се готвел да се качи в Рим на самолета за Либия. В крайна сметка обаче било решено пътуването да бъде отменено. И вместо в Либия петорката да се събере в Брюксел. И изтъкна, че Либия е приоритет на ЕС. Военно решение не може да има, а единственият път е чрез преговори и дипломация. В момента най-важното е да бъдат прекратени сраженията край Триполи. В този дух е разпространеното съвместно   на петимата дипломати. Шефът на ООН отново призова за незабавно спиране на огъня в Либия На 10 януари в Брюксел ще се състои извънредно заседание на Съвет „Външни работи“, посветен на Либия. ЕС се надяваше да изпрати в Либия дипломатическа мисия с цел обучение на държавни служители и изграждане на институции като част от подкрепата си за базираното в Триполи Правителство на националното съгласие (ПНС). Ситуацията в арабската страна обаче доведе до отлагането на тези действия. Либия: Силите на Хафтар превзеха ключово пристанище (ВИДЕО) Подкрепяните от Русия войски на генерал Халифа Хафтар изтласкаха вчера правителствените сили от пристанищния град Сирт. Турция пък подкрепя ПНС. Това обаче не пречи на близката дружба между президентите Владимир Путин и Реджеп Ердоган. Утре двамата ще имат среща помежду си, на която се очаква да обсъдят и случващото се в Либия. Също утре Луиджи Ди Майо, Жав-Ив Льо Дриан и колегите им Никос Дендиас от Гърция и Никос Христодулидис от Кипър ще се съберат в Кайро. Либия: Силите на Хафтар превзеха ключово пристанище (ВИДЕО)", "date": "2020.01.07", "title": "Европейски дипломати отмениха визита \"под палещото слънце\" на Либия"}
{"url": "https://clubz.bg/92630-sasht_shte_stroqt_letishte_za_bojni_samoleti_b_52_v_irak_tvyrdi_mestna_mediq", "text": "САЩ продължават да игнорират призивите на Ирак да изтеглят войските си от страната и дори възнамеряват да построят летище на запад от Багдад за стратегическите бомбардировачи B-52.  САЩ остават в Ирак, писмо с намек за изтегляне било пратено погрешка Това съобщи местният телевизионен канал \"Ал Сумария\", цитиран от ТАСС. Според източници на медията новият обект, който ще отговаря на  , ще бъде изграден на територията на действащата военна база \"Айн ал Асад\", където са разположени американски военнослужещи. На този етап е обособен периметър и тече подготовка за започване на строежа. Парламентът на Ирак прие резолюция на 5 януари, в която задължава правителството да прекрати военното присъствие на чужди сили в републиката и да спре работата си в рамките на споразумението за сигурност, сключено със силите на международната антитерористична коалиция. Документът беше одобрен с наличието на кворум, но отсъстваха сунитски и кюрдски фракции. Президентът на САЩ Доналд Тръмп отхвърли исканията на Багдад и заплаши с  Тръмп плаши Ирак: Няма да си тръгнем докато не си платят за базата На 3 януари Пентагонът организира атака в района на летището в Багдад, при която загинаха командирът на специалните части на Ислямската революционна гвардия \"Ал Кудс\" Касем Солеймани и заместник-началникът на шиитската милиция \"Хашд ал-Шааби\" - Абу Махди ал Мухандис. Иранският Върховен съвет за национална сигурност заяви, че ще направи всичко възможно, за да отмъсти на Солеймани. Тръмп плаши Ирак: Няма да си тръгнем докато не си платят за базата", "date": "2020.01.07", "title": "САЩ ще строят летище за бойни самолети B-52 в Ирак, твърди местна медия"}
{"url": "https://clubz.bg/92616-grigor_tozi_pyt_zagubi_ot_gofen_rezultatyt_e_raven_snimki", "text": "Тимът на България се нуждае от задължителна победа на двойки срещу Белгия, за да продължи напред в новия отборен тенис турнир ATP cup в Австралия. Григор Димитров загуби от Давид Гофен, един от най-удобните си съперници в тура, с 6:4, 2:6, 2:6. Сега предстои двубой на двойки, в който играещият ни капитан Григор Димитров предварително бе заявил себе си и Димитър Кузманов, разбил тази сутрин Стив Дарси с 2:0 сета. Впоследствие обаче Гришо замени Кузманов с Александър Лазаров, с когото си партнираше в предишните срещи. Кузманов даде преднина на България срещу Белгия (СНИМКИ) По-рано днес Великобритания срази Молдова с 3:0 и очаква развръзката на надпреварата в групата. Григор игра незадоволително срещу стария си познайник. В първия сет той се представи колебливо, но все пак спечели. След това обаче не беше на ниво. Най-вече не вървеше сервисът му и оттам тръгнаха всички проблеми. А мачът започна отлично. Първата ни ракета проби още във втория гейм, така набързо поведе с 3:0. След като отрази точка за пробив в четвъртия гейм обаче Гофен намали, а малко след това даде началото на серия от поредни брейкове. Те бяха общо три - два за Давид и един за Григор. В осмия гейм белгиецът си взе подаването и за първи път израви резултата. Димитров макар и трудно удържа на своя начален удар и проби отново в решителен момент - при 5:4. Така отборът ни беше само на един сет от победата и класирането напред, ала колебанията в играта на Григор продължиха, от което Гофен се възползва. Той се върна на основната линия и намали непредизвиканите грешки, докато в действията на българина личеше нервност. Гофен проби още в първия гейм на втората част, същото направи и в третия. Димитров бързо върна единия брейк, но пак загуби на началния си удар, така резултатът бързо стана 4:1, а малко след това и 5:1 за 11-ия в света. До края сетът се доиграваше. Григор поведе в третата част и това даде надежди, но при 1:1 Гофен отново го наказа. При 2:3 имаше ключов момент. При точка за пробив на сервиса на първата ракета на Белгия топката бе отсъдена в аут, но при обжалването се видя, че е закачила линията с милиметри. Отсъждане в полза на \"червените дяволи\". Така Гофен се измъкна, върна аванса си - 4:2, отново проби и при 5:2 взе гейма си на нула. И спечели с обрат.", "date": "2020.01.07", "title": "Григор този път загуби от Гофен, резултатът е равен (СНИМКИ)"}
{"url": "https://clubz.bg/92623-ot_nenomentalizma_do_ministerskoto_zatoplqne", "text": "Има един министър в третия кабинет на Бойко Борисов, който никога нищо не знае. Доскоро той не знаеше кой е реалният собственик на концесионера на ски пистата в Банско, не знае как така на територията на България се изсипват стотици тонове боклук – откъде идват и чии са, не знае и как така един язовир беше източен, за да се стигне до водната криза в Перник. Министърът на околната среда и водите Нено Димов е със специален статут в този кабинет. Той хем се води от квотата на коалиционния партньор ВМРО, хем \"воеводите\" се правят, че не е от тяхната чета. За тези близо три години Красимир Каракачанов не е обелил и дума по негов адрес. Мнозина си мислеха, че липсата на политически гръб ще превърне този министър в бушон за спасяване на цялата система. Ама не познаха. Той се оказа недосегаема персона, за която дори и премиерът Бойко Борисов мълчи. И големият въпрос е защо? В българската политика феноменът \"бих бил министър\" не започва, нито ще свърши с този кабинет. Сегашният екоминистър е от тези \"експерти\", които през годините на своята кариера претърпяват различни превъплъщения. Подобно на онези \"холометаболни насекоми\", които преминават през пълна метаморфоза в четири етапа на развитие – от яйце до имаго.  Както и споделя самият Нено Димов назад в годините, той минава целия този път от младши експерт в Агенция за околна среда, достига до зам.-министър в кабинета \"Костов\". Разбира се, бил е член на СДС, следва Иван Костов в новата му партия, за да я напусне и заклейми с думите: \"ДСБ е по-вредна от обръчите на Ахмед Доган\". Следва кратко пребиване в политическия ноев ковчев на Меглена Кунева – Движение \"България на гражданите\", където Димов не пести критики към \"мутренското управление\" на днешния си премиер Бойко Борисов.  Да, думите са на Нено Димов, изречени през 2013 г. След като не успява да намери своята реализация от файтона на Кунева, той влиза в друго амплоа – на анализатор и шеф на Института за дясна политика, превърнал се в люпилня за кадри на ГЕРБ. По това време там са и днешният зам.-министър образованието Петър Николов, бивш крон-принц в ДСБ, както и Тома Биков, който днес е \"острие\" на ГЕРБ. Същият институт се превърна в мост, който изгради коалицията между ГЕРБ и Реформаторския блок. А днес е идеологически център на новото консервативно течение в родната политика и агрегат за анализатори по всички фронтове - от ВиК-секторът до международното положение.  След като стана министър в третия кабинет на Бойко Борисов, Нено Димов преживя последния етап от своето развитие. Преди три години, попитан дали все още живее в мутренска държава, той отговаря: \"Това е въпрос на вътрешното усещане или на съдебни процедури. Вътрешното усещане, което имам, е - да, мога да кажа, че днес не живеем в такава държава.\" Доктор Нено Димов е застъпник на тезата, че глобално затопляне не съществува. То е \"манипулация и бизнес за 500 млрд. евро\", казва министърът преди четири години. Автор е и на книгата \"Околната среда - от енвиронментализма до свободата\". Тя е описана в анотацията като \"плод на впечатляващо научно усилие да бъде разбрана и усъвършенствана съвременната политика за опазване на околната среда чрез намаляването на намесата на държавата в нея\" /между другото, това \"впечатляващо научно усилие\" стигна и до Европейския парламент, като българският министър бе показно \"тричан\" от евродепутатите насред определяното иначе като успешно българско председателство/.  \"Нено Димов добросъвестно и компетентно представя достиженията и практиките на традиционната държавна интервенция в екологията на всички нива – и отхвърля безалтернативността им\", се казва още в представянето на изследването. По всичко личи, че министър Димов прилага идеите на доктор Димов – за \"намаляване намесата на държавата\". Той по никакъв начин не поема отговорност нито за кризата с водата в Перник, нито за разхвърлянето на хилядите тонове боклук из цялата страна. Независимо, че законите вменяват задължения на министъра на околната среда и водите. Още повече, че дори и директорът на \"Стомана индъстри\" - Константин Стаменов, която се проверява дали е консумирала нерегламентирано количество вода от \"Студена\", потвърди ангажиментите на Димов.  \"Всеки месец ние подаваме заявление какви количества ще са нужни за предприятието, като обикновено дебитът е над този, който ни е необходим. Разрешението за това се подписва от министъра на околната среда\", каза Стаменов.  Малко по-назад във времето Нено Димов блесна и с опитите си да прокара на тъмно в последния работен ден на правителството за 2017-а нов договор с концесионера на ски зоната в \"Банско\" и единственото, което го спря, бе фактът, че проектодокументът изтече предходната нощ към медиите. В по-новата ни история Димов опита да ореже Натура 2000. Забрави също така да обяви над 200 зони за защитени. Устойчиво министърът на екологията се бори с палатките на плажа като най-голям вредител по българското бетономорие. Той е и авторът на идеята унищожителят на дюните на Смокиня да бъде наказан като ги... възстанови. Министърът на екологията може да бъде видян навсякъде, където има инвестиционно намерение, като факлоносец на... самото инвестиционно намерение. Лифтове, ски писти, \"Мариците\" на пълна мощност. За министъра на екологията екозащитниците са \"неомарксисти\", дишаме по-чист въздух и място за притеснение няма, режимите в планините са твърде рестриктивни и пречат на туризма.  Може да го помните и като министъра, който категорично отказваше да пусне двете лъвчета Терез и Максуд в спасителен център в чужбина в полза на... зоокъта в традиционния някога избирателен район на Делян Пеевски - Пазарджик. И при всичко това: измененията за концесията бяха отложени от Борисов, измененията за Натура - също. И лъвчетата Борисов ги прати в чужбина. Въздухът пък е отговорност на общините; пречиствателните станции по морето - също (макар по думите на премиера само по времето на БСП се хващала диария от водата).  Все по-видимо е, че Бойко Борисов има в кабинета си министър, който не отговаря за нищо. Но дори и да не вярва в човешката намеса за необяснимите температурни рекорди и изменения в климата, министерстването му става все по-горещо. И ако Борисов ще разчита на министри, които се правят, че не знаят и не отговарят за нищо, въпреки законите, по-добре да вземе в кабинета си Алена. Тя поне разбира от всичко.  ", "date": "2020.01.07", "title": "От НЕНОментализма до министерското затопляне"}
{"url": "https://clubz.bg/92614-15_novi_elektrobusa_trygvat_v_sofiq", "text": "Нови 15 електробуса ще тръгнат в столицата в следващите 2 месеца, съобщи Столичната община. Фандъкова: Синхрон на разписанията, електробуси от крайните квартали Екологичните превозни средства ще влязат в градския трансорт по линиите 123 (която свързва \"Слатина\" с \"Цариградскошо\", \"Студентски град\" и Симеоновкия лифт), 84 и 184 (които свързват центъра и летището).  Тя има амбиция да открие 10 електролинии в своя нов мандат. 82 електробуса са предвидени в рамките на ОП \"Околна среда\", по която се получава безвъзмездна финансова помощ за борба със замърсяването на въздуха, причинено от транспорта. Фандъкова предлага електробуси, трамваи и тролеи за над 200 млн. лв. Очаква се до 2021 г. 20% от градския транспорт в столицата да е електрически. Фандъкова предлага електробуси, трамваи и тролеи за над 200 млн. лв.", "date": "2020.01.07", "title": "15 нови електробуса тръгват в София"}
{"url": "https://clubz.bg/92617-geshev_iska_specialen_nadzor_na_razsledvaniqta_na_kyshti_za_tyshti", "text": "Близо осем месеца след като прокуратурата започна да разследва къщите за гости, финансирани по европейски програми, главният прокурор Иван Гешев разпореди на апелативните прокуратури в София, Пловдив, Варна Бургас и Велико Търново да вземат на специален надзор разследването за злоупотреби.  Става дума за 23 досъдебни производства за престъпления, засягащи финансовите интереси на Европейския съюз и др. престъпления от общ характер, при финансиране на т.нар. къщи за гости, съобщиха от пресцентъра на държавното обвинение.  Прокуратурата прати полиция да брои туристи в къщи за гости покрай Елена Йончева Първата проверка по този казус беше разпоредена от предшественика на Гешев – Сотир Цацаров, през април 2019 г. Тогава беше възложено и на Главна дирекция „Национална полиция“ да извършва проверки дали къщите, финансирани в периода 2007-2013 г. по Програмата за развитие на селските райони, се използват по предназначение.  Бившият зам.-министър Манолев - вече подсъдим за частна \"къща за гости\" Разкритията за злоупотреби за къщите за гости тръгнаха от случая с бившия зам.-министър на икономиката Александър Манолев, който беше отстранен от поста и в момента е разследван от прокуратурата. И достигнаха до министъра на земеделието Румен Порожанов, сменен от премиера Бойко Борисов заради други разкрития, с които стана известно, че служители на фонд „Земеделие“ са се възползвали от европрограмите за къщи. С проверки се зае и КПКОНПИ, която вече се оглавява от Цацаров. Кадрова чистка във фонд \"Земеделие\" От прокуратурата днес съобщават, че главният прокурор Иван Гешев е указал на административните ръководители на апелативните прокуратури в страната по всяко досъдебно производство да определят конкретен наблюдаващ прокурор, който да оказва засилена методическа и организационна помощ по отношение на прокурорите от първоинстанционните прокуратури, ръководещи разследванията. Припомня се, че в момента се проверяват общо 746 къщи за гости, финансирани със средства на Европейския съюз. Към настоящия момент на територията на страната са образувани 23 досъдебни производства за представяне на неверни сведения, за да бъде получено финансиране от фондове, принадлежащи на Европейския съюз или предоставени от ЕС на българската държава (престъпления по чл. 248 а от Наказателния кодекс).  Роднините на Карадайъ - без глоби заради къщите им за гости И добавят, че главният прокурор ще продължи да следи произнасянията на прокуратурите в страната и ще указва вземане на специален надзор върху всяко новообразувано досъдебно производство за престъпленията, засягащи финансовите интереси на Европейския съюз и др. престъпления от общ характер, при финансиране на т.нар. къщи за гости. Бившият зам.-министър Манолев - вече подсъдим за частна \"къща за гости\" Кадрова чистка във фонд \"Земеделие\" Роднините на Карадайъ - без глоби заради къщите им за гости", "date": "2020.01.07", "title": "Гешев иска специален надзор на разследванията на \"къщи за тъщи\""}
{"url": "https://clubz.bg/92615-pak_otlojiha_deloto_za_kasirane_na_vota_v_sofiq", "text": "Административният съд отложи делото на Мая Манолова за касиране на кметските избори и повторно броене на бюлетините в София. Съдът ще заседава отново следващата седмица, на 15 януари, съобщава БНР. Това е второ отлагане по делото, като първия път се чакаше заключението на експертите. Активен гражданин обаче бе подал жалба срещу отказа да бъде конституиран като страна по делото и на практика тази жалба отложи заседанието. Иначе съдът бе възложил на вещите лица да изчислят математическия модел на резултатите от балотажа от всички протоколи на секционните избирателни комисии, да установят дали съответстват на посочените в протоколите на общинската избирателна комисия и дали са въведени правилно, както и колко имащи право на глас са били включени в избирателните списъци на ЦИК за първи и втори тур на местните избори. Сега по думите на самата Манолова, Общинската избирателна комисия не се е била запознала със становището на вещите лица. Отделно са били поискани още доказателства, което е наложило и днешното отлагане на делото. Защо екипът на Манолова ще иска касиране на вота в София Манолова обаче твърди, че ще бъде направено повторно броене поне в част от изборните секции. По думите на Манолова корекциите на протоколите не са нанесени по установения от Изборния кодекс ред, тъй като не са присъствали всички членове на секционната избирателна комисия и поправките не са направени след броенето на бюлетините. Активен гражданин отложи делото за касиране на вота в София Както е известно, Манолова загуби на балотажа за вота в София от дотогавашния кмет Йорданка Фандъкова. Въпреки данните от екзитполовете в хода на изборния ден, които показваха разлика между двете от около 10 и над 10 на сто в полза на кандидатката на ГЕРБ, оказа се, разликата е 5%. Това се равнява на около 20 000 гласа.  В 14-те тома с \"доказателства за нарушения\", които Манолова внесе по делото, се твърди за поне 7000 недействителни бюлетини, 7000 дописани граждани в списъците и 7000 души купен ромски вот. Или сборът е повече от разликата между двете кандидатки.  Активен гражданин отложи делото за касиране на вота в София", "date": "2020.01.07", "title": "Пак отложиха делото за касиране на вота в София"}
{"url": "https://clubz.bg/92613-diktator_kato_didjej_kak_v_turkmenistan_otpraznuvaha_nova_godina_video", "text": "Както е известно - той може всичко. Да стреля, да вдига тежести, да управлява спортни коли като състезател от Формула 1, да кара колело и да дриблира с баскетболната топка, да пее, да композира....И да управлява.  Не човек, а комбинация от Супермен, Батман и Терминатор в едно властва в Туркменистан - една от държавите с най-тежки показатели по отношение на спазването на правата на човека, със затворен и потиснически режим. Образът му е строго контролиран. Правителството има монопол над медиите, като управлява и достъпа до интернет. Бердимухамедов вече е показван по държавната телевизия в разностранни роли - да управлява бойни самолети, да кара военни машини. Но най-обича да разгръща творческия си потенциал - пее, докато свири на китара, рапира, даже понякога с внука си... С две думи - разностранен талант. Туркменистан, където беше Борисов: затворена държава в криза, управлявана от егоцентрик Последната му изява е като диджей на празнуването на Нова година. Докато той се вживява, явно най-избраните първи хора в държавата се вият в причудливи движения, но с нужния ентусиазъм, който да показва колко им харесват уменията на техния вожд. Всички танцуват ли, танцуват и хвалят мъдростта и талантите на Бердимухамедов. Участниците са подбрани - писатели, певци, въобще културни деятели. Това са само някои от откровенията. Народните артисти на Туркменистан пеят и дуети с Бердимухамедов. Има и скандирания: \"Слава на Покровителя!\" Президентът Курбангули Бердимухамедов е бивш зъболекар. Начело на Туркменистан е от 2007 г., като на поста в затворената централноазиатска страна наследи Сапармират Ниязов, станал известен като Туркменбаши и издигнал си приживе огромна златна статуя. Бердимухамедов продължи неговата линия на култ към личността. Включително и като откри през 2015 г. златна статуя, на която е... самият той, разбира се. През 2016 г. бяха одобрени промени в конституцията на Туркменистан, според които президентът може да остане на поста си до живот. През август 2019 г. на посещение в страната беше и българският премиер Бойко Борисов, който беше гост и на Първия каспийски икономически форум. Оттам обяви, че търси начин да се внася газ от Туркменистан през руски тръби за хъба \"Балкан\". Премиерът Борисов изтъкна желанието на нашата страна да развива всестранно, дългосрочно и взаимноизгодно партньорство с Туркменистан в редица области като търговия, строителство, енергетика и туризъм. Министър-председателят Борисов изтъкна, че за страната ни Туркменистан е важен партньор в Централна Азия и в района на Каспийско море. В средата на юли авторитарният лидер на херметизираната държава Бердимухамедов тайнствено изчезна от публичния живот, като се появи само три пъти по държавната телевизия, която иначе почти по цял ден предава за дейностите на президента. Появиха се даже и слухове за смъртта му, които се оказаха силно преувеличени. Както се вижда и от най-скорошната сценична изява на ексцентричния диктатор.", "date": "2020.01.07", "title": "Диктатор като диджей. Как в Туркменистан отпразнуваха Нова година (ВИДЕО) "}
{"url": "https://clubz.bg/92622-vodnata_kriza_sprq_festivala_surva_v_pernik_zaradi_risk_ot_zarazi", "text": "Фестивалът \"Сурва\", който традиционно се провежда в Перник, тази година няма да се състои. Това съобщи пред Нова ТВ кметът на града Станислав Владимиров. Причината е кризата с водата и режимът, който е въведен в Перник. Във вторник министърът на здравеопазването Кирил Ананиев и главният държавен здравен инспектор доц. Ангел Кунчев са посетили града и са разговаряли с Владимиров. Категоричното мнение на здравното ведомство е, че заради опасност от зарази е по-добре фестивалът да бъде отменен. От Районната здравна инспекция също са крайно против провеждането на \"Сурва\" 2020. И допълни, че за случващото се вече са уведомени групите от чужбина, които трябваше да участват в пищното събитие. То беше насрочено за периода 24 - 26 януари. Само в селата около Перник ще се проведе автентичният ритуал, който съпътства \"Сурва\".", "date": "2020.01.07", "title": "Водната криза спря фестивала \"Сурва\" в Перник - заради риск от зарази"}
{"url": "https://clubz.bg/92620-golata_filantropistka_se_sybleche_i_sybra_stotici_hilqdi_dolari_za_avstraliq", "text": "Моделката Кейлин Уорд, която вече се самоопределя за \"Голата филантропистка\", събра стотици хиляди долара помощи за пожарите в Австралия, съобщи \"Бъзфийд\". Базираната в Лос Анджелис сексуална работничка разкри, че е видяла репортажи от бедствието на континента и кадрите я разтърсват. Заедно със семейството си тя става свидетелка на тежките пожари в Калифорния, които изгарят 200 000 акра земя. Къщата им оцелява, но мнозина от съседите губят имотите си. Затова се замисля по какъв начин може да помогне на Австралия.  обясни тя пред \"Бъзфийд Нюз\". Тогава ѝ хрумва идея. Така или иначе продава голи снимки онлайн, защо да не го прави благотворително? На 3 януари тя публикува в \"Туитър\" пост, в който обещава на всеки, който може да предостави доказателство, че е дарил 10 долара за изброени австралийски благотворителни организации, да получи гола снимка на личните си съобщения.    По-късно обяснява: Само за 1 ден 200 000 харесват поста ѝ. Уорд е наела екип от четирима души, които помагат да провери хилядите получени съобщения с информация за даренията и да отвърнат с обещаната гола снимка. До средата на неделя моделката изчислява, че е събрала над 500 000 долара. Тя споделя с изненада, че реакцията е най-вече позитивна. Въпреки че кампанията се води в \"Туитър\", тя бързо се разпростира и до \"Инстраграм\", където Уорд разполага с 50 000 последователи. Тази събота Уорд обяви, че \"Инстаграм\" е изтрил профила ѝ заради публикуването на \"сексуално агресивно съдържание\". Уорд обещава, че заедно с екипа си ще отговаря на възможно най-много съобщения.    ", "date": "2020.01.07", "title": "\"Голата филантропистка\" се съблече и събра стотици хиляди долари за Австралия"}
{"url": "https://clubz.bg/92621-bylgariq_poema_nov_petgodishen_dylg_ot_200_mln_lv%C2%A0", "text": "България ще поеме нов петгодишен дълг от 200 млн. лв. Това ще стане чрез аукцион, на който Българската народна банка ще предложи емитирането на нови петгодишни лихвоносни държавни облигации ( ). Информацията е публикувана на сайта на БНБ и от нея става ясно, че аукционът ще бъде проведен в началото на другата седмица - на 13 януари.  Идеята на Министерството на финансите, което определя условията по емитирането, е да предложи облигации от т.нар. отворен тип с фиксиран лихвен процент от 0.01%. Началото на периода ще започне от 15 януари и ще приключи 5 години по-късно - на 15 януари 2025 г.  Централната банка припомня още, че МФ ще може да предложи и допълнителни количества от емисията след 15 януари. Освен това ведомството на Горанов предупреждава, че лично ще оценява всички поръчки. Държавата пое нов дълг - от близо 70 милиона лева Развиващите се страни достигнаха $55 трилиона общ дълг Първичните дилъри могат да участват в аукциона със състезателни поръчки, както от свое име и за своя сметка, така и от свое име, но за сметка на свои клиенти. Те могат да участват и с несъстезателни поръчки от свое име, но за сметка на свои клиенти, които не са банки или инвестиционни посредници, включително и такива, установени в друга държава членка или в трета страна. Припомняме, че последно правителството пое такъв тип дълг през октомври на миналата година. Тогава обаче МФ преотвори емисия на 20-годишни държавни ценни книжа на стойност малко под 70 млн. лв. Пласирането мина успешно, въпреки че събраните пари бяха доста под план-максимума на министерството, което очакваше 95 млн. лв.  За цялата 2019 г. страната ни пое дълг от малко под 1 млрд. лв. чрез преотваряне на ДЦК. Като основна причина се изтъква закупуването на изтребителите F-16 от САЩ. Развиващите се страни достигнаха $55 трилиона общ дълг", "date": "2020.01.07", "title": "България поема нов петгодишен дълг от 200 млн. лв. "}
{"url": "https://clubz.bg/92618-bnt_i_bi_ti_vi_s_novi_tokshouta", "text": "Две нови токшоута ще се появят в българския телевизионен ефир този месец – едното с водещ певеца Дони, а лицето на другото – Николаос Цитиридис, все още не е потвърдено. БНТ пуска „Събота вечер с Дони“. Певецът, който доскоро работеше основно като музикален редактор във форматите на Магърдич Халваджиян по Нова телевизия, ще пробва сили и като телевизионен водещ. Развлекателното предаване тръгва на 11 януари, и според заявките ще напомня едновременно на спряното петъчно „Полет над нощта“ с Искра Ангелова и позабравеното „Как ще ги стигнем…“ с Тодор Колев. Шоуто ще бъде познатата комбинация интервюта с видни личности и музика в ефир. В първото издание на „Събота вечер…“ ще гостуват музикантът Кирил Маричков и Михаела Маринова, участничка в музикални формати. Би Ти Ви се опитва да замести с ново успешно предаване опразнения пояс във вечерните часове, където до неотдавна вървеше „Шоуто на Слави“. Засега няма официално потвърждение от телевизията, но оттам не са и опровергали появилите се в медиите публикации, че новото шоу е възложено на неизвестния за телевизионната публика Николаос Цитиридис. Той е на 25 години, роден е в Гърция, но е израснал в България. Засега не е ясно и как ще бъде построено новото предаване, нито кой ще партнира на Цитиридис. Предполагаемият водещ е стендъп комик с участия в клубове, журналист, миналата година издаде и първата си книга \"За вафлите и хората\", в която са събрани текстовете му от популярния блог \"Ревюта на вафли\" (в който дълго авторът запази анонимност). За главен редактор на новия проект е назначен Цветомир Семов – бивш водещ и продуцент на Би Ти Ви Новините, а доскоро продуцент в новините на Нова.", "date": "2020.01.07", "title": "БНТ и Би Ти Ви с нови токшоута"}
{"url": "https://clubz.bg/92628-bylgariq_ostana_na_set_ot_chetvyrtfinal_na_atp_cup", "text": "България остана два пъти на сет от четвъртфинал на отборния тенис турнир ATP cup в Австралия. Тимът ни, воден от играещия капитан Григор Димитров, остана на трето място в групата си след загуба от Белгия с 1:2. В мача на двойки Григор и Александър Лазаров водеха със сет и пробив срещу специалистите Сандер Жил и Йоран Флиген (и двамата са в топ 50 на двойки в света), но отстъпиха с обрат - 6:3, 4:6, 7:10. По-рано днес Григор също имаше сет аванс срещу Давид Гофен и можеше да приключи спора още тогава, ала падна с 1:2. Григор този път загуби от Гофен, резултатът е равен (СНИМКИ) Първото място е за Великобритания, отборът на която ще спори с Австралия. Макар и с две победи, България остана трета, но участието е положително и много добро, особено за играчи като Димитър Кузманов, Алекс Лазаров, а също така Александър Донски и Адриан Андреев, които не взеха участие. Кузманов даде преднина на България срещу Белгия (СНИМКИ) Важно бе за всички тях, включително и за Григор, да прекарат дни заедно и създадат отборен дух. Отделно е опитът за всички, най-вече за тези, които не играят на толкова високо ниво. Димитров и Лазаров започнаха отлично срещу спечелилите няколко турнира Жил и Флиген. Първата ни ракета бе видимо ядосан от загубата си от Гофен и изкарваше яда си на опонентите. Прекрасно започна и вторият - с нов брейк и затвърждаване. Жалко, защото противниците направиха корекции и вдигнаха нивото на играта си, а нашите не задържаха своето, сервисът се пропука. Белгия върна пробива и при 5:4 реализира нов, с което изравни и докара спора в мача и за пърното място в групата до шампионски тайбрек. След равностойно начало Жил и Флиген взеха аванс и в края вдигнаха победоносно ръце. За радост и на британците. Кузманов даде преднина на България срещу Белгия (СНИМКИ)", "date": "2020.01.07", "title": "България остана на сет от четвъртфинал на ATP cup"}
{"url": "https://clubz.bg/92626-ikea_shte_plati_46_mln_dolara_za_smyrtta_na_dete_zatisnato_ot_nein_shkaf", "text": "Шведският мебелен гигант ИКЕА се съгласи да плати 46 млн. долара на родителите на починало дете. 2-годишният Джоузеф Дудек умря от задушаване през май 2017 г., след като върху него падна шкаф от популярната серия на компанията Malm в дома му в Калифорния, припомня Би Би Си. ИКЕА изтегля 29 млн. опасни скринове Година по-рано същият мебелен елемент, тежащ около 32 кг., причини смъртта на други три деца. Тогава от ИКЕА обявиха, че ще предприемат мерки. Сегашното споразумение е за най-голяма сума като обезщетение за смъртта на дете в САЩ, казват адвокати. В изявление родителите на детето Джолийн и Крейг Дудек казаха, че са „опустошени” от загубата на сина си. ИКЕА изтегля детски предпазни прегради Семейството също така посочи, че ще дари 1 млн. долара от обезщетението на организации, работещи за защита на децата от опасни продукти. За смъртта на другите 3 деца мебелният гигант беше осъден да плати общо 50 млн. долара. Първоначално компанията предупреди клиентите да използват стенни дюбели за шкафовете, но по-късно изтегли продуктите от американския пазар, тъй като има „сериозна опасност от преобръщане”, ако не са закрепени към стената.     ИКЕА изтегля детски предпазни прегради", "date": "2020.01.07", "title": "ИКЕА ще плати 46 млн. долара за смъртта на дете, затиснато от неин шкаф"}
{"url": "https://clubz.bg/92631-vtora_poredna_pobeda_za_volejbolistite_v_berlin", "text": "Волейболните национали разбиха Нидерландия с 3:0 (25:19, 25:16, 25:15) във втория си мач от последната олимпийска квалификация за Токио 2020 в Берлин. Вчера селекцията ни изтръгна 3:2 срещу Франция, един от фаворитите в турнира, даващ само една квота. В сряда нашите излизат срещу Сърбия (от 15:30 часа) в решителен двубой за излизане от група В. Два гейма ще стигнат (загуба с 2:3), но най-добре е тимът на Силвано Пранди да спечели и да стане №1. Срещу аутсайдера в карето и в трите гейма срещу \"оранжевите\" българите натрупаха ранна преднина, която без проблеми удържаха до края и стигнаха до крайния успех след само час и 20 минути игра. Добро начало - волейболистите ни биха Франция в Берлин Пранди заложи на следния стартов състав:  Най-резултатен за България отново бе диагоналът Цветан Соколов с 13 точки, а по 10 добавиха посрещачите Тодор Скримов и Мартин Атанасов. За Нидерландия най-много точки реализира Нимир Абдел-Азиз - 15. България излезе начело в класирането с 5 точки, пред Франция с 4 и Сърбия 3. Западните ни съседи станаха европейски шампиони през миналата година. В другата група са Германия, Белгия, Словения и Чехия. Женският ни национален отбор обаче загуби с 1:3 (25:23, 20:25, 19:25, 22:25) от Полша на своята олимпийска квалификация в Нидерландия. В сряда от 20:30 ч селекцията ни излиза срещу тима на домакините. В тази група е и съставът на Азербайджан.", "date": "2020.01.07", "title": "Втора поредна победа за волейболистите в Берлин"}
{"url": "https://clubz.bg/92603-imalo_edno_vreme_v_holivud_veche_s_naj_golemi_shansove_za_oskar", "text": "Веднага след връчването на наградите „Златен глобус“, букмейкърите промениха прогнозите си за оскарите, чиито номинации ще бъдат обявени на 13 януари. Досега за лидер бе смятан „Ирландеца“ на Мартин Скорсезе. В залозите обаче днес се забелязва промяна. Според сайтовете за прогнози и залози на първо място е филмът на Куентин Тарантино, а „Ирландеца“ е втори, следван от „1917“ на Сам Мендес и „Паразит“ на южнокорейския режисьор Понг Джун-Хо, който спечели „Златна палма“ в Кан през 2019 г. Хоакин Финикс все още е начело в очакванията за най-добър актьор, а доста след него е Адам Драйвър. Трети, но с шансове да спечели надпреварата, е Леонардо ди Каприо. Рене Зелуегър също изпреварва с няколко обиколки вторите в прогнозите за най-добра актриса – Скарлет Йохансон и Чарлийз Терон, които са с равен резултат. Лора Дърн изглежда непоклатима в залозите за най-добра поддържаща актриса. Поставените след нея Дженифър Лопес и Марго Роби са с доста по-ниски шансове за наградата според букмейкърите. Брад Пит води в залозите за „Оскар“ за поддържаща мъжка роля, въпреки силната конкуренция на Ал Пачино и Джо Пеши. Златен глобус: \"1917\", Тарантино и \"Жокера\" - големите победители Мартин Скорсезе е лидер в прогнозите за най-добър режисьор, но букмейкърите не са категорични – Куентин Тарантино и Понг Джун-Хо са с много малка разлика след него. За филма „1917“ на Сам Мендес букмейкърите не очакват големи награди. Единствената, която го поставя на първо място, е наградата за операторско майсторство. Наградите „Златен глобус“ не са точно предвиждане за наградите „Оскар“, сочи статистиката. Често вижданията на Американската киноакадемия се различават сериозно от тези на Асоциацията на холивудската чуждестранна преса. Все пак тенденциите в оценките на критиците стават по-видими, след като традиционно „Златният глобус“ бъде връчен месец преди „Оскар“.", "date": "2020.01.07", "title": "\"Имало едно време в Холивуд\" вече с най-големи шансове за \"Оскар\""}
{"url": "https://clubz.bg/92619-davat_neno_dimov_na_prokuraturata_s_meseci_mylchal_za_pernik", "text": "До края на тази седмица партия АБВ внася сигнал до прокуратурата за действията на министъра на околната среда и водите Нено Димов. Формацията разполага с документи, които показват, че министърът е бил съвършено наясно с критичната ситуация с водата в Перник месеци назад. Независимо от това обаче мерки от никакъв характер не са били предприети. Това съобщи на пресконференция в Перник председателят на АБВ Румен Петков.  Водната криза спря фестивала \"Сурва\" в Перник - заради риск от зарази Става въпрос за месечните доклади на ресорния министър до Министерския съвет, които регулярно дават информация за състоянието на водите и водните басейни в цялата страна. Парламентът пита Нено Димов за незаконния боклук, той не знае Конкретно за язовир \"Студена\" във въпросната справка за септември се посочва, че \"всички язовири за питейно-битово водоснабдяване  , твърди Петков. В документа за  Първите доклади с отрицателен уклон за състоянието на язовира се появяват изведнъж през ноември, когато се въвежда и воден режим за питейно-битово водоснабдяване на Перник и населените места в района. Водната криза спря фестивала \"Сурва\" в Перник - заради риск от зарази Ако изнесените от Румен Петков данни са верни, то това поставя Димов в деликатна ситуация предвид вчерашното му изявление пред БНТ: Което не кореспондира с позитивното заключение в доклада до правителството за съответния месец, за което говори Петков. Самият Димов заяви още вчера, че няма никакво намерение да подава оставка и прехвърли вината изцяло върху местното ВиК дружество. , заяви той. И посочи в заключение, че темата се политизирала. Красимир Велчев видя конспирация срещу ГЕРБ в казуса с водата на Перник В същото време обаче по закон именно министърът на околната среда и водите е този, който определя месечно начина на използването на язовирите, като въпросните графици се изготвят, след като се вземат предвид много фактори, в т.ч. разрешителните за водовземанията, прогнозите за очаквания приток, мониторингът от предходния месец. Ако това остане ненаказано, означава, че институционално държавата липсва, посочи в резюме Румен Петков. И добави, че Димов не е предприел каквито и да е действия, за да предотврати кризата с водата на Перник, и това говори за неговата \"некадърност\". Парламентът пита Нено Димов за незаконния боклук, той не знае Водната криза спря фестивала \"Сурва\" в Перник - заради риск от зарази Красимир Велчев видя конспирация срещу ГЕРБ в казуса с водата на Перник", "date": "2020.01.07", "title": "Дават Нено Димов на прокуратурата, с месеци мълчал за Перник"}
{"url": "https://clubz.bg/92604-dachich_s_pylen_obrat_za_bylgarskoto_malcinstvo_v_syrbiq", "text": "По-малко от 24 часа след остратата реакция по повод изявление му за правата на българското малцинство в Сърбия от неделя, сръбският външен министър Ивица Дачич извърши пълен обрат. Сръбският външен министър пак нападна България В неделя той се оплака, че много страни поставят въпроса за положението и статута на националните малцинства в рамките на държавата. Основната критика бе насочена срещу Черна гора, но Дачич посочи още, че на всяка среща на ЕС България поставяла въпроса за   българско население в Сърбия.  Мисията на НАТО в Ирак временно се мести, няма опасност за офицерите ни Ден по-късно бившият говорител на Слободан Милошевич обясни пред РТВ, че целта му не била да каже нещо лошо, а да обърне внимание на факта, че съществуват международни конвенции за правата на националните малцинства.  Мисията на НАТО в Ирак временно се мести, няма опасност за офицерите ни", "date": "2020.01.07", "title": "Дачич с пълен обрат за българското малцинство в Сърбия"}
{"url": "https://clubz.bg/92602-kuzmanov_dade_prednina_na_bylgariq_sreshtu_belgiq_snimki", "text": "Димитър Кузманов разгроми Стив Дарси с 6:0, 6:3 и даде аванс на България срещу Белгия в решителния мач от новия тенис турнир ATP cup в Австралия. Сега на корта излиза Григор Димитров - срещу Давид Гофен, и при победа ще прати тима ни на четвъртфинал. Кузманов победи много по-опитен и по-предно класиран опонент. Той е №417 в света, докато Дарси е №200 и бивш №38. Пловдивчанинът излезе пределно мобилизиран - както обикновено, не изглеждаше смутен, че съперникът му има много повече мачове на такова ниво. С два пробива Мико набързо поведе с 4:0. Докато белгийците се усетиха, първият сет беше на сметката на Кузманов - без да даде гейм, за по-малко от половин час. Във втория сет Дарси прекъсна серията на Кузманов при 1:0 в полза на втората ни ракета - след седем поредни в актива на нашия тенисист. Личеше, че Стив Дарси е все по-уверен, той смени тактиката си. Направи пробив за 3:2, но Мико не загуби концентрация и моментално го върна. Последва новия серия за българина и убедителна победа, дошла от втория мачбол. Белгия вече няма шанс за фазата на елиминациите.  ", "date": "2020.01.07", "title": "Кузманов даде преднина на България срещу Белгия (СНИМКИ)"}
{"url": "https://clubz.bg/92607-xerox_vse_pak_ima_dostatychno_pari_da_kupi_hp", "text": "През ноември миналата година легендата в печатния хардуер Xerox обяви, че иска да купи друга ключова компания - HP (някога Hewlett Packard). Налице обаче беше проблем - кандидат-купувачът е с три пъти по-малка пазарна стойност от \"покупката\". Xerox с амбиция да купува HP Оферта все пак дойде с помощта на външни инвеститори, но съветът на директорите на HP отхвърли предложените 33 млрд. долара.  HP отказа $33 млрд. от Xerox, придобиване няма да има поне засега От Xerox са осигурили допълнителни 24 млрд. долара от Citi, Mizuho и Bank of America - една японска и две американски инвестиционни банки. Така се надяват да покажат на акционерите в борда на HP, че са способни да осигурят още капитал за сделката. Но освен това така показват, че могат да направят и \"враждебно\" поглъщане на акциите без съгласието на борда. Предстои лична среща на изпълнителния директор на купувача Джон Висентин с ръководството на HP.  HP отказа $33 млрд. от Xerox, придобиване няма да има поне засега", "date": "2020.01.07", "title": "Xerox все пак има достатъчно пари да купи HP"}
{"url": "https://clubz.bg/92577-cvetan_todorov_i_atrofiraliqt_ni_stremej_da_tyrsim_istinata", "text": "Илюзията за свобода атрофира нейното търсене“, пише Цветан Тодоров  , един от големите умове на Европа през ХХ и XXI в., в „Тайното търсене на истината“. Есето е част от сборника „Четене и живот“, издаден у нас в първите дни на 2020 г. Трудовете на Тодоров, писани на френски, започват да се превеждат в България едва след 1984 г., когато вече се усеща лекият полъх на промяната. Тоталитарният свят е далеч от идеите на хуманизма, пропили творчеството на българина, затова социалистическа България го премълчава дълго. Повече от 20 книги на големия мислител са издадени през последните 20 години у нас. Сред тях е и „Четене и живот“, в която са събрани многолики текстове от последните 30 години от живота на автора, писани по различни поводи – за творци като Ромен Гари, Сюзан Зонтаг и Жорж Жакло, на които „възпитаникът на Просвещението” се възхищава, за история, култура, геополитика, морал. Удоволствието да се чете умен и сладкодумен автор от ранга на Цветан Тодоров е огромно. Още повече във времена на неориентирани и нестабилни ценности. В есетата му е синтезирана културната мисъл на ХХ век, която все повече се размива в хаотичната многогласна онлайн среда на новото хилядолетие. Текстовете на Тодоров се отличават с липсата на претенциозност, те не са дистанцирани от читателя, а са непрекъснат и активен диалог с него. Преводът на „Четене и живот“ е на Валентина Бояджиева. Големият Цветан Тодоров си отиде на 77 г. \n\t Тоталитарните режими, които през ХХ век се размножиха в Европа, забраниха на техните народи сами да търсят истината, независимо дали тази за обществото, в което живееха, или за съкровената същност на всеки, та дори и тази за околния физически свят. Самостоятелното и свободно търсене на истината трябваше да бъде заместено от покорното подчинение на институциите, създадени от Партията, която стоеше начело на ръководството на държавата. Така, изправени пред тази принуда, художниците и писателите, живеещи в тоталитарните страни, бяха принудени да избират измежду няколко вида поведение. Някои възприеха официалната догма, сякаш тя отговаряше на дълбоките им вътрешни убеждения за това кое е истинско и справедливо. Други избраха мълчанието, отказаха се изобщо да се изразяват, а оттам и от първоначалното си призвание. Трети пък избраха изгнанието, това да избягат в чужда страна, където можеха съвсем свободно да продължат да търсят истината; този вариант беше все още достъпен през първите години след налагането на тоталитарната диктатура, но малко по-късно границите бяха затворени. Най-сетне, една относително малка група писатели и художници се опитваше да поеме по различен път – да живее двойнствен живот: публично съществуване в съответствие с официалните изисквания и едно друго, лично, интимно и скрито, посветено на създаването на творчество, свободно от всякаква външна принуда. Това раздвояване се случва главно в Съветския съюз и аз бих искал да се спра най-напред на този случай. Цветан Тодоров анализира Георги Димитров в нова книга (откъс) Три от най-известните съветски романи бяха написани в тези условия: „Майсторът и Маргарита“ на Михаил Булгаков, „Доктор Живаго“ на Борис Пастернак и „Живот и съдба“ на Василий Гросман. Тези писатели изначално допускат възможността да видят произведението си забранено за издаване, както и тази да бъдат наказани заради смелостта да се посветят на написването им; въпреки това всеки един от тях неотлъчно следва своето начинание. Булгаков замисля плана на романа си около 1928 година, пише един първи вариант от няколко фрагмента и веднага ги чете на група приятели – сред които, както повеляват статистическите правила в СССР, има поне един доносник. И наистина още същата година на бюрото на политическата полиция се озовава доклад, в който се донася за реакциите на присъствали на четенето: те също са установили, че в този си вид книгата не става за публикуване и че нападките срещу съвременното общество, които съдържа, са прекалено брутални. След като завършва един вариант, Булгаков дава ръкописа на жена си, като ѝ пише: Но добавя: Продължава да преработва романа до смъртта си през 1940 година. Двадесет и шест години по-късно, през 1966–1967, надеждите му се осъществяват, вдовицата му – която е заявила:  , – успява да преодолее съпротивата и да издаде в самия Съветски съюз „Майсторът и Маргарита“ с някои съкращения. Резултатът е взривяващ, дотолкова книгата няма нищо общо с всички официални публикации: пишейки тайно, без да се стреми към незабавно публикуване, авторът е създал произведение по-истинско от тези на всичките си колеги. Още преди Втората световна война Пастернак мечтае да напише прозаическо произведение, посветено на историята на неговото поколение, но се захваща с реализирането на проекта си след победата над нацизма и констатацията, че триумфът не е донесъл никаква промяна в условията на живот на съветските хора. Той осъзнава много по-ясно от Булгаков, над чиято съдба е разсъждавал, задължението да избере между две цели: да търси истината в пълно спокойствие или да се стреми да стигне до съвременната читателска публика. И добавя:  , а това означава то да бъде скрито. Решението потапя Пастернак в състояние на блаженство, което трае десет години, от 1945 до 1955. През цялото време, докато пише романа, отказвайки се от публичната си личност, той има чувството, че напълно се е слял със себе си, знае къде се намира истината и каква роля му е отредила съдбата. Смъртта на Сталин през 1953 година и плахото десталинизиране, предприето от Хрушчов, леко разклащат решението му, но той не се отказва. Знаем продължението: атмосферата на „размразяване“ го кара да мисли, че публикуването му все пак е възможно, и изпраща ръкописа си на едно списание, кореспондентът на „Унита“ в Москва Серджо д’Анджело го убеждава да даде един екземпляр и на него; съветското списание отказва да публикува текста и Пастернак трябва да приеме очевидното: да се критикува официалната догма е неприемливо и тази забрана ще съществува, докато я има и наложената от комунизма диктатура на пролетариата. Междувременно Д’Анджело е изпратил ръкописа на издателство „Фелтринели“, което го публикува на италиански през 1957 година; на следващата година авторът получава Нобеловата награда за литература. И тогава за него започва период на тормоз и безизходица и това продължава до смъртта му през 1960 година. В родината му книгата ще бъде публикувана едва през 1988 година, тридесет и три години след като я е завършил. Цветан Тодоров и неговият двойник, следен от ДС Гросман решава да разкаже за Сталинградската епопея и войната, която Съветите водят срещу германската армия, както и за самото време, когато се водят сраженията, които той следи отблизо като военен кореспондент. Захваща се за работа през 1945 година, но бързо вижда как проектът му се подразделя на две. Първият том, озаглавен „За справедлива кауза“, е завършен през 1949 година и е представен на редакторите на едно списание. След множество перипетии ще излезе през 1952 година и официалната преса веднага се нахвърля върху него. В това време Гросман започва писането на втората част на своето произведение, което ще се нарича „Живот и съдба“; разкрива съществуването и съдържанието му само на неколцина много близки приятели. Завършва романа си през 1960 година и подобно на Пастернак, остава с впечатлението, че антисталинизмът на Хрушчов прави публикуването му възможно. Главният редактор на списанието, в което той изпраща ръкописа си, е толкова уплашен от това, което чете, та се страхува, че то ще го зарази; за да се отърве, веднага поставя скандалното писание в ръцете на политическата полиция. И малко след това тя се появява в дома на писателя, изземва всички екземпляри от ръкописа, с които той разполага, след това отиват и при неговата машинописка, за да вземат всичко, което намерят, в това число лентата от пишещата машина, с която е набирала текста, както и използваните листове индиго. Гросман не е изпратен в Гулаг, както би му се случило по времето на Сталин. Един от близките му констатира: Висшите власти се задоволяват да го извикат и да му съобщят, че публикуването на неговата книга ще нанесе на режима повече поражения, отколкото ако срещу него използват атомна бомба  ; и че книгата ще може да бъде публикувана след двеста и петдесет години! От предпазливост Гросман е скрил два други екземпляра от книгата у двама от сигурните си приятели. След смъртта му   единият от тях решава да изпрати ръкописа в чужбина, начинание, което при несъществуването на електронни устройства – че дори и на фотокопирни машини – изисква истинска солидарна верига. Романът излиза на Запад през 1980 година, а в родината на писателя през 1988 година, двадесет и осем години след написването му. Тези романи, всеки от които има различни качества и недостатъци, са написани и трите в пълна вътрешна свобода и с беглата надежда, че някой ден ще бъдат издадени, но и с твърдата решимост на своите автори да не правят компромиси в случай на отказ. Днес те тежат много повече от всички публикувани по онова време произведения, които не е имало нужда да бъдат крити и пазени в тайна. Сещаме се и за други случаи, които илюстрират същата съотносителност. Най-емблематичният от тях може би идва от друга епоха и от друга страна, от едно друго общество и от друго изкуство. Приблизително сто и петдесет години преди перипетиите, за които току-що говорих, испанският художник Франсиско Гоя вече е пример за онова вътрешно раздвоение, което води до тайното преследване на истината. Той не живее при тоталитарен режим, а при управляван от строги традиционни правила, които стягат като в твърд корсет обществения и личния живот. Решението му да поеме по избрания път идва след тежко боледуване, което го поразява на четиридесет и шест години и му причинява пълна глухота. От този момент нататък Гоя решава да раздели творчеството си на две – дневно и нощно, на повърхността и под нея. Тази втора посока не е така грижливо крита, като романите на съветските автори; и не остава непозната за публиката, която ще открие творбите, принадлежащи към нея, само няколко десетилетия след смъртта на художника през 1828 година. Изборът на Гоя обхваща всички видове картини, които ще нарисува. Първо са рисунките. Другите художници също нямат навика да показват рисунките си, но по съвсем различна причина: с някои малки изключения, на тях се гледа само като на странично занимание. А Гоя им отделя изключително внимание и грижи, подрежда ги в книги-албуми, така че държането им в тайна става необяснимо. Първата серия негови офорти – „Капризи“  , отначало е пусната в продажба, но само няколко дни по-късно е изтеглена. Втората – „Ужасите на войната“, остава непоказвана почти четиридесет години след смъртта му, въпреки цялото старание, което художникът посвещава на нейното създаване. Третата серия – „Небивалици“  , така и никога не бива завършена. После са маслените картини: голям брой от тези малки платна остават в ателието на художника; други отиват директно в колекцията на един от неговите близки, без изобщо да бъдат показвани. В началото на двадесетте години на ХIХ век Гоя създава уникална поредица творби, наречени „Черни картини“, които покриват стените на дома му и за които не разполагаме с никакво обяснение, дадено приживе от художника: той сякаш остава единственият, който ги е видял. За нас днес истинският Гоя е много повече в тези привидно маргинални творби, отколкото в официалните поръчки, които е трябвало да изпълнява, или в многобройните портрети, осигурявали му прилични доходи. Благодарение на разделението между двете течения в творчеството му, едното „дневно“, другото „нощно“, стигаме до следния парадокс: това е художник, заемащ официални длъжности в кралския двор. Художник на краля, постигнал непозната за други художници от неговото време степен на свобода, като така прави революция в живописта. Нашите днешни общества не приличат нито на тоталитарните империи, нито на традиционните държави от Стария режим, а хората – и още повече художниците – са постигнали свобода на изразяване, която почти нищо не ограничава. Нарушаването на малкото останали правила не само че не се наказва, а служи като средство за рекламиране. При все това, ако съдим по резултатите, безмилостното преследване на истината не изглежда да е лесно. По времето на Гоя, както и по това на съветските романисти, липсата на обществени свободи и тежестта на приетите от всички условности карат творците, които са избрали този път, да поставят под съмнение всичко, което сякаш се разбира от само себе си; а това несъмнено е изисквало смелост, решителност и упорство. И резултатът отново е парадоксален: наличието на външни принуди допринася – при някои – за вътрешното освобождаване и неминуемо води до истинско творчество. Днес, тъкмо обратното, отсъствието на всякакво дошло отвън ограничаване не ни позволява да изпитваме необходимостта да си задаваме въпроси за всичко, което приемаме за очевидна даденост. Истината е, че принуди съществуват, но те са невидими. Обществените власти не регламентират тенденциите в изкуството и литературата, но законът на пазара, в съчетание с конформизма, който пораждат царстващите моди, принуждава творците да му се подчиняват – в противен случай са обречени на изчезване. За да си изкарва хляба, Гоя рисува портрети, Пастернак превежда Шекспир и Гьоте, а посоката на тайното им творчество не е зависела от тенденциите на пазара. Впечатлението, че всичко е позволено по всякакви начини, е толкова силно, че процесът на вътрешно освобождаване не може дори да започне. Кой би могъл да се опитва да се освободи от връзките, които го спъват, след като дори не подозира за съществуването им? В света на художественото творчество илюзията за свобода атрофира нейното търсене; за най-смелите видимите окови са подтикът да поемат към търсенето на истината. На нас се пада да намерим по-безболезнен начин от този на творците от миналото да разбием тази заблуда. Цветан Тодоров анализира Георги Димитров в нова книга (откъс) Цветан Тодоров и неговият двойник, следен от ДС", "date": "2020.01.07", "title": "Цветан Тодоров и атрофиралият ни стремеж да търсим истината"}
{"url": "https://clubz.bg/92612-facebook_shte_ogranichava_deepfake_videoto", "text": "Социалната мрежа Facebook представи нови правила за пускането на т.нар. deepfake видеоклипове на платформата, съобщи Engadget. Що е то deepfake? Deepfakes (дълбоки измами) са видеоманипулации, при които с помощта на изкуствен интелект и машинно самообучение се постигат изключително точни симулации на образа на даден човек. Това позволява да се създават много реалистични фалшиви видеоклипове. С помощта на ловка употреба и на аудиоредакция и симулация в мрежата все по-често се появяват изключително убедителни фалшиви новини. В контекста на предстоящите избори за президент на САЩ това е определено нужна мярка за ограничаване на разпространяването на дезинформация. Deepfake техники вече се ползват върху видеа на политици. Социалната мрежа все пак няма да ограничи напълно клиповете, минали през подобни манипулации. Те са допустими, когато целта видно е сатиризиране или пародия, или когато са редактирани, така че само \"се изпускат думи или се променя редът на думите\". Няма да ограничи и пускането на видеа с минимални редакции, постигнати само от класически видеообработващ софтуер - като забавяне на каданса или корекции на звука и цветовете. Пак теч от Facebook - този път на 267 милиона потребители Хората на Марк Зукърбърг целенасочено се стремят да няма пълна цензура. Пак теч от Facebook - този път на 267 милиона потребители", "date": "2020.01.07", "title": "Facebook ще ограничава deepfake видеото"}
{"url": "https://clubz.bg/92606-prokuraturata_proverqva_veche_provereniq_vec_na_zlatev", "text": "Прокуратурата започва проверка на... вече проверен по разпореждане на премиера Бойко Борисов и обявен за изряден ВЕЦ. Става въпрос за ВЕЦ \"Бебреш\", който водоснабдява Ботевград. Централата е собственост на фирма, която пък е 100% собственост на \"Агрохолд\" с управител Васил Златев - бивш кмет на Правец и баща на доскорошния директор на \"ЛУКойл\" Валентин Златев. Според твърденията на кмета на града Иван Гавалюгов тя е сред причините за потенциалната водна криза. Освен сушата градоначалникът обвини и ВЕЦ-а, за който според него е било констатирано, че е източил за две седмици 1,2 млн. куб. м вода нерегламентирано. И изчисли, че водата на града ще стигне за шест седмици. И така, днес от прокуратурата обявиха, че са се самосезирали по повод медийни публикации от \"периода 28-30 декември 2019 г., основани на изявления на Гавалюгов\".  \"Студена\" върви към мъртъв обем, Борисов пак на място - пита за приватизация Ето какво смятат да правят от държавното обвинение: \"С разпореждане на прокурор от Специализираната прокуратура е възложена проверка на ДАНС по изнесентите в публикацията данни. Дадени са конкретни указания за работата по установяване на изнесените в публикацията обстоятелства, в т.ч.: Борисов разпореди проверка на ВЕЦ на Васил Златев заради язовир \"Бебреш\" Въпросът обаче е, че по така поставените въпроси вече се произнесоха от \"Напоителни системи\". И то преди дни. Това стана по разпореждане на Борисов. Той дори обяви съвместна извънредна проверка - на земеделското министерство, на регионалното министерство, на местната управа и т.н. А на 3 януари излезе и резултатът:  Инспектирани са цялата тръбопроводна мрежа и съоръженията на язовир \"Бебреш\". При огледа е било открито тръбно отклонение със спирателен кран, който към момента на проверката не подавал вода, и е видно, че от него отдавна не е подавана вода, както и че спирателният кран е затворен. Според експертите от 2012 г. по това отклонение не се подава вода за промишлени нужди. Не е установено и наличие на байпасни връзки за нерегламентирано подаване на вода към територията на община Правец. Няма нерегламентирано изтичане на вода от язовир \"Бебреш\" И все пак от \"Напоителни системи\" посочват в съобщението си, че през миналата година е установен завишен разход на вода от ВЕЦ \"Бебреш\" за периода 20.05. - 28.05.2019 и 18.06. - 24.06.2019 г.. По информация на дружеството собственик на МВЕЦ \"Бебреш\" разходваната вода е била използвана за профилактика на машините и съоръженията му. Тази вода е използвана, когато водното ниво на яз. \"Бебреш\" е било под определената минимална кота за водовземане от 490,48 м, посочена в разрешителното, издадено от Министерството на околната среда и водите на дружеството, собственик на ВЕЦ-а. Вчера пък прокуратурата обяви, че започва проверки на сметищата в цялата страна. Пак след като премиерът Борисов бе обявил предварително, че ще има такива. Гешев послуша Борисов. Прокуратурата започна проверка на боклука  Борисов разпореди проверка на ВЕЦ на Васил Златев заради язовир \"Бебреш\" Няма нерегламентирано изтичане на вода от язовир \"Бебреш\" Гешев послуша Борисов. Прокуратурата започна проверка на боклука ", "date": "2020.01.07", "title": "Прокуратурата проверява вече проверения ВЕЦ на Златев"}
{"url": "https://clubz.bg/92595-spomen_za_frans_gal", "text": "Френската певица Изабел Женевиев Мари Ан Гал, известна като Франс Гал – един от най-въздействащите секссимволи на 60-те и 70-те, ярка персона в музикалния стил йе-йе и съпътстващата го попкултура (редом с нашата Силви Вартанян). Родена е на 9 октомври 1947 г. в Париж, баща ѝ Робер Гал бил текстописец за Едит Пиаф и Шарл Азнавур, малката Изабел израства в музикална среда, често придружава татко си зад кулисите на зала „Олимпия“. Американците я наричат „little french doll”, “малка френска кукла“, от днешна гледна точка едно сексистко и неособено ласкаво прозвище, което обаче в ония времена се асоциира преди всичко със следвоенното желание за безгрижен живот, за разкрепостеност, свобода, любов и рокендрол. Прозвището тръгва от хита ѝ „Poupée de cire, poupée de son“, с който печели „Евровизия“ през 1965 г. в Неапол. Спиращата дъха блондинка представя Люксембург на конкурса и изпълнява песента за восъчната кукла заедно с нейния автор, Серж Генсбур. Милиони зрители из Европа са покорени от чара на френското миньонче в минижуп и ботуши. „Poupée de cire“, за която Генсбур се вдъхновил от Соната за пиано №1 на Бетовен, жъне огромен комерсиален успех: за първите четири месеца след Неапол са продадени половин милион сингли, а по Гал полудяват на всички континенти, чак до Япония и Сингапур. Гал записва версии на парчето и на немски, италиански, японски.     Легендарният Генсбур – с фасон на препатил перверзник, ама пък с исполински талант – създава за нея редица запомнящи се хитове: „Les sucettes”, “Nous ne sommes pas des anges“, „Baby Pop” и др. В Америка Уолт Дисни я видял по някаква телевизионна програма и веднага я пожелал в свой филм. Твърди се, че ѝ предложил роля в мюзикъла „Алиса в страната на чудесата“ и Гал дори се съгласила, но смъртта на кино магната през декември 1966-а осуетила проекта. От 1966 до 1972 г. Франс Гал живее и работи във ФРГ. В Германия предизвиква фурор; мисля си дори, че ако има подредба по заслуги за германско-френското помирение след Втората световна – и задействаното от него благоденствие на Стария континент – то на прелестното французойче се пада много, ама много горно място. При всички случаи по-горно от това на политиците, да ме прощават Кон-Бендит и конбендитовци. Източно от Рейн тя записва шлагери като „Zwei Apfelsinen im Haar“, „Der Computer Nr. 3“, “Wir sind keine Engel“ (това е немският вариант на генсбуровата „Nous ne sommes pas des anges“) и много други. От тия години датира и една весела мелодия, която идеално може да пасне за химн на германско-френския мотор на Европата - „Ein bißchen Goethe, ein bißchen Bonaparte“ (1969). Сиреч какъв бил идеалният, според нея, мъж? Ами малко Гьоте, малко Бонапарт. Съвсем помирително, баш по европейски, че и вярно, не ли?     Макар че Гал не пази много хубави спомени от алеманския си период: по-късно споделя, че германските ѝ години били доста мъчни, тъй като заради голямата си популярност и постоянни ангажименти не могла да изживее нормална и пълноценна младост. Как да не хлътнат – и французи, и германци, и японци, и кой ли не – по нея? Да не забравяме, че тогава няма ни фотошоп, ни компютърна обработка на изображения. Нито път синтезирани звуци, дигитални амалгами на гласове и други гяволии на днешната фейковост. Nature pure. Както Господ я е изваял. А при нея не се е скъпил с длетото и четката. През 70-те животът ѝ е белязан от друг свръхталант – певеца и композитора Мишел Берже. През 1973 г. Гал чула негова песен по радиото, докато шофирала, и останала толкова впечатлена, че отбила край пътя. Запознанството с Берже идва в особен момент за певицата: тя копнее да скъса с досегашния си имидж на „момиченце“ и „кукличка“, иска най-сетне да бъде възприемана като жена, стига с детинското излъчване. По-късно признава, че ако не е бил той – и песните му за нея – въобще би спряла да пее. В 1974-а двамата създават „Mon Fils Rira Du Rock'n Roll“.     В това сътрудничество няма как да не припламне нещо повече, големият огън е програмиран. Двамата сякаш са предопределени един за друг – рошавият Мишел на пианото, а на него подпряла лакти бледата Франс, вече с обаянието на една успокоена, притихнала хубост.     Двамата се женят през 1976 г. в Париж, раждат им се две деца (Полин Изабел и Рафаел Мишел). Ала се развихря жестоката съдба. Скоро след раждането на момиченцето Полин става ясно, че е болно от муковисцидоза, тежко и нелечимо наследствено заболяване. Франс и Мишел напасват живота си спрямо нуждите на малката. Държат да не се шуми около състоянието на Полин, битката с коварната болест остава в общи линии тайна за обществеността. Мишел Берже сътворява за любимата си едни от най-прочувствените неща, изпяти на френски в това сбъркано столетие. Например „La déclaration d'amour“ (1974).     Пак негова творба е големият хит на Франс Гал от края на 80-те, „Ella, elle l'a“ (1987). Разбивач на чартовете в Европа, Америка и Азия. Песен в почит към гранд дамата на джаза Ела Фицджералд, но и протест срещу расизма. Няма как да не сте я чували, и тъдява беше доста популярна.     Мишел Берже умира от инфаркт през август 1992 г. едва на 42 години. На следващата година Франс Гал се разболява от рак. През 1997 г. дъщеря ѝ Полин си отива от тоя свят 19-годишна, муковисцидозата е неумолима. Проклятието на красотата? Франс Гал се бори дълго с рака. Почина на днешния ден преди две години, 7 януари 2018.    ", "date": "2020.01.07", "title": "Спомен за Франс Гал"}
{"url": "https://clubz.bg/92610-ekolozi_nad_1_mlrd_sa_izgorelite_jivotni_v_pojarite_v_avstraliq", "text": "Броят на животните, загубили живота си в пожарите в Австралия, скочи от първоначално обявените 480 млн. до 1 млрд. – данните са оповестени от Крис Дикман, еколог от Университета в Сидни. Според него първоначално обявената бройка се отнася единствено за територията на щата Нов Южен Уелс, където активните огнища в момента са 130, и освен това не включва по-редките животински видове, за които все още няма данни, съобщава „Хъфингтън поуст“. Ръсел Кроу пропусна Златните глобуси, гаси пожари в Австралия Ако към тези 800 млн. се прибавят също видовете като прилепи, жаби и безгръбначни, бройката със сигурност надминава 1 млрд., твърди екологът. Тези данни потвърждава и Стюарт Бланш, еколог от WWF-Австралия – неговото мнение е, че 1 млрд. може да се окаже  . Той съобщава, че някои от застрашените видове вероятно са изправени пред изчезване. Австралия в огнения ад (ГАЛЕРИЯ) Учените са изчислили, че броят на изгорелите в пламъците коали само на територията на остров Кенгуру, трети по големина в Австралия, е 25 хил. В момента две трети от острова са обхванати от пожар. Притесненията са, че докато стихията бъде овладяна, силно застрашено на острова е черното какаду. Благодарение на усилията на еколози през последните години бройката на птиците на Кенгуру успя да достигне 400, но хабитатът им гори с невиждани темпове, пише „Гардиън“. Междувременно облакът с пушек и пепел от пожарите се разпростира на хиляди километри. Наслоил се е не само по ледниците на Нова Зеландия, създавайки опасност от преждевременно стопяване, но е достигнал дори Чили, на 11 хил. км разстояние. По данни на тамошната метеорологична служба в близките дни облакът ще достигне до Аржентина. Отпечатъкът от кризата с горските пожари се забелязва и в качеството на въздуха. От 1 август, когато лумват първите пламъци в Нов Южен Уелс, до днес Австралия е отделила 250 млн. тона въглероден диоксид, което се равнява на половината от газовете, които страната отделя за година. Причината за възникването на пожарите повечето австралийци отдават на климатичните промени. Има обаче и такива, които твърдят, че огънят тази година е по-труден за овладяване, тъй като по настояване на зелени партии и организации от няколко години се пропуска контролираното изгаряне на горска растителност. Независимо от причината бедствието в страната е реалност и мнозина популярни личности се обърнаха към последователите си в социалните мрежи, за да призоват за дарения в помощ на пожарникарите в Австралия. Никол Кидман и певицата Пинк дариха по 500 хил. долара, Ръсел Кроу дари над 100 хил. долара, финансова помощ на стойност 1 млн. долара е предложил и актьорът Крис Хемсуърт. Австралия в огнения ад (ГАЛЕРИЯ)", "date": "2020.01.07", "title": "Еколози: Над 1 млрд. са изгорелите животни в пожарите в Австралия"}
{"url": "https://clubz.bg/92596-sasht_ostavat_v_irak_pismo_s_namek_za_izteglqne_bilo_prateno_pogreshka", "text": "Писмото от американската армия до иракските власти, което създаде впечатление за предстоящо изтегляне на САЩ от страната, е неудачно съставен проектодокумент, целящ единствено да подчертае засиленото движение на военни части. Това заяви председателят на Съвета на началник-щабовете на въоръжените сили на САЩ генерал Марк Мили, цитиран от \"Ройтерс\" и \"Франс прес\". Това беше неподписан проект (за писмо), изпратен до някои иракски военни командири, тъй като движението на американски войски в Ирак се засили през последните дни. Беше грешка, направена с добри намерения, посочи генералът. По думите му САЩ са искали да обяснят на иракската армия, че има засилено движение на самолети, включително транспортиране на войски между бази в Ирак и прехвърляне от Кувейт в Ирак. В последствие и министърът на отбраната на САЩ Марк Еспър потвърди на свой ед, че няма план за изтегляне от Ирак - въпреки разпространеното писмо. В неделя - два дни след като с американски въздушни удари по цели в Багдад бе убит иранският военнокомандващ ген. Касем Солеймани, иракският парламент гласува за изтеглянето на американските сили от страната. Тогава американският президентът Доналд Тръмп заплаши Ирак с жестоки санкции, ако искат да изгонят военните на САЩ от територията си.  Ген. Мили отказа да посочи колко са американските военнослужещи в Ирак. Преди това се споменаваше бройка около 5000.", "date": "2020.01.07", "title": "САЩ остават в Ирак, писмо с намек за изтегляне било пратено погрешка"}
{"url": "https://clubz.bg/92582-otbranata_kupuva_bezpilotni_letatelni_sistemi_za_25_mln_lv%C2%A0", "text": "Министерството на отбраната има намерение да закупи две безпилотни летатални системи или просто казано - дронове, на обща стойност от 25 млн. лв. с ДДС. Това става ясно от интернет страницата на ведомството, където е публикувана информация за предстоящата сделка.  Според данни - поръчката е пусната на 30 декември тази година, но изборът на доставчик няма да мине по процедура за обществена поръчка, а ще бъде сключено \"рамково споразумение\". Според министерството това е възможно, защото по закон задължението да бъде пуснат отворен търг не важи в случаите за поръчки в областите на отбраната и сигурността, когато става дума за целите на разузнавателните дейности.  Конкурсът за новите бойни бронирани машини за пехотата - стари грешки на нов глас Така министерството е избрало цели 24 компании, на които са изпратени покани за подаване на оферти. Сред тях личат имената на гиганти в областта на безпилотното самолетостроене като американската Boeing, европейския концерн Airbus и Northrop. Впечатление обаче прави доста сериозното участие в списъка на компании със седалище в България. Те са 8 на брой и някои от тях са добре известни на пазара на оръжия в страната - \"Фрага\" ЕООД, Телесис ООД, Ви Ай Ти Си Интернешънъл ЕООД, Оптикс АД, Електрон Прогрес ЕАД, Иновативни системи и технологии ООД, ТЕРЕМ-Холдинг и Контракс АД.  Освен тях обаче прави впечатление, че има доста сериозен интерес от българското министерство към израелски фирми. В списъка те са цели 5.  Самото споразумение е разделено на две части. Първата - за безпилотна летателна система клас I - \"Мини\" (бел. ред. - такива с продължителност на полета до 2 часа и товароподемност до 500 грама), която трябва да бъде доставена в периода до 2024 г. Цялата система ще се състои от общо 12 машини, които ще бъдат доставяни поетапно в страната. прогнозната стойност е почти 11 млн. лв. с ДДС. Втората обособена позиция е за \"безпилотна летателна система клас I - \" и, според собствената терминология на МО, е система, предназначена за водена на тактическо разузнаване и предоставяне на частична информация за оперативната обстановка, за осъществяване на непрекъснатото наблюджение на бойното поле, за опознаване и целеуказване в хода на осъществяване на непосредствената и обща огнева подръжка. Според документацията - системата включва два броя машини, които трябва да бъдат доставени до края на 2021 г. Общата прогнозна стойност - 14 000 000 лв. с ДДС.  Защо Министерството на отбраната отдаде чест на \"Безсмъртния полк\"? Максималният срок, който поканените компании имат да подадат своите оферти, е 45 дни. Самите оферти пък ще бъдат разглеждани от специално назначена с подпис на министъра на отбраната група, която ще води преговори с всеки един от поканените участници за подобряване на първоначално подадените оферти.  Решението за закупуването на системите идва в момент на сериозни опити на министерството да модернизира българската армия. През миналата година беше сключена сделката за закупуването на 8 бойни изтребителя F-16 от САЩ, в момента върви търг по поръчката на нова бойна техника за сухопътните войски, а преди месеци министерството завърши покупката на два нови морски минни търсача. Тези процедури не минаха без съмнения за начина на избор на изпълнителите и за прозрачността на процедурите. Сега МО опитва да окомплектова и разузнаването с нови машини. Как ще преминат преговирите и търга - предстои да видим. Защо Министерството на отбраната отдаде чест на \"Безсмъртния полк\"?", "date": "2020.01.07", "title": "Отбраната купува безпилотни летателни системи за 25 млн. лв. "}
{"url": "https://clubz.bg/92611-otlojiha_pogrebenieto_na_solejmani_zaradi_smyrtta_na_nad_40_dushi_video", "text": "Отложиха погребението на иранския генерал Солеймани, след като над 40 души бяха стъпкани по време на церемонията от многохилядната тълпа, съобщи \"Дойче веле\". По данни на иранската национална телевизия ранените достигат 213 на брой. Очаква се броят на жертвите да нарасне.     Това се случи в родния град на военноначалника - Керман. В понеделник повече от 1 милион души се събраха в столицата Техеран, за да се сбогуват с националния герой, който бе командир на силите \"Кудс\" - предназначени за провеждането на спецоперации отвъд границите на Иран. Иран скърби по Солеймани (ВИДЕО и СНИМКИ) Според доклад на местната новинарска агенция \"Тасним\" Иран е разработил 13 варианта за ответни мерки. Цитиран е Али Шамхани - секретар на Върховния национален съвет за сигурност, който обещава  за САЩ.", "date": "2020.01.07", "title": "Отложиха погребението на Солеймани заради смъртта на над 40 души (ВИДЕО)"}
{"url": "https://clubz.bg/92598-transportna_blokada_ot_ponedelnik_zaradi_tol_sistemata_i_nelegalnite_prevozi", "text": "Национален транспортен протест с участието на автомобилни и автобусни превозвачи, превозвачи на товари и таксиметрови компании ще се проведе в понеделник - 13 януари, съобщиха днес на пресконференция представители на браншови организации от сектора. Протестът е срещу обхвата и цените в тол системата, както и срещу нелегалните превози. Освен преразглеждане на основите на тол системата те искат и оставката на министъра на регионалното развитие Петя Аврамова. Браншовиците наричат отношението на министерството към тях \"арогантно\", защото нито едно от предложенията им, дадени по време на обсъждането на цените и обхвата на тол системата, не е било прието. В резултат от протестните действия в понеделник се очаква спиране на превози по редовни линии в около 70 града, както и прекъсване на развозването на товари. По ключови транспортни артерии в 10 г,ада ще има \"присъствие\" на автобуси и камиони. Засегнати ще бъдат София, Пловдив, Варна, Бургас, Хасково, Благоевград, Велико Търново, Монтана, Русе и Севлиево. Според заявката на превозвачите спирането на автобусните превози ще е безсрочно, докато се получат гаранции, че министерството ще започне да решава проблемите с въвеждането на тол системата и цените й. Превозвачите вече стачкуваха предупредително на 12 декември - но само с плакати с исканията си. Участие в срещата за организацията на протестите взеха представители на автобусните превозвачи, автомобилните превозвачи, Националния таксиметров синдикат, производители и вносители.  От началото на тази година имаше различни версии кога точно системата започва да работи. Едната версия бе 6 януари и датата вече мина, другата - 13 януари - е денят, в който се очаква и протестът.  Последните прогнози на властта са, че от тол такси ще бъдат събрани между 420 и 450 млн. приходи на годишна база.", "date": "2020.01.07", "title": "Транспортна блокада от понеделник заради тол системата и нелегалните превози"}
{"url": "https://clubz.bg/92597-versiq_shefyt_na_nissan_izbqgal_ot_qponiq_s_pomosht_ot_dvama_amerikanci", "text": "Японските власти са установили, че двама американци са помогнали на бившия шеф на \"Нисан\" (Nissan) Карлос Гон да напусне страната, съобщават местни медии, цитирани от ДПА. Според информацията сценарият на бягството бил следният:  Гон е напуснал дома си в Токио сам следобеда на 29 декември и е извървял около 800 метра до хотел, където се е срещнал с двамата американци, информира телевизия Ен Ейч Кей, позовавайки се на източници от разследването.  Двамата американци са пристигнали на международното летище в Осака сутринта същия ден с частен самолет от Дубай. Регистрирали се в хотел наблизо с голям сандък и се качили на влака стрела от спирка Шин-Осака до спирка Шинагава в Токио. След срещата Гон и двамата мъже се качили на претъпкания влак от Шинагава до Шин-Осака и пристигнали в хотела след 8 часа вечерта. Два часа по-късно американците напуснали хотела с два големи сандъка, а Гон не се забелязвал, се посочва в информацията. Двата големи контейнера, декларирани като кутии за музикални инструменти, не са преминали проверка с рентген и не са били отворени от митническите служители. Самолетът излетял за Турция около 23,10 часа вечерта, според местните медии. Японските власти вярват, че Гон се е скрил в единия сандък.  Бившият шеф на Renault избяга от Япония... в калъф на музикален инструмент? Калъфът, в който се скрил Гон, не минал през скенер От \"Нисан\" обявиха отново, че стремежът продължава да бъде Гон да бъде привлечен към отговорност за извършените правонарушения в Япония. Компанията ще продължи правните действия срещу бившия си шеф.  При вътрешно разследване автомобилостроителят е установил неопровержими доказателства за различни актове на неправомерно поведение на Гон, включително присвояване на активи на компанията за лична изгода, припомня БТА.  Междувременно токийски съд конфискува гаранцията от близо 14 млн. долара, внесена от бизнесмена. Японските власти са в контакт с Ливан, където Гон, който има и ливански паспорт, избяга. Контакт се поддържа и с други страни. Избягалият шеф на Renault летял с частна турска компания. Тя подаде жалба Япония е уведомила ливанските власти, че бягството на Гон е повод за съжаление и ще търси сътрудничество за установяване на истината. След бягството на Гон японските власти са решили задължително да проверяват големия багаж на пътниците с частни самолети. Според агенция Киодо това изискване ще засегне четири летища, обслужващи частни самолети - столичните \"Ханеда\" и \"Нарита\", \"Тюбу\" в централната част на страната и \"Кансай\" в Югозападна Япония, през което е избягал Гон, припомня още БТА. Междувременно прокуратурата в Токио издаде днес заповед за задържане на съпругата на Карлос Гон - Карол, по подозрения за лъжесвидетелстване. Калъфът, в който се скрил Гон, не минал през скенер Избягалият шеф на Renault летял с частна турска компания. Тя подаде жалба", "date": "2020.01.07", "title": "Версия: шефът на Nissan избягал от Япония с помощ от двама американци"}
{"url": "https://clubz.bg/92601-stomana_pernik_sydi_sofijska_voda_za_doklad_za_vodata_na_grada", "text": "Компанията \"Стомана Индъстри\" ще даде на съд „Софийска вода“ заради доклада, в който се твърди, че към предприятието се изливат по 290 л/сек от язовир \"Студена\". Това обяви директорът на завода Константин Стаменов пред бТВ. Заради водната криза започва проверка на \"Стомана\" Перник  По думите му от началото на ноември предприятието е спряло да ползва вода от язовира за промишлени нужди. А преди това заводът ползвал едва 2% от консумацията на вода за града. \"Студена\" върви към мъртъв обем, Борисов пак на място - пита за приватизация По думите му и преди \"Стомана\" не е ползвала вода за питейни нужди за производството си, защото подаваните обеми не са минавали през пречиствателна станция - тоест това е било вода за промишлени цели. Освен това от местното ВиК дружество пускали по-големи количества вода съм завода, отколкото той имал нужда, и затова са били писани писма. В тази ситуация обаче предприятието няма как да не поеме водата, защото в противен случай ще се наводни пречиствателната станция, обясни Стаменов. Това обаче е процес, който няма как да бъде контролиран от завода.  Към момента няма реакция от \"Софийска вода\" по темата. \"Студена\" върви към мъртъв обем, Борисов пак на място - пита за приватизация", "date": "2020.01.07", "title": "\"Стомана\"-Перник съди \"Софийска вода\" за доклад за водата на града"}
{"url": "https://clubz.bg/92599-misiqta_na_nato_v_irak_vremenno_se_mesti_nqma_opasnost_za_oficerite_ni", "text": "В Ирак има двама български военнослужещи, които са в мисия на НАТО, която е свързана с обучение на иракски военни. Тя ще бъде евакуира временно в съседна държава, докато се изясни ситуацията в страната, обяви вицепремиерът и министър на отбраната Красимир Каракачанов пред бТВ.  По всяка вероятност съседната държава ще е Кувейт. Снощи стана ясно - след среща на посланиците от НАТО, че мисията ще бъде временно преустановена, но алиансът застана зад САЩ след атаката срещу генерал Касем Солеймани.  НАТО застава зад САЩ след убийството на Солеймани Мисията на НАТО в Ирак наброява около 430 души, от които малко повече от половината са военни, а останалите – цивилни. Българското министерство е във всекидневен контакт с българските офицери, обясни вицепремиерът.  Според Каракачанов ответни действия срещу САЩ единствено биха ескалирали конфликта. И добави: След убийството на Солеймани, чието погребение е днес, Техеран обяви, че прекратява спазването на ядрената сделка.  Иранската ядрена сделка е пред разпад Красимир Каракачанов отново коментира и изказване на сръбския вицепремиер Ивица Дачич, който преди ден заяви, че българите са само 0,26 от населението на Сърбия, но въпреки това на всяка среща на Европейския съюз България постоянно \"подставя въпроса за правата на българското национално малцинство\". Той припомни, че в последните няколко месеца това не е първото изказване на сръбски политик, насочено срещу страната ни. Причината според вицепремиера: По думите му това е така, защото България е по-голямата държава и винаги сме били конкурент. Иранската ядрена сделка е пред разпад", "date": "2020.01.07", "title": " Мисията на НАТО в Ирак временно се мести, няма опасност за офицерите ни"}
{"url": "https://clubz.bg/92600-myusyulmanskite_strani_trqbva_da_se_obedinqt_sled_ubijstvoto_na_solejmani", "text": "Мюсюлманските страни трябва да се обединят и противопоставят на външни заплахи след убийството на иранския генерал Касем Солеймани. За това призова премиерът на Малайзия Махатир Мохамед, предаде \"Ройтерс\". НАТО застава зад САЩ след убийството на Солеймани Според 94-годишния министър-председател (най-възрастният в света) американската атака нарушава международното право и тя може да доведе до ескалация на  Около 50 души се събраха пред иранското посолство в Куала Лумпур да скандират \"Долу, долу САЩ\". Махатир се опитва да поддържа добри отношения с Иран въпреки санкциите на САЩ. Около 10 000 иранци живеят в Малайзия. Приемникът на Солеймани и дъщеря му обещаха отмъщение Миналия месец премиерът прие на посещение президента на ислямската република Хасан Рохани на конференция на мюсюлманските лидери, където бяха обсъдени въпроси, свързани с търговията, бизнеса, валутите и отношенията с немюсюлмански страни. Тръмп и Рохани се обвиняват взаимно, че не са стигнали до преговори Скорошните коментари на Махатир относно репресиите на мюсюлмани в Индия и критиките срещу базираната в Саудитска Арабия \"Организация за ислямско сътрудничество\" влошиха отношенията на Куала Лумпур с Ню Делхи и Рияд. Приемникът на Солеймани и дъщеря му обещаха отмъщение Тръмп и Рохани се обвиняват взаимно, че не са стигнали до преговори", "date": "2020.01.07", "title": "\"Мюсюлманските страни трябва да се обединят след убийството на Солеймани\""}
{"url": "https://clubz.bg/92605-dupkata_vyv_varna_za_43_mln_lv", "text": "В края на 2018 г. Община Варна купи от пловдивския бизнесмен Георги Гергов открит паркинг с терен под 3 дка в центъра на града за астрономическата цена от 43.2 млн. лв. Имотът, известен като „Дупката“, граничи с пешеходната търговска улица „Княз Борис I“, но въпреки това сделката звучи като щедър подарък за Гергов. Общината купи парцела с пари, отпуснати от държавата, а не от местния бюджет. Но освен цената, платена за изкопа с ограда, в сделката има още няколко странни факта, които недвусмислено подсказват, че става дума за скрити договорки между ГЕРБ и високопоставени функционери на иначе опозиционната БСП. … Историята на т.нар. варненска „Дупка“ започва преди близо 30 години. През 1986 г. тогавашният Общински народен съвет в града решава да построи на мястото на сгради с архитектурна стойност в историческия център на града универсален магазин. Направен е изкоп, но в него са открити археологически разкопки и проектът е спрян. По-късно теренът е апортиран в специално учреденото за целта акционерно дружество „Търговски дом“. След 1989 г. обаче в него се преплитат интересите както на наследниците на някогашните собственици на разрушените сгради и отчуждените терени, така и на над 80 частни лица, които са купили акции в дружеството. В продължение на повече от 10 години бараките, поставени в периферията на ямата, се отдават под наем срещу 140 лв. на кв.м. От тях в общинския бюджет на Варна влизат около 3.50 евро под формата на т.нар. тротоарно право, а разликата потъва в неясни схеми на политически лобита, подкрепящи една или друга група в местния Общински съвет. През 1999 г. дружеството „Феста холдинг“ на Петя Славова става мажоритарен собственик на „Търговски дом“, а след като администрацията на бившия варненски кмет Кирил Йорданов „проспива“ вдигането на капитала на дружеството, общината на практика губи дела си в „Дупката“. През 2006 г. собственик на терена става Георги Гергов, като по думите му цената на сделката му със Славова е била 10 млн. лв. През следващите 13 години на мястото не се случва абсолютно нищо, а „Дупката“ и до днес продължава да бъде един от най-сериозните градоустройствени проблеми в центъра Варна. При едно от посещенията си в града през 2012 г. бившият министър на финансите Симеон Дянков обяви, че цената, поискана от Гергов за имота му, надхвърля 20 млн. лв. „Такова искане няма как да се случи, собствениците няма да получат и терени в замяна, възможно е само изкупуване“, каза тогава Дянков. Въпреки това само шест години по-късно, използвайки кмет на Варна Иван Портних като посредник, правителството на Бойко Борисов все пак сключи сделка с Гергов, но на повече от двойно по-висока цена. Как и защо стана възможно това? \n\tВ края на юли 2016 г. с решение на Министерския съвет държавата подели дяловете си в дружеството „Международен панаир Пловдив“, контролирано от Георги Гергов, между Пловдив и Варна. Странното в подялбата беше, че на Варна бяха отстъпени 29% от държавните акции, докато Пловдив получи само 20%. След заседание, продължило само 10 мин, доминираният от ГЕРБ Общински съвет във Варна прие дарението с охота. На въпроса защо държавният дял бе прехвърлен на Варна и Пловдив безвъзмездно, вместо да бъде продаден, от Министерството на икономиката тогава отговориха, че към акциите не е бил проявяван никакъв инвеститорски интерес. Това обяснение обаче беше малко странно, тъй като дотогава делът, равняващ се на около 70 млн. лв., не бе предлаган за приватизация нито един път. Но още през 2016 г. беше ясно, че Варна приема „дарението“ от 29% от държавните акции в Пловдивския панаир, за да ги размени с Гергов срещу „Дупката“. Въпреки това в продължение на почти една година Иван Портних категорично отричаше съществуването на подобна схема. Сделката обаче се провали заради оставката на правителството на Бойко Борисов и последвалите предсрочни парламентарни избори, а двете общини върнаха акциите си на държавата. Последният опит за купуване на дупката е предприет през 2018 г. по идея на самия Гергов, който предлага това да стане през сделка с компанията му „ЦУМ Варна“. Освен „Дупката“ в центъра на града, капиталът на дружеството включва и 100% участие в друго практически неработещо дружество – „Порт палас“. Основната тежест в оценката, която е изготвена от независимите оценители Нелияна Иванова и Людмил Велинов по поръчка на Oбщина Варна, обаче е на парцела в центъра на града. Така се стига и до цената от 43.224 млн. лв. Тя е изчислена при някакъв фантастичен вариант, при който на мястото на „Дупката“ трябва да има четириетажна сграда с още три нива подземни гаражи, магазини и офиси, а парцелът да бъде застроен 100%. Осъзнавайки очевидната липса на каквато и да е бизнес логика в тази хипотеза, но и вероятно, за да се самозастраховат, оценителите правят уговорката, че тази стойност може да се постигне само „при изчакване на най-благоприятен момент за реализация на пазара“. Сметките са направени на база себестойност на строителството от 369 евро на кв.м и продажни цени в диапазона от 1470 евро/кв.м за офисите и жилищата и до 2290 евро за магазините. Според специалисти тези прогнозни цени на бъдещите площи са доста оптимистични, докато необходимите инвестиции за изграждането са подценени, което оставя огромен марж за хипотетичната инвестиция. Нещо повече, по информация на в. „Капитал“ само година по-рано и по друг повод на същото дружество е направена и друга оценка. Заключението на експертите тогава е, че 100% от капитала на „ЦУМ Варна“ струва не повече от 9.4 млн. лв., или 4.5 пъти по-малко от цената, която правителството на Борисов плати на Георги Гергов през местната администрация във Варна. Липсата на каквато и да било пазарна логика за бюджетното финансиране на сделката стана повод за предположенията, че мотивите, които стоят зад нея, са по-скоро свързани с политическа корупция, отколкото с някакъв бизнес или градоустройствен проект. Основание за подобни съмнения дава и уточнението, че Община Варна изобщо не планира да строи на мястото на „Дупката“ офиси, магазини или да реализира какъвто и да е друг бизнеспроект, което сваля до нула възвръщаемостта на инвестицията от над 43 млн. лв. Напротив – обявените до момента планове звучат по-скоро като анекдот. Според главния архитект на Варна Виктор Бузев теренът на т.нар. „Дупка“ трябвало да се превърне в площад над подземен паркинг на четири нива. По-екстравагантната част от вижданията му за бъдещето на „Дупката“ обаче е на нейното място да бъде поставен паметник на братята Кирил и Методий и техните ученици. Такъв паметник в града липсвал. „Не става дума за малък паметник – казва Бузев. – Обсъждал съм идеята с кмета Иван Портних още преди години и двамата сме на мнение, че това трябва да е внушителна скулптурна композиция, която да скрие грозните сгради наоколо.“ А истината е, че паметник няма да има, нищо няма да има, просто общината се чуди как да оправдае разхода, като измисля екзотчни идеи. намек за корупция и нецелесъобразо усвоени средства от ЕС. ", "date": "2020.01.07", "title": "\"Дупката\" във Варна за 43 млн. лв."}
{"url": "https://clubz.bg/92608-rabotodatelite_poiskaha_uvelichavane_na_izvynredniq_trud", "text": "Част от българските работодатели предлагат увеличаване на извънредния труд от 150 на 300 часа. Това става ясно след вчерашната среща на правителството, синдикатите и бизнеса по повод създадената работна група, която трябва да набележи области от българската икономика, които имат нужда от реформи.  Според синдикатите обаче такава мярка е неприемлива и изчисляват, че на практика увеличението ще доведе до 9-часов работен ден.  КНСБ: Дългите, а не кратките болнични са проблем на работодателите Пред БНТ Добрин Иванов - изпълнителен директор на Асоциацията на индустриалния капитал в България (АИКБ), обясни, че промяната е нужна заради липсата на достатъчно работна ръка.  Освен това според него работният ден нямало да стане 9 часа на повечето места. Така ще бъде обаче в сферата на отбраната, аварийните ситуации и някои производства, призна все пак той.  Така в момента не е ясно кога и дали наистина работодателите ще направят предложението си. Това може да стане след разговорите с правителството, които ще продължат вероятно този петък. За да стане промяната, трябва да бъде ремонтиран Кодексът на труда.  ", "date": "2020.01.07", "title": "Работодателите поискаха увеличаване на извънредния труд"}
{"url": "https://clubz.bg/92609-iran_vsichki_slujiteli_na_pentagona_sa_teroristi", "text": "Иранският парламент днес прие спешно закон, класифициращ   като  , предаде ТАСС, цитирана от БТА. Предложи ли Иран $80 млн. за главата на Тръмп? Депутатите внесоха поправка в одобрен неотдавна закон, който обявява за  американските сили, разположени в район, простиращ се от Африканския рог през Близкия изток до Централна Азия. Ударът по Солеймани ще бъде усетен далеч извън Близкия изток Поправката, гласувана когато Солеймани ще бъде погребан в родния си град Керман, изглежда има най-вече символично значение, смятат наблюдатели. Първоначалният текст на закона беше приет през април 2019 г. и в него се казваше, че Иран  . Приемникът на Солеймани и дъщеря му обещаха отмъщение Тогава Техеран представи закона като реципрочна мярка в отговор на решението на Вашингтон да включи иранския Корпус на гвардейците на ислямската революция в списъка си на чуждестранните терористични организации, припомня АФП. Ударът по Солеймани ще бъде усетен далеч извън Близкия изток Приемникът на Солеймани и дъщеря му обещаха отмъщение", "date": "2020.01.07", "title": "Иран: Всички служители на Пентагона са терористи"}
