{"url": "http://clubz.bg/63472-trymp_makron_e_strahoten_pich_es_si_pyha_nosa_kydeto_ne_mu_e_rabota", "text": "Президентът на САЩ Доналд Тръмп разкритикува начина, по който британския премиер Тереза Мей води преговорите с Европейски съюз за Брекзит, заявявайки, че той би бил „по-твърд“ в тях. Коментарите на Тръмп ще увеличат проблемите на британската министър-председателка, която води битка с бунтовниците в собствената си Консервативна партия, предава \"Фокус\", цитирайки Bloomberg. Само три дни след като демонстрира единство с Мей на полето на Световния икономически форум в Давос, Швейцария, Тръмп рискува да отвори отново раните в „специалните отношения“ между Великобритания и САЩ – в най-чувствителния въпрос за британския премиер. Президентът заяви, че би използвал „по-различен подход“ в преговорите за Брекзит с ЕС. В интервюто американският държавен глава е споделил още, че „уважава много“ Тереза Мей, но е запазил най-топлите си думи за френския президент Еманюел Макрон, когото описва като „страхотен пич“, с „фантастична“ жена. Какво е общото между Нено Димов и Доналд Тръмп От Bloomberg пишат още, че коментарите ще разочароват щаба на Мей, след като двамата лидери се опитаха да преодолеят различията си в Давос в четвъртък. Публичната му критика за британския премиер може да доведе също до допълнително отслабване на позициите й в управляващата британска Консервативна партия.", "date": "2018.01.28", "title": "Тръмп: Макрон е страхотен пич. ЕС си пъха носа, където не му е работа"}
{"url": "http://clubz.bg/63467-britanskiqt_pretendent_za_rumynskiq_prestol", "text": "Когато последният крал на Румъния почина през декември 2017 г., изглеждаше, че всички идеи за възстановяване на монархията са си отишли с него.  Крал Михай, който умря на 96 г., далечен роднина на британската кралица Елизабет Втора, прекара живота си в изгнание в Швейцария и Англия. През 1990 г. получи разрешение да се върне в Румъния след края на режима на Чаушеску. На погребението на Михай се появи обаче нова фигура, пише \"Дейли Телеграф\". Всички очи бяха обърнати към Никълъс Медфорд- Милс, 32-годишния възпитаник на обществени училища във Великобритания. Той е единственият син на принцеса Елена, която е втората от петте дъщери на Михай. Медфорд-Милс е най-възрастният наследник от мъжки пол на румънския престол - трон, който практически не съществува. Висок, тъмнокос и елегантен, той е \"популярният принц\" в Румъния, а заедно със съпругата си Алина Байндър са нещо като местният вариант на Хари и Меган. Не всички са толкова ентусиазирани. Някога любимец на покойния крал Михай, който го провъзгласи за принц Николае Румънски през 2007 г., пред август 2015 г. той загуби благоволението на дядо си и беше лишен от титлата си, като причините останаха неясни. Според някои кралят се разгневил, когато се появила новината, че Медфорд-Милс е баща на извънбрачно дете от румънска екоактивистка. Според други той не харесвал сблъсъците на Никълъс за позицията на наследник с най-голямата дъщеря на краля принцеса Маргарета (бивша приятелка на бившия британски премиер Гордън Браун), която няма деца от съпруга си, принц Раду.  Медфорд-Милс беше отстранен от линията на наследниците със съобщение, в което се казваше, че Румъния трябва да бъде водена от \"управник, който е скромен, уравновесен, с морални принципи, уважение и мисъл за другите\". Бившият принц се върна във Великобритания, но семейството му, вкл. и майка му, все така отказват за контактуват с него. Той обаче изглежда не се е отказал от амбициите си към несъществуващия румънски престол. Този уикенд Медфорд-Милс и съпругата му се местят в Румъния, за да започнат нов живот. Те се изнасят от Лондон и Хенли, където се ожениха на скромна гражданска церемония преди месец. Никълъс ще ръководи организацията си, която се занимава с образователни проблеми, а Алина работи за Асоциацията на собствениците на самолети и пилоти, нейният баща е бил пилот. Но очевидно планират да водят и публичен живот като готвят лъскава  сватба през септември, подробности, за която се появяват в румънската жълта преса, в която те са описвани като най-бляскавата двойка в Източна Европа. Пред \"Телеграф\" Никълъс твърди, че няма намерение да се съревновава с леля си кой е наследник на престола. \"По-голямата картина е, че ние сме румънското кралско семейство и нашите намерения са да дадем своя принос за страната\", обяснява той.  Очевидно роднините му не мислят точно така, защото през ноември м.г. те подадоха оплакване до швейцарската полиция, че той се е опитал със сила да нахлуе в дома на крал Михай и че е \"бил физически и вербално агресивен\" към трима души от персонала. Принцеса Елена осъди сина си, че е нарушил \"спокойствието, страданието и достойнството\" на баща ѝ. Защо семейството му се е обърнало срещу него? \"Наистина не знам. Имам някои предположения, но не е само едно нещо. Беше твърде внезапно - извърлиха ме от семейството и това е много тъжно\", твърди той. Той потвърждава, че има извънбрачна дъщеря, но не вярва, че това е причината за разрива. Николета Цириан, майка на детето, заявява, че той е отказал да има нещо общо с нея или дъщеря им, като е отказал всякаква финансова и емоционална подкрепа. Според него тя отказала да направи ДНК тест, който да потвърди бащинството му.  След като завършва училище Никълъс прекарва години в Африка като в един момент е в британската армия в Кения. Като се връща във Великобритания няма постоянна работа. Междувременно в Румъния правителството започва да връща конфискуваната собственост на кралското семейство. През 2011 г., за да отбележи 90-годишнината си крал Михай направи първото си обръщение съм парламента в Букурещ като призова да се сложи край на лошите политически навици от миналото. Година по-късно Никълъс за първи път отива в Румъния като придружава чичо си Раду. Той не знае езика на майка си, решава да прекара месец в град Ласи, където британските посланици учат румънски. През 2015 г. той организира спонсорирана 1000-километрова обиколка с велосипед, като посещава почти всеки румънски град. Събитието става много популярно.", "date": "2018.01.28", "title": "Британският претендент за румънския престол"}
{"url": "http://clubz.bg/63470-zadyrjaha_navalni_pri_protest_v_moskva_video_snimki", "text": "Руската полиция арестува днес опозиционния лидер Алексей Навални броени мигове след като той се появи на митинг, за да призове  предаде Ройтерс. Той бе набутан в полицейска камионетка.     Навални има малък шанс да повлияе на вота, който вероятно ще бъде спечелен убедително от президента Владимир Путин. Способността на блогъра да използва социалните медии за мобилизиране на предимно млади протестиращи обаче тревожи Кремъл. Полиция нахлу в щаба на Навални (СНИМКИ, ВИДЕО) Броят на протестиращите в цяла Русия днес бе по-малък от този при предишните демонстрации, организиране на Навални. Такива са изчисленията на репортери на Ройтерс. Тази сутрин полиция вече нахлу в централата на оглавявания от Навални Фонд за борба с корупцията (ФБК) в Москва. Това стана по време на предаване на телевизионния канал \"Навални LIVE\". Арестувани бяха няколко души. Като мотив за нахлуването полицията изтъкна съобщение за бомба, и то в самото студио. Разпространени в социалните медии видеозаписи показаха как Навални се появява на централната московска улица \"Тверска\", само на няколкостотин метра от Кремъл. Той се присъединява към няколкостотин участници в демонстрацията, която според властити е незаконна. Той изминава съвсем късо разстояние, след което бива обкръжен от полицаи с каски. Те го повалят на паважа, а след това го лачат към камионетката. По-късно той публикува видеозапис от ареста му и написа: Полицията съобщи, че Навални ще бъде обвинен в нарушаване на законите чрез провеждане на демонстрация. Максималното наказание за такова нещо е 30 дни арест. В цяла Русия днес са арестувани 180 души, твърди неправителственият сайт \"ОВД-Инфо\". Навални има забрана да участва в президентските избори на 18 март. Официалният мотив е, че той е осъден, макар и условно, за тежко престъпление. Опозиционерът твърди, че процесът срещу него е скалъпен. ЕС и САЩ настояват руските власти да отменят забраната.  ", "date": "2018.01.28", "title": "Задържаха Навални при протест в Москва (ВИДЕО, СНИМКИ)"}
{"url": "http://clubz.bg/63462-policiq_nahlu_v_shtaba_na_navalni_snimki_video", "text": "Полицията в Москва нахлу тази сутрин в централата на Фонда за борба с корупцията (ФБК), оглавяван от опозиционера Алексей Навални, предаде Ройтерс. Това стана в деня, в който стотици поддръжници на Навални започнаха протести в цялата страна с призиви гласоподавателите да бойкотират президентските избори на 18 март. Задържаха Навални при протест в Москва (ВИДЕО, СНИМКИ) Официалният мотив за нахлуването е  заяви сътрудникът на ФБК Роман Рубанов. Полицията нахлу в студиото на канала  , откъдето се води опозиционна пропаганда. Завърза се словесна престрелка в ефир между водещите и органите на реда, предаде Нюз.Ру. Водещите настояват полицаи да покажат разрешението за действията си:     Полицията арестува няколко души и ги откара в участъка. Според Нюз.Ру са задържани четирима, а според Ройтерс - шестима. Властите не допуснали адвокат при арестуваните. Навални призова  Руската ЦИК отказа да регистрира Алексей Навални за кандидат-президент Полицейски акции срещу щабове на Навални имаше и в други градове. Иззети са позиви, задържани са доброволци и координатори. В Южно-Сахалинск - столицата на остров Сахалин, било арестувано младо момиче. Провинението му било, че си покрило лицето с шал заради студа. Същевременно стотици хора се събраха на главния площад в далекоизточния град Владивосток. Те обявиха за фарс изборите, които със сигурност ще бъдат спечелени от Путин. Това бе намек за забраната, наложена на Навални да се кандидатира. Причината е условната му присъда за тежко престъпление. Опозиционерът твърди, че тя е по скалъпен процес. Протести имаше също в Новосибирск, Курган, Омск, Кемерово и Якутск.     Най-смели бяха привържениците на Навални в Якутск. Те не се уплашиха дори от това, че  по Целзий. Щабът на опозиционера им благодари и ги обяви за герои.     Руската ЦИК отказа да регистрира Алексей Навални за кандидат-президент", "date": "2018.01.28", "title": "Полиция нахлу в щаба на Навални (СНИМКИ, ВИДЕО)"}
{"url": "http://clubz.bg/63471-zashto_zamyrsqvane_ima_prez_zimata_a_kolichestvoto_koli_e_syshtoto_kato_prez_lqtoto", "text": "Да опитаме да проследим логиката: ---> Вдигат рязко цените за градски транспорт; \n\t---> Не подобряват условията в градския транспорт; \n\t---> Разбираемо се използват повече автомобили; \n\t---> Твърдят, че автомобилите замърсяват въздуха; \n\t---> Пускат евтини билети за градски транспорт, за да не се използват автомобили; \n\t---> Но само в дните, в които вече е мръсно; \n\t---> За да може хората да ходят и да дишат повече въздуха. Само прост математик съм. Но не виждам логика...  :) Ако автомобилите са виновни за замърсяването, то някой в общината трябва да си понесе отговорност, че с предишните си решения общинарите сами са допринесли за това положение. Логично е.  :) Ако автомобилите не са виновни за замърсяването, то така наречените \"мерки срещу замърсяването\" са пълна глупост. И това е логично.  :) Ако по-евтиният билет помага срещу замърсяването, защо не го използваме всеки ден, за да няма замърсяване? А го използваме само когато вече има замърсяване? Това пък не е логично...  :) Даже няма да питам дали някой общинар прави \"причинно-следствена връзка\", че подобно замърсяване има предимно през зимата. А количеството коли е същото като през лятото. Т.е. може би има друга причина... Тук даже не търся логика  :) Имам страхотна идея. Да направим бдение и да ръсим с пясък срещу мръсния въздух. Звучи нелогично? Че да не би в другите неща да има логика?  :) Усмиихната неделя! Ей така, без логика...  :)", "date": "2018.01.28", "title": "Защо замърсяване има през зимата, а количеството коли е същото като през лятото?"}
{"url": "http://clubz.bg/63465-za_andrej_lukanov_i_kak_zajivqva_na_latinka_%E2%84%965_iz_memoarite_na_jordan_sokolov", "text": "Един от колоритните ми клиенти с гражданско дело, свързано с имуществен спор, продължило над 10 години и преминало през много перипетии, беше Иван Оризарски. Тук няма да се спирам на цялото развитие на делото, защото самият той издаде цяла книга за това. Ще отбележа само някои негови особености, които характеризираха тогавашната ни действителност, при която правните норми бяха без значение и на тяхното място играеха партийното положение и власт.  Иван Оризарски е инженер химик и работеше като научен сътрудник в един от институтите на БАН. Енергичен, работяга, особняк. Без това да има нещо общо с професията му, той сключва с тримата братя Попови, собственици на една къща в София на ул. „Латинка“ 15, договор за строителство. По силата на този договор Оризарски се задължава да пристрои и надстрои съществуващата къща: на всеки от двата етажа да пристрои по 110кв.м., които да останат собственост на братята, а надстройката, трети етаж, да бъде за него. По договора предвиденият срок за изпълнение на поръчката е много кратък: от сключването през август на договора до окончателното завършване на строежа до края на декември същата година. В онова време, при дефицит на пазара на строителни материали и на работна ръка, този срок беше наистина нереално кратък, дори и за държавната строителна организация /тогава това е „Софстрой“/. Питал съм Оризарски защо се е съгласил с такъв кратък срок. Отговорът беше: „Иначе братята Попови нямаше да сключат договора с мен“.  Братя Попови бяха интересни личности. Доста възрастни, с всички особености на старостта. Мисля, че само един беше женен, тоест на останалите двама се наслагваха и особеностите на старите ергени. Един от тези братя е бил деен участник в македонското движение. Той е един от теглилите жребий кой да извърши атентата в Марсилия срещу сръбския крал Александър Карагеоргиевич. Тогава „късата клечка“ изтегля Владо Черноземски. При атентата загива не само кралят, но и придружаващият го френски министър на външните работи Луи Барту.  За да осигури изпълнението на договора по отношение на срока, Оризарски беше привлякъл в строителството и писателя Николай Хайтов, който с връзки успява да уреди изграждането и на четвърти етаж, определен за него. В уговорения срок Иван Оризарски все пак успява да пристрои и надстрои съществуващата къща, според техническата експертиза с 85% степен на завършеност, като голяма част от недовършените 15% се падат на недооформянето на стълбищата. При това положение, явно и под външно влияние, братя Попови започват дело срещу Оризарски за разваляне на договора заради неизпълнение 100% на строителството. В делото на страната на братя Попови участваха едни от най-известните адвокати по граждански дела: д-р Димитър Денев, Христо Данов, Васил Гоцев. Защитник на Хайтов беше Александър Караминков. На Оризарски адвокати бяхме Кръстю Цончев и аз. Делото продължи дълги години, може би повече от 10, с променящ се успех. Стигна се дори до Общо събрание на гражданската колегия на Върховния Съд. Няма да се спирам на чисто процесуалните фази на развитието на делото, а на съпътстващите го моменти, които са картина на тогавашната действителност, когато законите се четяха съобразно интересите на властимащите. Един ден в началото на 80-те години в кантората ми дойде Иван Оризарски, видимо разтревожен. Делото следваше своя ход. Но той сподели, че е разбрал, че от това дело лично се интересува Андрей Луканов, тогава член или кандидат-член на Политбюро на ЦК на БКП, зам.министър-председател и министър на икономическите връзки. Тогава публично известно беше, че Андрей Луканов е в много близки отношения с Николай Хайтов, който вече живееше на построения четвърти етаж. Самият Оризарски бил свидетел на това, че Луканов е чест гост на Хайтов. Помислих си: „Дано това да не е вярно“, защото шансовете ни за успех на делото при подобна ситуация ставаха никакви. Може би в онези години намесата на видни партийни и държавни функционери по граждански дела да не е била обичайна, особено ако не са имали някакъв личен интерес. Но от друга страна, намесваха ли се, в повечето случаи това решаваше изхода на делото. Няколко дни по-късно Оризарски отново дойде в кантората ми и каза, че е направил опит да бъде приет от Андрей Луканов. Не е успял да се срещне лично с него, но го е приела секретарката му, която го е попитала по какъв въпрос иска срещата. Оризарски директно й е казал за притеснението си, че Луканов има интерес от воденото дело и че иска да разбере това вярно ли е. Секретарката обещала да информира другаря Луканов и да предаде отговора след няколко дни. При повторното посещение при секретарката тя успокоила клиента ми, че Луканов няма никакво отношение и никакви интереси към делото. Но.. „Успокоението“ на Оризарски не трая дълго. Не беше минал и месец и Оризарски получи уведомление от съда, че е започнала процедура за отчуждаване на неговия апартамент на третия етаж на въпросната къща. Основанието: завършени само 85% /недовършени стълби?!/. Това противоречеше на нормата на закона – на подобна санкция можеха да попаднат обекти, чиято степен на завършеност е над 50%. Освен това по искане на ищците по делото съдът беше постановил спиране на всякакво строителство в обекта до приключване на делото. Обжалвахме. Моето виждане беше, че държавата не може да се възползва от обстоятелството, че един строителен обект не е завършен по причина – спиране от съда на неговото завършване. Иван Оризарски загуби обжалването на отчуждителната заповед. Важното в случая е друго – отново не мина много време и апартаментът на третия етаж на ул. „Латинка“ 15 беше продаден, вече от държавата, на... другаря Андрей Луканов, който веднага заедно със семейството си се нанесе в него. Там Луканов живя до неговото убийство точно пред въпросната къща. Едва след 10-и ноември съдът отсъди, че продажбата на апартамента на Андрей Луканов е нищожна. Той и наследниците му бяха осъдени да го напуснат. Отдавна вече не следя това историческо дело, но мисля, че семейство Луканови и днес обитава въпросния апартамент. Спомням си и друг показателен случай по делото на Оризарски. Броени дни преди едно от решителните заседания, ако не се лъжа пред Общото събрание на гражданската колегия /ОСГК/ на Върховния съд, от канцеларията на юридическата консултация, в която членувах, ми се обадиха да отида и да получа „затворническо писмо“. Така се наричаха писмата с печат на затвора или следствието, /т.е. проверени/, които адвокатите получаваха от свои клиенти-затворници. Зачудих се, защото нямах клиент-затворник, а и не гледах на наказателни дела, за да получавам писма от затворници, които не познавам. Когато получих писмото, разбрах, че подател е Иван Оризарски. Той ме уведомяваше, че е арестуван и ме молеше да отида на свиждане. Беше въдворен в затвора в Казичене. Бях вече разбрал, че е човек с голям дух и винаги в настроение, но все пак да си в затвора?!... За мое учудване и тук ме посрещна в добро настроение: „Колкото и да продължава делото /защото очевидно въпреки скалъпени обвинения задържането целеше Оризарски да е възпрепятстван да се готви за делото/, аз ще надживея и братя Попови, и Николай Хайтов. Аз пия по две кила червено вино на ден и те не могат да се мерят с мен!“. Оризарски ми разправи още, че са го назначили за отговорник на фурната на затвора, че яде топъл бял хляб, какъвто в онези години трудно можеше да се купи – практиката беше магазините да не „пускат“ топлия хляб, докато не продадат останалия вчерашен. Похвали ми се още, че фурната работела само сутрин, и така си почивал всеки следобед – нещо, което не би правил никога в живота си. Наистина той беше работохолик. Скалъпеното обвинение срещу Оризарски, заради което беше в затвора, беше за начет на липсваща от института, в който работеше, неголяма сума – абсурд, защото той работеше там като научен сътрудник и нямаше качество на материалноотговорно лице. Абсурдността на обвинението се потвърди от обстоятелството, че веднага след като заседанието по делото за апартамента отмина, той беше освободен, а за повдигнатото обвинение никой повече не се сети.", "date": "2018.01.28", "title": "За Андрей Луканов и как заживява на \"Латинка\" №5. Из мемоарите на Йордан Соколов"}
{"url": "http://clubz.bg/63427-urocite_ot_oleliqta_s_istanbulskata_konvenciq", "text": "По-малко от месец продължи тази олелия. Започна с „Помощ! Въвеждат тайно трети пол!“. Премина през скорострелното решение на Министерския съвет, който предложи на парламента да ратифицира т.нар. Истанбулска конвенция. После третият пол не бе открит, но се появи „социален пол“. Някъде към третата седмица народът чу думата „джендър“, а от екрана му обясниха, че джендърът е едновременно хем извратен човек, хем цяла философия, хем коварен план на Запада за заличаване на клетата ни родина. Някъде по това време забелязахме, че всъщност става дума за Конвенцията на Съвета на Европа за превенция и борба с насилието над жени и домашното насилие, но не му обърнахме много внимание на това насилие. Джендърът вече ни причакваше в дамските тоалетни на моловете, обявиха го за дяволско творение, а поповете започнаха да четат молитви срещу приемането на Конвенцията. Чухме „Анатема“ и на тая тема... Що е то Истанбулска конвенция – въпроси и отговори Шепа политици плахо защитаваха смисъла от приемането на този документ, докато други обявиха битката на живот и смърт. Третият пол съвсем изчезна, само телевизиите забравиха да си сменят надписа на екрана и лепяха на всеки разговор по темата етикета „Трети пол“. Към края на първия месец олелията започна да заприличва на дандания, властта се уплаши и замрази за неопределено време процеса на ратификация на Конвенцията. Време е за глътка въздух, а и за уроците от този месец.  Приемането на закони е сериозна работа, нищо че често става със зелен и червен маркер. Насилието над жени също е сериозна работа, за да тръгваме да го изкореняваме с набързо и тихомълком приета Конвенция. Управляващите пропуснаха да обяснят какво и защо смятат да направят. Да насочат разговора наистина в същинската му посока – насилието над жени. Двете министърки – Цецка Цачева и Екатерина Захариева, бяха оставени сами да защитават Конвенцията, все едно насилието над жени си е някакъв там чисто женски проблем, те да си обясняват, те да си се борят... , а не да бъдат водени. Просветителството е част от работата им. Нормално е едни хора да са по-консервативни, други да са по-либерални. Нормално е едни да са по-информирани, други да са по-изолирани от нещата. Доверието за това се получава от избирателите, за да можеш в ключови моменти да се облегнеш на него и да поемеш отговорността за посоката. Дори и когато не всички са убедени в нея.  е нагледен пример за ресурса, с който разполагат антизападните кръгове в България. Разбира се, че много хора имаха искрени страхове и откриха разминаване между някои елементи от Конвенцията и своя мироглед. Но нека не се лъжем – в основата на олелията стоеше добре структурирана кампания, чиято цел бе да разклати доверието на българите в Европа и да ги направи лесно податливи на антизападни послания. Еврегейове, гейропа и целия останал репертоар на фабриката за тролове в Санкт Петербург. Александър Дугин ни го описа подробно в текста си „  - недоверие, враг, заплаха, затваряне, без различия. Първи на амбразурата се хвърлиха говорители от т.нар. библиотекарски кръг. Последваха партии, които откриват кампанията си в Москва или пък получават готови законопроекти оттам. Разбира се, без съществуващите неясноти в документа и без мълчанието на управляващите, тази кампания нямаше да бъде толкова успешна. . Удобно е да се ползваш от комфорта на медийния монопол, но не можеш да разчиташ на него, когато обществото има нужда наистина да дискутира. Без крясъци, без лъжи, без заклинания и анатеми. За това са необходими медии с интегритет, които осъзнават отговорността си пред публиката и служат единствено на нея. Лесно е да пратиш партиен секретар в обществената телевизия, който да повишава рейтинга. Винаги можеш да разчиташ на него за лафкаджийски сеир, но не можеш да очакваш разумни дебати.", "date": "2018.01.28", "title": "Уроците от олелията с Истанбулската конвенция"}
{"url": "http://clubz.bg/63466-titla_%E2%84%9620_za_federer_ot_golemiq_shlem", "text": "Роджър Федерер грабна титла №20 в турнирите от Големия шлем. Швейцарецът би Марин Чилич (Хърватия) на финала на Откритото първенство на Австралия с 3:2 сета - 6:2, 6:7(5), 6:3, 3:6, 6:1. Маестрото защити първото си място в Мелбърн - и през миналата година той спечели в 5 сета, тогава срещу Рафаел Надал. Федерер игра на своя финал №30 в надпревари от Шлема. Прекият сблъсък за титлата на \"Род Лейвър арена\" бе повторение на финала на \"Уимбълдън\" от миналата година. Разликата е, че тогава Федерер победи далеч по-лесно - с 3:0. Маестрото остава №2 в световната ранглиста, но вече е съвсем близо до Надал - разликата в точките е само 155. А Чилич измества Григор Димитров от третата позиция. Финалът започна отлично за швейцареца, който има вече 6 титли на \"Аустрелиън оупън\" (от 7 финала). Той поведе с 4:0 и бързо успя да затвори откриващата част. Вторият сет беше далеч по-интересен - съперниците имаха точки за пробиви, но сервиращите оцеляваха и така се стигна до тайбрек. Там Чилич се представи на страхотно ниво и изравни - 1:1. А Федерер загуби първия си сет от началото на турнира тази година. В третата част Маестрото реализира брейк за 4:2 и малко по-късно си върна аванса в общия резултат. Серията му продължи в четвъртия сет с ранен пробив, дръпна с 2:0, можеше и дублира брейка, но Чилич намери сили да остане в битката. И не само това, шампионът на US Open 2014, върна пробива за 3:3 и направи серия от пет поредни спечелени гейма, като изравни сетовете - 2:2. Както се казва, Марин Чилич беше \"под пара\". Сривът в играта на Федерер продълги и в първия гейм на решителния пети сет, когато невероятния рейд на хърватина можеше да продължи. Той имаше две точки за пробив, но Маестрото се справи. Той видимо се ядоса и показа на своя съперник на какво е способен. Федерер на свой ред проби Чилич, а след това и затвърди на 3:0. Това беше ключовият момент в битката. Роджър отново летеше, последва нов брейк за 5:1 и сервис гейм на нула за 6:1 и 3:2.  На награждаването най-успелият тенисист в историята не сдържа сълзите си. Вчера титлата при жените отиде при Каролина Вожняцки (Дания) - нейна първа от Шлема. Датчанката надви Симона Халеп (Румъния) - 7:6(2), 3:6, 6:4, и утре ще оглави ранглистата на нежния пол. Днес стана ясно, че румънката, която пък отново остана с празни ръце, е посетила болница в Мелбърн заради дехидратация на организма.", "date": "2018.01.28", "title": "Титла №20 за Федерер от Големия шлем"}
{"url": "http://clubz.bg/63379-administrativnata_reforma_trqbva_da_sledva_ikonomikata", "text": "Нужна е скорошна административна реформа, която да бъде основана не на формални критерии и бюрократична логика, а на естествени икономически процеси. Това се казва в  От института обръщат внимание на т.нар. изкуствени общини - такива, в които селище с неговото землище в извънселищната територия представлява икономическа цялост, но е превърнато в две отделни общини при изграждането на административно-териториалното деление. Най-чистият пример за такива изкуствено разделени общини са Добрич и Ямбол, които са заобиколени от всички страни съответно от общините Добричка (също известна като Добрич-селска) и Тунджа. Сходни са и община Сопот, заобиколена почти отвсякъде от Карлово, както и община Пловдив, където самият град се разпростира и в границите на съседните общини Марица и Родопи. Общините Тунджа и Добричка си приличат не само по географските си особености. И двете нямат собствен административен център, а вместо това ползват Ямбол и Добрич. И двете са създадени през 1987 г., в хода на териториална реформа в края на социалистическия период. Значителната ежедневна трудова миграция между тях е продукт именно на това разделение. И в двата случая обаче голяма част от миграцията е от заобикалящата община към ядрото, тъй като в него са съсредоточени повечето възможности за работа. Докато при Добрич този тип миграция не е толкова значителна – според последните данни 17% от работещите в Добричка община пътуват ежедневно до Добрич, то в Ямбол това са почти една трета. Ако се вземат предвид нетните потоци, то при двете се наблюдават обратни тенденции – докато Ямбол привлича повече работници от Тунджа, то повече хора пътуват ежедневно до Добричка община от Добрич, отколкото обратното. Административното деление има последствия и за структурата на икономиката на отделните икономически центрове. Отделянето на земеделските землища от градовете в отделни общини означава, че икономиките им също се разделят на две, съответно на индустриална община и земеделска община. Характерна особеност е и че през последните години земеделските общини в двата споменати центъра (Ямбол и Добрич) имат по-високи заплати от индустриалните, най-вероятно в резултат на механизацията на земеделието и усвояването на европейски средства.", "date": "2018.01.28", "title": "Административната реформа трябва да следва икономиката"}
{"url": "http://clubz.bg/63455-trymp_iska_716_miliarda_za_otbrana_prez_2019", "text": "Президентът на Съединените щати Доналд Тръмп смята да поиска от Конгреса $716 милиарда за отбрана за финансовата 2019 година, съобщи The Washington Post. Сумата е заложена в американския бюджет. Тръмп в Давос: Америка на първо място, не означава Америка сама Средствата трябва да покрият годишния бюджет на Пентагона, разходите за продължаващите войни, както и разходите за поддържане на ядрения арсенал на Съединените щати. Според източниците WP, ако инициативата бъде одобрена, разходите на Пентагона ще се увеличат с повече от 7% в сравнение с бюджета на САЩ за отбрана за 2018 г. и 13% в сравнение с бюджета за 2017 г. Предложеното увеличение е огромно, коментира Марк Касиян, анализатор на отбраната в Центъра за стратегически и международни изследвания (CSIS). На 19 януари Министерството на отбраната на САЩ обяви нова национална военна стратегия, в която се казва, че основната заплаха за страната не е тероризмът, а съперничеството на световните сили, споменават се Китай и Русия. Противодействието срещу бързото увеличаване на военната мощ на Китай и засилващата се агрeсивност на Русия са водещите военни приоритети на САЩ за националната сигурност, които изместват заплахата от тероризма. Същевременно авторите на стратегията поискаха да се увеличи финансирането на отбранителната промишленост. Кратката версия на документа е съкратена до 11 страници, а пълната му версия е засекретена. Тръмп: Чакам с нетърпение да ме разпитат за руската намеса Пентагонът и Белият дом отказаха да коментират предложението на президента, което се разпространява сред военните служби и в Конгреса.  Тръмп описва своя отбранителен бюджет за 2018 като един от най-големите в историята на САЩ, но предложението му беше разочароващо за хората в Пентагона и ядреното лоби в Конгреса. Много законодатели настояваха военният бюджет да бъде увеличен далеч отвъд това, което Тръмп предложи м.г. За 2018 г. Тръмп поиска разходи за отбрана в размер на 668 милиарда долара, но в края на м.г. Конгресът гласува законопроект, в който те приближиха $700 милиарда. Тръмп: Чакам с нетърпение да ме разпитат за руската намеса", "date": "2018.01.28", "title": "Тръмп иска $716 милиарда за отбрана през 2019"}
{"url": "http://clubz.bg/63456-moravecki_rusiq_e_naj_golqmata_zaplaha_za_polsha", "text": "Той призовава да се готвим за влизане на Русия в Украйна. Моравецки говори и за проекта за изграждане на втори газопровод от Русия до Германия. Според него целта на проекта е   чрез която сега руският газ достига до Западна Европа. ЕК иска мандат за преговори с Русия за \"Северен поток-2\" Дипломат номер 1 на САЩ е на мнение, че Москва \"използва икономически инструменти като политически\". Матеуш Моравецки е премиер на Полша от 11 декември 2017 година.", "date": "2018.01.28", "title": "Моравецки: Русия е най-голямата заплаха за Полша"}
{"url": "http://clubz.bg/63459-prebiha_lekar_podozirat_blizki_na_pochinal_pacient", "text": "Все още няма задържани за побоя над д-р . Нападението стана вчера около 19:40 ч., малко преди специалистът по вътрешни болести да застъпи за нощна смяна в болницата, съобщава бТВ. Д-р Караджов е минавал през източния вход на болницата, когато качвайки се по стъпалата, неизвестно лице го удря с юмрук, той пада и губи съзнание. След смъртта на пациент в лечебното заведение са започнали разпри между неговите близки и лекаря. Преди побоя е  каза пред медията кметът на Свищов Генчо Генчев, който временно представлява болницата поради липса на управител. Тогава докторът се е обърнал се към полицията и е подаден сигнал. За побоя снощи се води досъдебно производство, уведомена е Районната прокуратура, доплъва Генчев. Пребиха екип на \"Бърза помощ\" - не изтеглил закъсала кола По думите му преди да застъпи на смяна снощи, пострадалият лекар се е засякъл в магазин с близка на починалия. Д-р Караджов не е разпознал извършителя, посочи още Генчо Генчев. Д-р Караджов е настанен в отделението по неврология в болницата и здравословното му състояние е стабилно, заяви началникът на отделението д-р Хака Сарачев.", "date": "2018.01.28", "title": "Пребиха лекар - подозират близки на починал пациент"}
{"url": "http://clubz.bg/63468-edin_prizrak_brodi_po_sveta_prizrakyt_na_djendyra", "text": "Активисти в Полша и Испания протестират срещу т.нар. джендър идеология. През 2016 г. религиозни групировки в Колумбия обвиняват правителството, че иска да облъчва децата с джендър идеология в училищата, а после дори разпознават заплаха от мистериозния   в подготвяния мирен договор, който да сложи край на продължилата над половин век гражданска война в страната. Какво точно е \"джендър\" - обяснението в Истанбулската конвенция Очевидно  предизвиква не съвсем рационален дебат и не само българските политици изразяват притеснения, че “мъжът ще стане жената в семейството“. Като опростяват проблемите, свързани със социалните роли на мъжа и жената, популистите ги представят по начин,  коментират експерти пред американското издание Quartz. Социалният пол дава добра възможност. Използван за социалните роли на мъжа и жената, терминът често се тълкува като заплаха за “традиционните ценности“. \"Gender е само за социалните роли на мъжа и жената\" Така обяснява термина видео на френската организация   която организира мероприятия срещу легализирането на еднополовите бракове в страната. Според клипа в името на равенството между половете характерните черти на мъжа и жената се смесват и така децата се объркват. През 2013 г. “Протест за всички“ организира многохилядна демонстрация против легализирането на еднополовите бракове. Законът е приет, но заради огромния натиск управляващите във Франция се отказват от идеята да разрешат на хомосексуални двойки да прибягват до асистирана репродукция с подкрепата на държавата. Това разказва професорът от Мичиган Бруно Перо, който анализира събитията във Франция: В Полша пък управляващите от “Право и справедливост“ създадоха   Това укрепва подкрепата за правителството от страна на Католическата църква, която спомага за победата на партията на парламентарните избори през 2015 г. Полша пак върви към пълна забрана на абортите Истанбулската конвенция, която разпали страстите около  в България, е подписана и ратифицирана в Полша и влиза в сила през август 2015 г. В края на 2016 г., когато правителството на Беата Шидло вече е на власт, управляващите във Варшава обаче заявяват, че ще денонсират конвенцията. Това така и ни се случва, но допълнително разпалва страстите около мистериозната “джендър идеология“. Поредица от кресливи декларации... Дебат за Истанбулската конвенция Испанските консервативни активисти не постигат такъв успех в налагане на влиянието си. Въпреки това хиляди излизат на протести в защита на “семейните ценности“. Активисти от Испания организират и демонстрации срещу узаконяването на еднополовите бракове в Мексико. Създадена е и испанска версия на видеото на френската организация “Протест за всички“, която се използва от активисти срещу правото на аборт в Мексико. Според испаноезичната версия на клипа,  В Колумбия обаче създадената паника около “социалния пол“ минава границата между политическо говорене и действие.  Всичко започва с помагало, което цели да приведе правилата в училищата в съответствие със съдебно решение от 2015 г., според което учебните заведения трябва да предотвратят дискриминацията на база сексуална ориентация. Документът е публикуван в социалните мрежи, а католически и евангелистки активисти организират демонстрации в цялата страна. Десетки хиляди протестират срещу министърката на образованието и я обвиняват, че като лесбийка - каквато тя открито обявява, че е - се опитва да възпитава децата в своята “идеология“. Президентът Хуан Мануел Сантос уверява гражданите на Колумбия, че джендър идеологията няма да бъда популяризирана нито от министерството на образованието, нито от правителството, нито от самия него. Малко по-късно притесненията около термина джендър отново излизат на преден план – този път в контекста на   Активисти остро критикуват включването на термина в документа от близо 300 страници, който трябва да бъде одобрен от колумбийците на референдум. Всъщност джендър присъства в споразумението, защото в него става дума за насилието на групировката над жени, използвани като сексуални робини. Въпреки че няма общо със сексуалната ориентация, “консервативни“ активисти веднага подемат призиви срещу споразумението, наложено от нареченото от тях  . В дните преди референдума дори се провеждат масови молитви против ратифицирането на мирния договор. Накрая колумбийците отхвърлят споразумението – с малко над 50 000 гласа от общо 13 милиона. \"Gender е само за социалните роли на мъжа и жената\" Полша пак върви към пълна забрана на абортите Поредица от кресливи декларации... Дебат за Истанбулската конвенция", "date": "2018.01.28", "title": "Един призрак броди по света - призракът на джендъра"}
{"url": "http://clubz.bg/63464-hipodruma_drujba_nadejda_i_pavlovo_adski_mrysni", "text": "Кварталите \"Надежда\", \"Павлово\", \"Хиподрума\" и \"Дружба\" са с най-голяма концентрация на фини прахови частици в столицата. Според екобюлетина на страницата на Столична община, допустимата концентрация за фини прахови частици е 50 µg/m . Макар че става въпрос за средноденонощна концентрация, ясно е видно, че например в жк \"Хиподрума\" нощес и призори те са били много над 600 микрограма, в \"Дружба\" и \"Надежда\" - над 200 и т.н. Става въпрос за осреднени стойности на час. Днес пътуваме със зелен билет - 1 лев за всички линии Освен зеления билет, за който Клуб Z вече писа, от общината съобщават, че на три места са сложени контейнери за текстил - целта е да не се горят стари дрехи, обувки и чанти. От началото на декември от кметството събират и стари гуми, припомни днес Нова тв. До момента са събрани над 4200. От общината излязоха с призив:", "date": "2018.01.28", "title": "\"Хиподрума\", \"Дружба\", \"Надежда\" и \"Павлово\" адски мръсни"}
{"url": "http://clubz.bg/63457-dnes_pytuvame_sys_zelen_bilet_1_lev_za_vsichki_linii", "text": "Днес столичани ще се возят в градския транспорт със „Зелен билет“ на цена  Припомняме, че мярката беше одобрена с решение на Столичен общински съвет на 25 януари тази година. Общината въведе „Зеления билет”, като причината са завишените нива на фини прахови частици в столицата, които бяха констатирани предходните няколко дни. Целта на новия билет е да се насърчи използването на градския транспорт.  Фандъкова дава личен пример. Ходи на работа с автобус 76 От Столична община излязоха и с препоръки към шофьорите и домакинствата: Ето го \"зеления билет\" за дни с мръсен въздух Съветите на лекарите са гражданите с респираторни заболявания, както и малките деца, и възрастните хора, да избягват продължителен престой на открито. При ходене пеша изберете маршрут, който не е покрай големите градски булеварди. Ето го \"зеления билет\" за дни с мръсен въздух", "date": "2018.01.28", "title": "Днес пътуваме със зелен билет - 1 лев за всички линии"}
{"url": "http://clubz.bg/63460-madrid_puchdemon_ne_moje_da_stane_premier_ot_distanciq", "text": "Карлес Пучдемон може отново да стане премиер на Каталуня само ако лично присъства на сесията на регионалния парламент в Барселона и има разрешение от съдията да бъде там. Това постанови Конституционният съд на Испания, предаде Ройтерс. Бившият каталунски премиер живее в Белгия от октомври 2017 г., след като бе уволнен от централното правителство в Мадрид и автономията на областта бе временно отнета. Причина бе  . Пучдемон готов да се върне в Барселона. Но не казва кога Испания издирва Пучдемон по обвинения в бунт, противодържавна дейност и заставане начело на движение за независимост. За 30 януари пък е насрочен вот на доверие в каталунския парламент. Той е единственият кандидат за премиерския пост. Поддръжници на Пучдемон твърдят, че той може да управлява Каталуня дистанционно по видеовръзка. Испанският Конституционен съд обяви, че ще вземе решение дали да обсъжда оспорването на легитимността на кандидатурата на Пучдемон от страна на правителството в Мадрид, след като изслуша всички страни в спора. Сепаратистите отново с абсолютно мнозинство в Каталуня Според испанските закони, след като съдът официално приеме за обсъждане жалбата на кабинета, кандидатурата на сепаратисткия лидер ще бъде суспендирана, докато бъде взето решението за нейната легитимност. Това ще бъде удар срещу отцепническите партии, които взети заедно имат абсолютно мнозинство в парламента на Каталуня след регионалните избори на 21 декември 2017 г. Правителството на  оспори пред Конституционния съд издигането на Пучдемон като единствен кандидат, като изтъкна, че човек, укриващ се от правосъдието, не може да оглави регионална администрация. От оглавяваната от Пучдемон коалиция \"Заедно за Каталуня\" обаче твърдят, че няма законово основание да му бъде забранено да стане премиер. Сепаратистите отново с абсолютно мнозинство в Каталуня", "date": "2018.01.28", "title": "Мадрид: Пучдемон не може да стане премиер от дистанция"}
{"url": "http://clubz.bg/63458-pavlova_evropejskite_socialisti_iniciiraha_istanbulskata_konvenciq_a_bsp_sega_e_protiv", "text": "Така министърът по европердседателстото Лиляна Павлова коментира Корнелия Нинова и призива й ГЕРБ да си кажат има ли натиск с СМС-и да гласуват документа. Корнелия Нинова: Видин, Враца и Монтана искат в... Русия Според Павлова нямало такова нещо и дори в управляващата партия се чували различни гласове. Тя отчете и вина в техните редици, че не са провели нужния дебат за конвенцията. След Симеон Сакскобургготски 13 години България не е канена и не е имала достъп до икономическия форум в Давос, подчерта инистърката и нарече това \"оценка за държавата\". Павлова, която също бе участник на форума, каза, че фокусът тази година е била Европа, \"която вече вдигна глава\". Западните Балкани в ЕС - приоритет за българското председателство Тя обеща, че не е забравен и пътят от София към северозападна България, но става въпрос за много скъпа инвестиция от над милиард. И затова сега на дневен ред е едва първата част - отсечката Мездра-Ботевград.   Западните Балкани в ЕС - приоритет за българското председателство", "date": "2018.01.28", "title": "Павлова: Европейските социалисти инициираха Истанбулската конвенция, а БСП сега е против"}
{"url": "http://clubz.bg/63429-dobre_doshli_v_siriq_20", "text": "Идеята, че сирийската гражданска война затихва е толкова често повтаряна през последните месеци, че се превърна в клише. Но това никога не е било съвсем вярно. Американски представители потвърдиха наскоро намерението на Вашингтон  в партньорство с оглавяваните от кюрдите Сирийски демократични сили (СДС). Тези планове обаче все повече влизат в конфликт с другите големи международни играчи в обхванатата от война страна. Сред тях е някогашният американски съюзник Турция, която сега започна операция \"Маслинова клонка\" - нахлуване в контролирания от кюрдите кантон Африн в Северозападна Сирия. В същото време режимът на президента Башар Асад атакува предимно арабските сунитски бунтовници на юг и приключва с превземането на военновъздушната база \"Абу Духур\" в северната провинция Идлиб. Цялото това кръвопролитие не само обърква плановете на Вашингтон, но и повдига въпроса дали участниците в сирийската война са близо, ако цитираме друго клише, до  . Дори динамиката на препокриващите се конфликти в сирийската война да намалява, те не пораждат мирно и с господстващ ред бъдеще за многострадалните сирийци. По-скоро изникват нови конфликти, изцяло формирани в утробата на предишните. Турската сухопътна офанзива – пожароускорител в Сирия От средата на 2014 г. има две паралелни войни, които се водят на сирийска земя. И двете войни са близо до края си. Първата бе решена в полза на Асад на 30 септември 2015 г. - деня, в който руски самолети са появиха в небето над Сирия. Бунтовниците, на които липсваше дори най-елементарна възможност за противовъздушна отбрана, се оказаха безпомощни срещу комбинация от руската военновъздушна мощ и подкрепяната и идваща от Иран войска. Затова оцеляването на режима вече не буди съмнение. Но той е различен от този, който започна войната срещу протестиращите против Асад през лятото на 2011 г. Седем години по-късно режимът в Дамаск вече не диктува хода на събитията в Сирия както преди, а вместо това трябва да отстъпва пред желанията на силите, осигурили оцеляването му. Събитията от последните дни в Африн са показателен пример. Самият Асад изрази твърдата си позиция против турското нахлуване, като заяви, че . Турция очаква бързо да смаже подкрепяните от САЩ кюрди в Сирия Файсал Мекдад - външният зам.-министър на режима, заяви пред журналисти в Дамаск, че сирийските сили са  . Но руските господари на Асад очевидно имат друга гледна точка за турската операция. Руските военнослужещи в кюрдския анклав бяха изтеглени преди началото на турската операция. Турската авиация, която в момента е използвана за бомбардиране на кюрдските позиции в Африн, не можеше да пресече границата без руско разрешение  за противовъздушна отбрана, с които Москва може да прочисти сирийското небе от всяко нежелано присъствие. Тези, които днес вземат решенията, поискаха правителството на Асад да търпи тази ситуация. И, ако си говорим истината, то не изпълни заплахата си да сваля турски самолети. По подобен начин скорошните събития показват размаха, заради който бунтът вече не е предимно сирийско явление. Бунтовниците, участващи в операцията в Африн срещу кюрдските сили,  Тези северни бунтовнически групировки като   играят ролята на подчинени пълномощници от лятото на 2016 г., когато стана ясно, че вече няма никаква възможност за стратегическа победа на бунтовниците над Асад. Бунтовническите фракции сега предимно се борят за оцеляване. Базираните в Турция или близо до границата нямат друг избор, освен да служат като пълномощници на амбициите на Анкара. (Дори свързаната с \"Ал Кайда\" групировка \"Хаят Тахрир аш Шам\", която сега доминира в провинция Идлиб, поддържа куриозни отношения на \"меко координиране\" с Турция, станало необходимо заради желанието на организацията да не се изправи срещу руската авиация.) Бунтовниците пó на юг изпълняват подобна роля за своите йордански, американски или израелски покровители. Израел унищожи руска батарея в Сирия за добре дошъл на Шойгу Войната срещу псевдохалифата на \"Ислямска държава\" също е към края си. Организацията не бе изцяло унищожена. Тя още държи под контрол райони в пустинята на  и все още е в състояние да извърши внезапни контраатаки. Но изгуби огромна част от своята територия. Ясно е, че \"Ислямска държава\" отново ще стане маневрена, брутална сунитска арабска бунтовническа организация, подобна на тази, каквато бе при обявяването на халифата през юни 2014 г. Какво значение има такова развитие на нещата за вероятната посока на събитията през следващия период в Сирия? Днес има трима основни \"играчи\" в Сирия: Но тези широки \"лагери\" не са затворени структури. Различни техни членове поддържат свои собствени отношения със специфични елементи от противниковия лагер. Така  . САЩ спират подкрепата за бунтовниците в Сирия Ако последните изявление на президента Реджеп Тайип Ердоган, намекващи за намерението на Турция да атакува град Манбидж, са сериозни, Анкара ще тръгне към сблъсък с американските интереси. Кюрдите поддържат отношения с Русия и режима на Асад, макар техният де факто автономен район да е под гаранциите предимно на САЩ. в Южна Сирия, които пък са свързани с Русия, и т.н. Новата надпревара в Сирия иде не от вътрешната сирийска динамика, а от съперничещите помежду си интереси на външните сили, преследване върху руините на Сирия -  ,   и неговите протежета,  , а сега потенциално  . Всички тези външни сили са решени да изпреварят другия в Сирия. И така, дори двата дълготрайни конфликта в Сирия да утихнат, войната и съперничеството няма да напуснат района. Добре дошли в Сирия 2.0. Турция очаква бързо да смаже подкрепяните от САЩ кюрди в Сирия Израел унищожи руска батарея в Сирия за добре дошъл на Шойгу САЩ спират подкрепата за бунтовниците в Сирия", "date": "2018.01.28", "title": "Добре дошли в Сирия 2.0"}
{"url": "http://clubz.bg/63461-grigor_dimitrov_vinagi_useshtam_podkrepata_v_bylgariq", "text": "Той даде интервю, в което говори за последните месеци, за представянето си на \"Аустрелиън оупън\" и за уроците, които вече е научил. Малко преди това (в събота) Гришо имаше брифинг, след като ден по-рано се прибра в България. Той разкри, че е под въпрос за турнира \"Диема екстра София оупън\" през февруари, тъй като е получил контузия в рамото.  Направил си е преглед и изследване в Монте Карло и чака резултатите. Григор под въпрос за турнира в София, има проблем с рамото Григор Димитров отпадна в Мелбърн (СНИМКИ) За спомените си от финалите на АТР в Лондон, Димитров сподели: Той коментира и проблемите си с началния удар и увереността, която изпитва, печелейки мачове, без да играе най-добрия си тенис: Григор Димитров отпадна в Мелбърн (СНИМКИ)", "date": "2018.01.28", "title": "Григор Димитров: Винаги усещам подкрепата в България"}
{"url": "http://clubz.bg/63463-domuschiev_startirame_s_izgrajdaneto_na_treti_nov_sektor", "text": "Собственикът на \"Лудогорец\" Кирил Домусчиев, обяви, че в клуба ще стартират 2018 г. с изграждане на нов сектор на стадиона в Разград. Бизнесменът постави инфраструктурната задача сред приоритетите за шампионите. Разградчани ще модернизират през 2018 г. сектора за гости. Собственикът е качил и картинки на идейните проекти.  ", "date": "2018.01.28", "title": "Домусчиев: Стартираме с изграждането на трети нов сектор"}
