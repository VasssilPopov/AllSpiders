{"url": "http://clubz.bg/77114-lg_gotvqt_mashina_s_kapsuli_za_bira", "text": "Машините за кафе с капсули за еднократна употреба добиват все по-голяма популярност. Южнокорейците от LG Electronics обаче са открили друго приложение на технологията - пивоварството. През януари 2019 г. те ще представят новото си устройство LG HomeBrew на изложението CES 2019 в Лас Вегас. Машината е мечтата на биролюбителя - тя ще може да вари 5 вида бира почти сама. Процесът ще е изключително улеснен - поставя се готова капсула, в която има малц, мая, хмел и ароматизатори. Натиска се един бутон и се чака бирата да бъде готова. Процесът ще може да се следи през смартфона. LG вдига летвата в надпреварата с 16 обектива в смартфон Настолната пивоварна, която на размер ще е малко по-голяма от повечето кафемашини, ще може да прави около 5 литра бира за 2 седмици. Разбира се, точното време зависи от вида бира. Американските IPA и Pale Ale капсули ще са най-бързи, повече време ще отнемат чешкият пилзнвер, белгийският вит и английският стаут.  По всяка вероятност потребителите ще могат да експериментира с възможностите на машината и да следят и модифицират температурата и налягането по време на пивоварния процес. LG HomeBrew ще има и система за самопочистване, тъй като хигиената е изключително важна при варенето на бира.", "date": "2018.12.13", "title": "LG готвят машина с капсули... за бира"}
{"url": "http://clubz.bg/77120-es_udylji_sankciite_sreshtu_moskva_zaradi_ukrajna", "text": "ЕС единодушно реши да удължи санкциите срещу Русия, обяви малко председателятна ЕВропйския съвет Доналд Туск. Причината е липсата на напредък в прилагането на Минските споразумения.     Европейският съвет също така призова Москва да освободи незабавно всички задържани украински моряци, да върне пленените украински кораби и да поволи безпрепятствено преминаване през Керченския проток. Всичко това се случи в първия ден от последната за годината среща на върха на ЕС в Брюксел. Според дипломатически източници европейските лидери ще предложат помощ за украинските региони, засегнати от кризата в Азовско море. На срещата е поканен и украинският президент Петро Порошенко. На среща със зам.-председателя на Еврокомисията Валдис Домбровскис той предложи да бъде отнето разрешението за достъп на руски кораби до пристанищата на ЕС, САЩ или на членовете на коалицията. Русия отблокира частично украинските пристанища в Азовско море Преди това Порошенко посети централата на НАТО в Брюксел и се срещна с генералния секретар на пакта Йенс Столтенберг. Парите са обещани от съюзниците. Фондът вече помага на бившата съветска република да подобри своето военно командване, контрол и комуникации. До края на годината алиансът ще осигури на Киев оборудване, което да гарантира сигурността на комуникациите на въоръжените му сили. Лавров: Украинските моряци отиват на съд Порошенко предоставил на Столтенберг списък с агенти на руската Федерална служба за сигурност (ФСБ), участвали в задържането на украинските бойни кораби и моряци на входа на Азовско море, както и имената на съд и и прокурори, които искат военнослужещите на Киев да бъдат осъдени. Лавров: Украинските моряци отиват на съд", "date": "2018.12.13", "title": "ЕС удължи санкциите срещу Москва заради Украйна"}
{"url": "http://clubz.bg/77096-za_10_g_cigarite_poskypnaha_dvojno_pusheneto_namalq_s_po_malko_ot_30", "text": "Средната цена на цигарите в България е с 25-30 на сто по-ниска, отколкото в новите страни членки на ЕС и наполовина спрямо средните цени за съюза (без Великобритания и Ирландия). Това показват данни от анализ на ценовата еластичност и достъпност на тютюневите продукти в България в рамките на общата европейска акцизна политика на Института за пазарна икономика (ИПИ) , съобщава БТА. В средносрочен план, дори и без поставянето на нова цел в европейската директива, дискусията за плавно покачване на акцизите върху цигарите най-вероятно ще продължи, смятат от Института. Новите страни членки, включително България, следва да се придържат към политика, която да залага на предвидимост и постепенност в акцизните промени и да отчита промяната в доходите на гражданите. Това означава да се предприема покачване на акцизите най-вече в добрите години, когато нарастващите доходи могат да притъпят негативните ефекти от евентуалната загуба на ценова достъпност, препоръчва институтът в анализа, който обхваща периода 2007-2018 г. Предходен анализ на ИПИ показва, че незаконната търговия на цигари в България е донесла приходи на криминалния свят между 2,5 млрд. лв. до 3,5 млрд. лв. за периода 2007-2016 г. Делът на нелегалните цигари в България с ръст от 0,6% за третото тримесечие Макар към момента нивата на незаконната търговия на цигари да са относително ниски - в рамките на 5-6 на сто от пазара, криминалните приходи от тази дейност не са за пренебрегване, като се оценяват на 100-140 млн. лв. за 2017 г., изтъкват авторите на анализа. Затвор до 10 години за производство на цигари и алкохол без лиценз Прегледът на ценовата достъпност на цигарите в ЕС ясно показва, че тя е доста по-малка в новите страни членки и конкретно в България, въпреки по-ниските цени . Като цени в България те са 1,6-1,7 пъти по-недостъпни спрямо средните нива за ЕС. През 2018 г. с разполагаемия нетен дневен доход на човек от населението в България могат да се купят 5,8 кутии цигари, докато с разполагаемия доход в ЕС-28 могат да се купят 9,3 кутии цигари. Това са съответно 17,1 на сто от дневния разполагаем доход в България и 10,8 на сто от този в ЕС.  Като цяло в рамките на ЕС-28 за последните 10 години се наблюдава влошаване на ценовата достъпност на цигарите, като най-отчетливо това се проявява в новите страни членки, както и в южните държави - Португалия, Испания, Франция, Италия и Гърция, посочва анализът. След 2015 г. обаче има обръщане на тенденцията, като в някои страни ценовата достъпност на цигарите се подобрява въпреки покачването на акцизите. Такъв е случаят и в България, където се наблюдава ясна тенденция за подобряване на ценовата достъпност в последните 3-4 години в резултат на добрия икономически растеж.  Спешен ремонт на НК. Производството на нелегален алкохол и цигари не е незаконно   Що се отнася до еластичността на търсенето, изчисленията на Института показват, че тя е сравнително висока в България. По-високата еластичност означава, че потребителите реагират осезаемо на промени в достъпността на цигарите, като при загуба на достъпност ограничават своето потребление, но и търсят по-евтини алтернативи, в т.ч. незаконни продукти. Макар цените на цигарите да са се удвоили през последните десет години, достъпността на цигарите, отчитайки и нарастването на доходите, се е свила далеч по-малко - с 29 на сто. В същия период потреблението на легални цигари е спаднало с 27,6 на сто.  Според социологическо проучване на Института и \"Алфа Рисърч\" сред 5 200 пушачи в България през март-април 2018 г. за потребителското поведение при евентуално покачване на цената на цигарите, при неголямо покачване на цените най-вероятно потреблението ще се свие по-малко, но при по-рязък ценови скок ще предизвика по-сериозна реакция от потребителите. Видима е разликата в еластичността между по-богати и по-бедни, както и между работещи и пенсионери - хората с по-високи доходи и работещите реагират по-слабо на хипотетични покачвания на цените спрямо тези с по-ниски доходи и пенсионерите. Последното показва, че различията в социалния статус и дохода водят до различно поведение и следва да се вземат предвид при провеждането на акцизната политика, изтъкват авторите на анализа.  Дискусията за евентуалните промени в европейската акцизна рамка показва ясно обществените нагласи за обвързване на целите на европейската политика не толкова с номиналното изравняване на облагането в отделните страни, колкото с установяването на общи дефиниции, предпазването на общественото здраве и ограничаването на незаконната търговия, отбелязват авторите на анализа. Според тях това означава, че достъпността на цените и еластичността на търсенето са определящи за поведението на пушачите, в т.ч. обръщането им към незаконни алтернативи.   Изводите за новите страни членки и конкретно за България разкриват, че през последните три-четири години на практика има възстановяване на ценовата достъпност на цигарите въпреки покачването на акцизите. Това е ограничило незаконния пазар и е донесло стабилни приходи в бюджета. В анализа се изтъква, че през 2018 г. облагането с акциз и ДДС на тютюневите изделия ще донесе близо 3 млрд. лв. на хазната. През 2019 г. в България не са предвидени промени в акцизната тежест, което означава, че ценовата достъпност на цигарите допълнително ще се подобри спрямо очаквания ръст на икономиката. Затвор до 10 години за производство на цигари и алкохол без лиценз Спешен ремонт на НК. Производството на нелегален алкохол и цигари не е незаконно", "date": "2018.12.13", "title": "За 10 г. цигарите поскъпнаха двойно, пушенето намаля с по-малко от 30%"}
{"url": "http://clubz.bg/77100-nie_branim_pravitelstvoto_pravitelstvoto_brani_nas", "text": "Има някаква ирония в това как мотото на управляващите от ГЕРБ „Градим България“ започва да се обръща срещу тях самите. Все по-видимо е, че политическата власт на кабинета се крепи на раменете на едрия бизнес, вместо да защитава интересите на всички български граждани и данъкоплатци. Камарата на строителите в България (КСБ) спретна в сряда едно особено „недоносче на митинговата демонстрация“, както би се изразил класикът на българския социализъм – другарят Живков. Протестираха срещу опозицията, за да защитят управляващите. В края на октомври една от най-големите работодателски организации – КРИБ, излезе и защити бившия вицепремиер Валери Симеонов, нарече една шепа майки „хунта“ и заплаши, че ще извади 20 хиляди души срещу тях. И двата случая показаха, че циничните прегръдки между т.нар. бизнес и политическата власт са за да оцелеят – кабинетът да не падне, а „добрите практики“ в усвояването на публични средства да продължат. От месец Камарата на строителите в България е в кампания. Тя започна още през октомври, с билбордове, от които усмихнати мъже и жени, с бели каски на глава, гордо заявяват: „Аз съм строител“. Вчера от камарата изкараха близо хиляда строителни машини, работници, шофьори, а едрите началници обиколиха кабинетите в триъгълника на властта - президент, премиер, председател на парламента. След всяка среща едрите строители отричаха всякакви обвинения за раздуване на цени, за корупция, качеството им на работа било на ниво. Лично парламентарният шеф Цвета Караянчева излезе и обяви едва ли не, че българският строител е един от най-добрите в света. При заемането на подобни героични пози от страна на ГЕРБ би било учудващо БСП да не извлече дивиденти. Всъщност кампанията на КСБ започна заради трупащото се обществено недволството, което преля след катастрофата край Своге, отнела живота на 20 души. Както и безобразията около ремонтите в центъра на София. Същото недоволство, което се събра и при нелепия инцидент в тунел „Ечемишка“, където преди близо две години загина жена след удар на автомобила й от осветително тяло. Шестима шефове в АПИ на съд заради лампата, убила жена в тунел (ОБВИНЕНИЕ) И при трите случая има едно общо съмнение – за безстопанственост и безотговорност, както от представителите на държавата и местната власта, така и от изпълнителите на ремонтите и поддръжката на пътищата и съоръженията по тях.  А това, което е още по-вбесяващо, е липсата на контрол по всички нива на държавната машина – от изпълнителната власт до административните й единици, а също и похлупването на всеки случай в процедури и неспиращи проверки от страна на прокуратурата и разследващите органи. Проверки, които обкновено не стигат до санкции. Затова събуди поредна порция недоверие съобщението на прокуратурата, че е повдигнала след цели две години обвинения срещу цялото на ръководство на Агенция „Пътна инфраструктура“ (АПИ) заради инцидента в тунела „Ечемишка“. Обвиненията срещу шестима души от бившето и настоящо управление на АПИ бяха оповестени само ден след манифестацията на Камарата на строителите в България (КСБ), която обяви, че не иска работата на фирмите да бъде проверявана от независими европейски лаборатории (искането беше отправено от БСП). Според камарата една проверка би спряла европейски средства в следващия програмен период.  Но в последните години работата на прокуратурата, разследващи и данъчни служби е показала, че не разчита на съвпадения. Както, когато откри злато за стотици хиляди левове и близо 1 млн. лв. в брой, сгушени в сакове в една от любимите фирми на властта – „Агромах“. Разследването за данъчни измами на фирмата, спечелила обществени поръчки за строителство и ремонт на пътища и магистрали за над 300 млн. лв., е на полусъединител.   Както и едва ли е съвпадение, че КСБ желае това правителство да остане на власт. Защото в деня на \"строителния\" протест кабинетът на Бойко Борисов гласува само за час време да бъдат дадени над 1,3 млрд. лева за строителството на магистрала „Хемус“. Както в предния кабинет бяха дадени други 2 млрд. лв. от парите на българските данъкоплатци за саниране. Едва ли е тайна, че близо 80% от строителните фирми в България разчитат на парите от европейските фондове. А щом разчитат на тях, това значи, че разчитат на правителството, което разпределя и определя критериите за тлъстите обществени поръчки. Затова едва ли е случайно, че бившият шеф на Камарата на строителите в България инж. Николай Станков беше назначен в началото на тази година за съветник в политическия кабинет на министъра на регионалното развитие и благоустройството Николай Нанков. Същият министър, който беше изваден от правителството след катастрофата край Своге, но понижен в заместник-министър, защото както каза и самият лидер на ГЕРБ – „отгледал съм ги от деца в партията“.  И след всички тези случайности, едва ли е случайно, че строителите, зърнарите, превозвачи с тирове и автобуси, и други работодатели си имат правителство. Също както един „кръстник“ се оказа с министър на финансите, който не си плаща дори наем за жилището. Е, тогава какво имат българските граждани?", "date": "2018.12.13", "title": "Ние браним правителството, правителството брани нас..."}
{"url": "http://clubz.bg/77108-ecb_sprq_istoricheskata_si_programa_da_izkupuva_netni_aktivi", "text": "Европейската централна банка (ЕЦБ) обяви, че в края на годината спира изпълнението на историческата си програма за изкупуване на нетни активи, започнала през 2015 година с цел да стимулира икономиката на еврозоната и с актив инжектирани 2,6 трилиона евро, предадоха световните агенции, цитирани от БТА. ЕЦБ все пак уточни, че за дълъг период ще подновява ценните книжа, чийто падеж е настъпил, запазвайки по този начин благоприятните условия за финансиране, за да не застраши съживяването, в момент когато има редица рискове за развитието на конюнктурата, уточни Франс прес. ЕЦБ запази без промяна водещите си лихви и планира да не ги променя \"най-малко до лятото на 2019 година\", обяви говорител на франкфуртската институция, цитиран от АФП. \n\tОсновната лихва по рефинансирането остава нула, а банките ще продължат да плащат на ЕЦБ отрицателна лихва от 0,40 на сто за сумите, които държат в нея. Лихвата по кредите се запазва на равнище 0,25 на сто.", "date": "2018.12.13", "title": "ЕЦБ спря историческата си  програма да изкупува нетни активи"}
{"url": "http://clubz.bg/77118-a_robotyt_boris_se_okaza_chovek", "text": "Руският робот Борис, представен за пръв път на държавния технологичен форум „Проектория“, се оказа мъж, облечен в костюм. Борис бе представен и по телевизията, където впечатли зрителите с характеристиките си – той ходи, говори и дори танцува, пише Би Би Си. Но скоро след представянето му в национален ефир, журналистите започнаха да задават въпроси за достоверността на историята. На снимка, публикувана в социалните мрежи от новинарската агенция на Михаил Ходорковски след събитието, ясно се вижда вратът на човека в костюма. Първи канал на руската тв снима в опасна близост до британската 77-ма бригада Оказва се, че робот в крайна сметка наистина има – името на роботизирания костюм, облечен от човека, е Альоша и струва 250 хил. рубли. Произведен е от компанията „Show Robots“. Организаторите на форума в град Ярославл, насочен главно към младежи и „бъдещите интелектуални лидери на Русия“, никъде не твърдят, че роботът е истински. Тази история тръгва по случайност или по замисъл от държавния телевизионен канал „Россия 24“, а останалите медии я подемат и разпространяват. Руският уебсайт „TJournal“ обаче се усъмнява в истинността на репортажа и повдига въпросите: защо роботът няма вътрешни сензори, как руските учени са успели да го построят толкова бързо, без да са публикували научни трудове за него предварително, защо интернет мълчи за подобна напреднала технология, защо роботът прави толкова ненужни движения по време на танца си, защо изглежда точно така, като че ли човек може да влезе в него и още много. Междувременно на страницата на фирмата, произвела Альоша, продуктът е описан точно – той може да създаде  . В сряда сутринта телевизионният репортаж от събитието изчезна от интернет и известно време не бе достъпен в канала на държавната телевизия в YouTube, но следобед се появи отново. Миналата седмица Първи канал на руската държавна телевизия бе принуден да се извини за фалшив репортаж, в който млад украинец се оплаква от прогреса след революцията в страната от преди пет години. Оказа се, че мъжът всъщност е беларус и е  , че е участвал в измисления репортаж.", "date": "2018.12.13", "title": "А роботът Борис се оказа... човек"}
{"url": "http://clubz.bg/77111-i_policaj_na_godinata_e", "text": "Голямата индивидуална награда \"Полицай на годината\" отива при млад катаджия от Пловдив. Това стана ясно днес на церемония в НДК, където да уважат полицаите дойдоха главният прокурор Сотир Цацаров, заместниците му Иван Гешев и Борислав Сарафов, цялото ръководство на МВР, политици и др. Представител на правителството бе вицепремиерът Красимир Каракачанов.   Цацаров и Борислав Сарафов - казват - никога не са гледали в различни посоки в прокуратурата. Затова и доскорошният зам. главен прокурор бе избран с пълно единодушие за директор на Националното следствие и... зам. главен прокурор. Уставна униформа и визия показа новият почти сигурен главен секретар Ивайло Иванов. \"-   За активното му участие при осъществяване на ефективен контрол на пътното движение в малките населени места. а самоотвержено изпълнение на служебните задължения. В началото на този месец в извънработно време той се притече на помощ на жителка на с. Бутан и благодарение на бързата му реакция нападателят бе задържан. Той винаги оказва помощ на местната власт, когато тя има нужда от това. Младши автоконтрольор ИВАНОВ получава и Сребърна карта на СБА.  за доблестна постъпка. На 5 октомври вечерта, прибирайки се от работа, той намира в парк в старата столица портфейл с голяма сума пари, лични документи и кредитна карти на млада жена. В портфейла няма телефон и адрес на собственичката, но полицаят се връща в службата си, установява самоличността й и се свързва с нея, за да й върне намерените вещи.  - за проявени от него професионализъм, съобразителност, находчивост и постигнати високи резултати. Благодарение на неговите действия е разкрит въоръжен грабеж на казино във Варна, задържани са извършителите на противозаконно отнемане на автомобил и е установена нива, засята с канабис.  за доказан професионализъм и изключителен принос в работата по разследване на тежки криминални престъпления, сред които три производства за умишлени убийства и две за разпространение на наркотични вещества, като всички те са със значим обществен интерес и юридическа сложност. рез 2018 година той организира и проведе обучение по „Безопасност на движението\" в 22 детски градини, 16 училища и 4 университета. Той спасява и живота на 4-годишно дете. Това се случва на 8 ноември по време на демонстрация на служители на Специализираните полицейски сили в Пловдив. Детето е сред публиката, припада и гълта езика си. Спасява го само бързата и професионална реакция на младшия инспектор. Младши инспектор Яковски ще получи и награден кортик от главния прокурор на Република България Сотир Цацаров и Златна карта на СБА. секторът получава отличието си за постигнати трайни професионални резултати, висок професионализъм и отлично изпълнение на възлагани важни задачи. През тази година секторът е взел участие в охраната на 14 792 масови мероприятия като: срещи от програмата на българското председателство на Съвета на Европейския съюз, посещения на чуждестранни политически и духовни лидери, граждански протести, спортни събития. Освен това служителите му са оказали множество съдействия на различни структури от МВР за разкриване на криминални престъпления в столицата.  за успешни разследвания, довели до разкриването на грабежи на значителни парични суми от лица, осъществяващи инкасова дейност, извършени през периода от 2016 до 2018 г. Един от тези разкрити случаи е обирът в офиса на банка „Сосиете-Женерал Експресбанк\" през септември 2016 г., когато бе отнета сума в размер на 237 000 лв. Благодарение на тях са разкрити и две убийства в гр. Искър и в гр. Червен бряг. Разкрити са 17 телефонни измами, множество кражби на МПС, издирени са 50 лица, иззето е голямо количество наркотични вещества.  проявен от тях висок професионализъм и постигнати резултати в борбата с престъпността срещу трафика на хора, с цел сексуална експлоатация, прането на пари и подкрепа на жертвите на трафик на хора. Благодарение на усилията на сектора и участието им в международна полицейска операция е разкрит канал за извеждане на млади жени за Франция. Тя е реализирана с Централната служба на Франция за борба с трафика на хора съвместно с EUROJUST /ЕВРОДЖЪСТ/, Национална следствена служба, териториални структури на ДАНС и прокуратурата. Операцията е проведена на територията на три държави: България, Франция и Германия. Задържани са 9 трафиканти, издадени са 16 европейски заповеди за арест и са разпитани 51 жертви на престъпната дейност. резултат на проведените от сектора самостоятелни и съвместни с други служби полицейски операции за изминалата година са разкрити и задържани извършители на редица престъпления. Професионалното им разследване доведе до задържането на молдовски граждани, неизвестни до момента на МВР, които взривиха и откраднаха от банкомат в Стара Загора сумата от 58 000 лева. Показателно за работата на сектора е установяването и задържането на четири лица, съпричастни към извършена взломна кражба от частен дом в гр. Бургас, при която бяха отнети пари, златни накити, благородни камъни и 4 картини на български художници. С участието на служители от сектора от началото на годината до момента са извършени шест реализации. Разкрита е организирана престъпна група, действаща на територията на пет държави - България, Албания, Испания, Доминиканската република и Великобритания, занимаваща се с изработка и разпространение на неистински официални документи и организиране на международен канал за нелегална миграция. В резултат на усилията на колегите са задържани 16 лица, на 7 са повдигнати обвинения, като 4-ма са задържани под стража, а на трима е наложена мярка „парична гаранция\". Благодарение на тях е разкрита и организирана престъпна група за производство и разпространение на неистински парични монети с номинал 2 паунда. Открита е незаконна монетарница в кв. Коматево, иззети са 34 973 неистински монети, задържани са 6 лица, като на 3 от тях са повдигнати обвинения. за проявени от него съобразителност, наблюдателност и забележете – детективски способности, помогнали му за разкриване на кражба на велосипед. за проявена от него гражданска позиция и съдействие на полицията за разкриването на участник в две телефонни измами на възрастни хора от Димитровград и село Меричлери.", "date": "2018.12.13", "title": "И \"Полицай на годината\" е..."}
{"url": "http://clubz.bg/77109-banev_za_razsledvaneto_selska_vecherinka_pylen_smqh", "text": "Бизнесменът Николай Банев определи процеса срещу него, съпругата му Евгения и майка му като \"селска вечеринка\". Пред журналисти в съда, който днес по-късно реши, че Евгения и Николай Баневи трябва да останат в ареста, Банев попита медиите: Знаете ли - в една банка, която цитират - като EFG - тя е публична банка, регистрирана на Лондонската фондова борса, как можеш да вкараш 600 милиона изпрани евро. Точно за толкова е едната от точките в обвинителния акт, която засяга \"пране на пари\". Баневи вече в София с обвинения за 1 млрд. лв. Бизнесменът и виден приватизатор нарече ставащото \"пълен смях\". \"Премиерът каза няколко думички за Баневи и прокуратурата се задейства\" А на въпроса защо се е стигнало до тук, препрати журналистите да потърсят отговор от властта. Евгения и Николай Баневи бяха задържани във френския град Ница в края на октомври след издадена от българските власти   На 6 декември те бяха ефектно екстрадирани в България, макар че всъщност в момента на задържането на аерогарата в Ница са си идвали точно... насам. Баневи в съда: Не сме се укривали в нито една секунда Прокуратурата им повдигна обвинения за 7 отделни престъпления - за източване и присвояване на пари от приватизирани от тях предприятия, за неплащане на данъци и пране на 1 милиард лева. \"Премиерът каза няколко думички за Баневи и прокуратурата се задейства\" Баневи в съда: Не сме се укривали в нито една секунда", "date": "2018.12.13", "title": "Банев за разследването: Селска вечеринка. Пълен смях"}
{"url": "http://clubz.bg/77121-evroparlamentyt_iska_proverka_na_cheshkiq_premier_babish", "text": "Евродепутати подкрепиха днес резолюция, призоваваща Европейската комисия да предприеме действия срещу предполагаем конфликт на интереси, в който е замесен чешкият премиер Андрей Бабиш. В текста на документа се призовава за спиране на еврофинансирането на \"Агроферт\" - това е основаният през '90-те години на миналия век от Бабиш конгломерат, включващ фирми от хранителновкусовата, селскостопанската и химическата промишленост, както и медии. Спирането на еврофинансирането да е за период, докато тече проверката дали наистина има конфликт на интереси.  От Хавел до Бабиш... Бабиш предостави \"Агроферт\", който получава всяка година милиони евро субсидии от програмите за селско стопанство и развитие, на доверителни фондове, за да не наруши чешките закони против конфликтите на интереси. Според различни организации обаче, сред които организацията \"Прозрачност без граници\", това не е достатъчно. Причината е, че Бабиш все още е основен бенефициент на тези доверителни фондове, които сега управляват компанията му. Чешкият премиер и политическите му опоненти пренесоха тази битка в Европейския парламент днес.", "date": "2018.12.13", "title": "Европарламентът иска проверка на чешкия премиер Бабиш"}
{"url": "http://clubz.bg/77119-premieryt_obqvi_letishtata_ni_za_dokazano_shengenski", "text": "Българските летища са доказано шенгенски. Това е споделил премиерът Бойко Борисов днес в Брюксел на среща с първия зам.-председател на Еврокомсията Франс Тимерманс. Борисов участва в последния за годината Европейски съвет. Европарламентът прие вчера с огромно мнозинство петата поред резолюция, призоваваща България и Румъния да бъдат приети в Шенгенското пространство. Депутатите одобриха доклада на лидера на Партията на европейските социалисти (ПЕС) Сергей Станишев. Последната дума обаче има Съветът на ЕС, а там все още не могат да постигнат единодушие по въпроса. За пети път Европарламентът ни подкрепи за Шенген КПКОНПИ не може да конфискува при прекратяване на наказателното дело Станало е дума и за борбата на българските власти с контрабандата на оръжие, както и за действията в Държавната агенция за българите в чужбина (ДАБЧ). Борисов получил похвали за българските служби, че сами са установили и задържали съответните служители във връзка с издаването на незаконни паспорти. Премиерът добави, че е разговарял по този въпрос с германската канцлерка Ангела Меркел, от която също е получил само похвали. Той припомни, че и Германия е арестувала своята шефка на миграцията. Борисов благодарил на Тимерманс за добрия доклад за България по изпълнението на Механизма за сътрудничество и проверка (МСП). Еврокомисарят насърчил премиера ни да продължи работата по останалите изисквания за прекратяване на МСП. Двамата обсъдили и дейността на КПКОНПИ - Комисията за противодействие на корупцията и за отнемане на незаконно придобито имущество, както и наказателното преследване на уличените в незаконна дейност. Борисов увери, че скоро ще бъдат приети законовите поправки, които удовлетворяват Брюксел. КПКОНПИ не може да конфискува при прекратяване на наказателното дело", "date": "2018.12.13", "title": "Премиерът обяви летищата ни за доказано шенгенски"}
{"url": "http://clubz.bg/77115-ruski_biatlonisti_razsledvani_za_doping", "text": "По петима състезатели и функционери от националния отбор на Русия по биатлон са разследвани за допинг от австрийските власти, информира Би Би Си. Подозира се, че спортистите са приели забранен препарат по време на Световното първенство през 2017 г. Тимът на Сборная сега е на същото място, където през миналата година е протекъл шампионатът - в зимния курорт Хохфилзен, край Кицбюел. Там им предстои старт от Световната купа. Руските лекоатлети остават в изолация и догодина Руският съюз по биатлон съобщава, че състезатели и официални лица са били разпитвани от местната полиция. Според централата отборът ще продължи участието си в надпреварите до края на сезона, засега нямало нищо притеснително. Наскоро Международната федерация по биатлон обяви, че четирима руснаци са нарушили антидопинговите правила. Те очакват наказанията си.", "date": "2018.12.13", "title": "Руски биатлонисти разследвани за допинг"}
{"url": "http://clubz.bg/77110-prokuraturata_shte_moje_da_bavi_uvedomlenieto_za_zadyrjan_s_48_chasa", "text": "Прокуратурата ще има право да забавя с 48 часа уведомяването на близките на задържан. Това е записано в промените в Наказателния кодекс, гласувани окончателно днес от парламента. Към момента уведомяването на семейството и работодателя на задържания трябва да става незабавно. Отлагането ще става в случаите, когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или когато е наложително предприемане на действия от разследващите органи, чието възпрепятстване би затруднило сериозно наказателното производство. То ще се прилага в зависимост от особените обстоятелства на всеки конкретен случай, а не от вида или тежестта на самото престъпление. Решението ще се взема от прокурора на досъдебното производство, който трябва да се произнесе с мотивирано постановление. Постановлението ще може да се обжалва в съда. Депутатът от БСП Тодор Байчев заяви, че тези текстове са \"правен терор и произвол\" и с тях може да се оказва \"натиск върху задържаните лица\". Шефът на правната комисия Данаил Кирилов (ГЕРБ) обаче възрази, че мярката за неуведомяване засяга само конкретно лице, което е свързано с престъплението или по един или друг начин може да възпрепятства наказателното преследване или сериозно да затрудни наказателното производство. Според останалите промени проникването в чужд автомобил без съгласието на собственика ще се наказва с лишаване от свобода до три години. Отпадна възможността за налагане на алтернативното наказание  глоба до 3000 лв. Нелегалното производство на акцизни стоки вече ще се смята за престъпление. Който произвежда или държи с цел разпространение алкохол, алкохолни напитки или тютюневи изделия без разрешително, в немаловажни случаи се наказва с лишаване от свобода от 1 до 6 години и глоба от 20 000 до 100 000 лв., както и с лишаване от права. А който в нарушение на установения ред изготвя, държи или укрива предмети, материали или оръдия, както и технически съоръжения, за които знае или предполага, че са предназначени или послужили за изграждане на съоръжения за производство на алкохол, алкохолни напитки или тютюневи изделия, се наказва с лишаване от свобода до три години. С промените се създава регистър на лицата, които извършват внос на машини за производство на тютюневи изделия, който ще бъде към икономическото министерство.", "date": "2018.12.13", "title": "Прокуратурата ще може да бави уведомлението за задържан с 48 часа"}
{"url": "http://clubz.bg/77113-kobrata_az_sym_shahmatist_i_trudno_gubq_partiq", "text": "Кубрат Пулев се завърна в България от САЩ в доста добро настроение. В края на миналата седмица той подписа договор с прочутия промоутър Боб Аръм, човек, защитавал интересите на най-големите в историята на професионалния бокс. Кобрата подписа с един от най-влиятелните промоутъри в бокса (ВИДЕО) Така Америка и Лас Вегас са новият хоризонт на Кобрата, но пред журналисти на летище \"София\" той няколко пъти поясни, че ще настоява и в бъдеще да има мачове в България. Последният - срещу британеца Хюи Фюри, беше в зала \"Арена Армеец\". Кобрата не скри, че е получил добър контракт - с доста по-добри условия, отколкото при \"Зауерланд\", с които скъса наскоро и дори върна пари. Той ще продължи да работи с германския треньор Ули Вегнер: А как по-големият от братята Пулеви гледа на това, че големите в тежката категория - Джошуа, Дионте Уайдър, Тайсън Фюри и т.н. не го слагат в сметките? Номиниран е в десетката на Спортист на годината. Иска ли да стане №1 отново? Подготовката му за новото предизвикателство започва още в началото на 2019-а - отвъд океана. И отново бе върнат на прословутата тема за мач с Антъни Джошуа за три от поясите на тежката категория. Финалът бе за това колко е спечелил от срещата с Хюи Фюри, какво се изписало по темата и т.н.", "date": "2018.12.13", "title": "Кобрата: Аз съм шахматист и трудно губя партия"}
{"url": "http://clubz.bg/77116-zaradi_sagata_s_hranata_za_armiqta_karakachanov_slaga_kraj_na_vechnoto_objalvane", "text": "Министерството на отбраната да може да прекратява обществени поръчки за хранене на армията при форсмажорни обстоятелства – като дълги обжалвания на търговете. Това поиска днес вицепремиерът и ресорен министър Красимир Каракачанов, който бе поканен в комисията по отбрана в парламента заради разразилия се скандал с изхранването на военнослужещите. Сагата се точи от 2015 година като трима министри подред, в т.ч. Каракачанов, заради обжалвания и съдебни процедури по търг за доставчик за храна, изхранват военните „на парче“ – давайки им левовата равностойност на порциона или обявявайки малки поръчки, на стойност под 30 000 лева. Причината да се прави това е, че по закон на военните се осигуряват безплатна храна и напитки при тренировки, учебни занятия, лагери, за военните клубове, почивните станциии пр. След репортаж на бТВ за изхарчени по този начин 31 милиона лева, темата стана обект на интерес и за депутатите. И така Каракачанов се озова днес в парламентарната комисия. От думите му стана ясно, че сега за МВР има предвидена възможност при невъзможност да се сключи договор с избрана фирма за срок от над шест месеца, то министерството има право да обяви нов търг. И поиска такава възможност (породена от „тълкуване“ на Агенцията по обществените поръчки, б.р.) да бъде дадена и на Министерство на отбраната. Той отрече ведомството му да е в хипотеза на незаконосъобразни действия. През лятото на 2015 г. военните останаха без безплатна храна заради изтичане на договора на тогавашния доставчик. МО обяви нова обществена поръчка за близо 26 милиона лева без ДДС. От 16 фирми, класирани са 7. Но отпадналите подават жалби пред Комисията за защита на конкуренцията (КЗК) и пред Върховния административен съд (ВАС). Още тогавашният министър Николай Ненчев, а после и наследникът му – служебният министър Стефан Янев, предприемат „тактиката“, която се прилага и до днес – заради законовото изискване доставката на храна да не спира. Тази година ВАС излезе с окончателно решение, че процедурата трябва да продължи в някои позиции, но МО не се съобрази с това решение с мотива, че има нов Закон за обществените поръчки и прекрати търга. Армията остава без храна, готви си сама Идеята на военния министър е поръчката да бъде разбита по региони – „да няма битка между големи икономически субекти“. Юристи обаче смятат, че промяна в законодателството не може да е причина за прекратяване на обществената поръчка. Конкретно тази обаче все още е в процес на жалене, чака се произнасяне на КЗК и ако измененията, предлагани от Каракачанов минат - то той вече ще има основание да прекрати търга и да потърси нови доставчици на храна за армията.", "date": "2018.12.13", "title": "Заради сагата с храната за армията - Каракачанов слага край на вечното обжалване"}
{"url": "http://clubz.bg/77097-gerb_za_kamerite_na_izbori_po_dobre_da_ne_se_pravi_tozi_eksperiment", "text": "Ще има положителен ефект, ако се направи видеонаблюдение на изборите във всички секции само за преброяването. Това заяви председателят на правната комисия Данаил Кирилов в Народното събрание. Миналата седмица комисията, а вчера и парламентарната група на ГЕРБ подкрепиха идеята за предаване на живо на изборния ден от всяка секция. Депутатите от \"Воля\", направили предложението, започнаха да отстъпват от него още снощи. Днес и президентът Румен Радев предложи на организирана от него дискусия за промените в Изборния кодекс да се наблюдава само преброяването. Можем ли да проверим дали не сме \"мъртва душа\" по избори? Той добави, че представители на ГЕРБ при президента не е имало, не защото бойкотират неговия дебат, а защото всички са ангажирани. Но призна, че никой не е поканил Радев на комисия или в парламента, нито официално, нито по телефона, както била практиката при комуникация с президенството. Според него то няма да струва много, тъй като камери има вече инсталирани в много класни стаи, които са голяма част от секциите. Пък и резолюцията на тези камери е ниска и няма да може да се идентифицират хора или още по-малко бюлетини. Според него обаче на следващите избори този метод вероятно ще бъде критикуван и ще отпадне.", "date": "2018.12.13", "title": "ГЕРБ за камерите на избори: По-добре да не се прави този експеримент"}
{"url": "http://clubz.bg/77099-protesti_v_budapeshta_zaradi_robski_zakon_na_orban", "text": "Протести избухнаха в Унгария, след като парламентът одобри в сряда промени в трудовото законодателство в полза на работодателите, които бяха определени като \"робски закони\" от опозицията и от синдикатите. Подкрепеното от правителството предложение мина със 130 на 52 гласа и един въздържал се, въпреки усилията на опозицията да спре гласуването с пускане на сирени и свирене със свирки, както и с блокиране на достъпа до парламентарната трибуна, съобщава АП. Гласуването на промените бе забавено за кратко, когато членове на опозицията запяха националния химн. С промените  и се смекчават трудовите разпоредби, за да се компенсира все по-големият недостиг на работна ръка в Унгария. Законът също така увеличава от   изработеното допълнително време, а също така позволява на работодателите да се договарят пряко с работниците си за допълнителните часове положен труд извън колективните трудови договори и без да е нужно да се включват синдикатите в преговорите. Правителството се обоснова, че е нужна гъвкавост в трудовото законодателство, за да се удовлетворят нуждите на инвеститорите, като даде за пример германските автомобилостроители, чиито заводи подкрепят унгарския икономически растеж, а също така за да се позволи на работниците да спечелят повече пари, като работят повече часове. Опозицията обяви вотът за невалиден по процедурни причини. Преди това тя мина към реален протест като блокира стълбищата. Гневната реакция на опозиционните политици беше предизвикана и от друго гласуване за създаването на нова система на административни съдилища под контрола на правосъдния министър. Опасенията са, че те няма да бъдат независими. Наложи се ппредседателят на парламента да открие заседанието от стълбите, защото не можеше да стигне до мястото си. Въпреки всичко спорните промени, предлагани от кабинета, бяха гласувани. По-късно над 2000 души се събраха пред сградата на парламента като полицията използва сълзотворен газ срещу част от тях, съобщава Би Би Си. Протестът в сряда вечерта беше предшестван от друг през уикенда с искания за по-висока минимална заплата. Предишният закон допускаше компаниите да изискват максимум 250 часове извънреден труд в рамките на една година. Според новия закон при осемчасов работен ден новите 400 часа означават практически един извънреден час работа всеки ден, за една седмица - един допълнителен работен ден и 50 дни повече за година.  Според правителството на Орбан обаче трудовата реформа ще е добра и за работниците, не само за компаниите, които трябва да компенсират липсата на работна ръка. Но това му виждане не беше оценено положително нито от опозицията, нито от синдикатите. Съдебната реформа на Орбан също буди голяма съпротива. Критиците на новия административен съд се страхуват, че тенденцията към овладяването на различните власти от страна на управляващите ще се задълбочи с тази промяна. Новите съдилища ще бъдат наблюдавани от правосъдния министър, който ще назначава съдиите в тях. Те ще се занимават с дела, свързани с актове на държавната администрация - като е много вероятно да покриват нарушения, особено в сфери като изборите и корупцията.", "date": "2018.12.13", "title": "Протести в Будапеща заради \"робски\" закон на Орбан"}
{"url": "http://clubz.bg/77098-golemi_bitki_se_zadavat_oshte_na_18_finalite_v_shampionskata_liga", "text": "Още на осминафиналите в Шампионската лига жребият може да събере отбори, достойни за финал. Снощи приключи груповата фаза, а тегленето е в понеделник от 13 часа в централата на УЕФА в Нион. Вижте осминафиналистите в Шампионската лига  Първите мачове са на 12-13 и 19-20 февруари, а реваншите - на 5-6 и 12-13 март. В тази фаза ще се разминат представителите на една и съща страна. Както и отбори, които вече са били в една група. Победителите в квартетите ще са в една урна, а техните подгласници - в друга. Първите ще имат домакинско предимство в реваншите. От елиминациите вече ще има VAR (система за видеоповторения в помощ на съдиите), както официално реши УЕФА наскоро в Дъблин.  - може да изтегли \"Аякс\", \"Ливърпул\", \"Олимпик\" (Лион), \"Манчестър Юнайтед\", \"Рома\", \"Шалке\" - \"Атлетико\" (Мадрид), \"Ливърпул\", \"Олимпик\" (Лион), \"Манчестър Юнайтед\", \"Рома\", \"Тотнъм\"  - \"Аякс\", \"Ливърпул\", \"Олимпик\" (Лион), \"Манчестър Юнайтед\", \"Рома\", \"Тотнъм\"  - \"Аякс\", \"Атлетико\" (Мадрид), \"Ливърпул\", \"Олимпик\" (Лион), \"Шалке\", \"Тотнъм\" - \"Аякс\", \"Атлетико\" (Мадрид), \"Рома\", \"Шалке\" - \"Аякс\", \"Атлетико\" (Мадрид), \"Манчестър Юнайтед\", \"Рома\", \"Шалке\", \"Тотнъм\"  - \"Аякс\", \"Атлетико\" (Мадрид), \"Ливърпул\", \"Олимпик\" (Лион), \"Манчестър Юнайтед\", \"Рома\", \"Тотнъм\"  - \"Аякс\", \"Ливърпул\", \"Олимпик\" (Лион), \"Манчестър Юнайтед\", \"Шалке\", \"Тотнъм\" Непоставени  - \"Барселона\", \"Борусия\", \"Ювентус\", \"Манчестър Сити\", ПСЖ, \"Порто\", \"Реал\"  - \"Байерн\", \"Ювентус\", \"Манчестър Сити\", ПСЖ, \"Порто\"  - \"Барселона\", \"Байерн\", \"Борусия\", \"Ювентус\", \"Порто\", \"Реал\"  - \"Барселона\", \"Байерн\", \"Борусия\", \"Ювентус\", \"Порто\", \"Реал\"  - \"Барселона\", \"Байерн\", \"Борусия\", ПСЖ, \"Порто\", \"Реал\"   - \"Барселона\", \"Байерн\", \"Борусия\", \"Манчестър Сити\", ПСЖ, \"Порто\"  - \"Барселона\", \"Ювентус\", \"Манчестър Сити\", ПСЖ, \"Реал\"  - \"Байерн\", \"Борусия\", \"Ювентус\", ПСЖ, \"Порто\", \"Реал\"", "date": "2018.12.13", "title": "Големи битки се задават още на 1/8-финалите в Шампионската лига"}
{"url": "http://clubz.bg/77106-boqn_radev_gledam_kakyv_borec_sym_bil_snimki", "text": "Един от най-големите и колоритни спортисти на България - Боян Радев, получи награда по случай 50 години от спечелването на втората си олимпийска титла от игрите в Мексико през 1968 г. Уважиха го Световната федерация по борба и Българският олимпийски комитет (БОК). От името на двете организации специален плакет връчиха Стефка Костадинова и Цено Ценов.   На церемонията в столичен хотел присъстваха личности от българския спорт, функционери и журналисти.", "date": "2018.12.13", "title": "Боян Радев: Гледам какъв борец съм бил (СНИМКИ)"}
{"url": "http://clubz.bg/77101-vatikanyt_potvyrdi_papa_francisk_idva", "text": "Папа Франциск идва в София в началото на май 2019 г.  Новината вече беше официално съобщена от пресслужбата на Светия престол.  Главата на Римокатолическата църква ще пристигне точно около Гергьовден и ще остане в България два дни. Той бъде освен в София и в Раковски, градът, в който има тай-голямо концентрация на католическо население у нас. Папа Франциск идва в България през май догодина", "date": "2018.12.13", "title": "Ватиканът потвърди: папа Франциск идва"}
{"url": "http://clubz.bg/77117-borisov_%E2%80%9Eprosto_izumen%E2%80%9C_ot_britancite_za_%E2%80%9Ebrekzit%E2%80%9C", "text": "Борисов пристигна в Брюксел за участие в последния за годината Европейски съвет. Главна тема ще бъде „Брекзит“, който бе включен в последния момент в дневния ред. Министър-председателят отговори на въпрос на Клуб Z какви са очакванията за т. нар. предпазна мрежа за границата между Ирландия и Северна Ирландия, известна като backstop. Темата е част от проектодокумент за \"Брекзит\", който се очаква да бъде разгледан днес. ЕС: Предпазната мрежа за Ирландия е само временна Европейските лидери постигнаха споразумение за него на предишния извънреден съвет на 25 ноември. Британската премиерка Тереза Мей обаче отложи гласуването в парламента в Лондон в опита си да получи още гаранции от ЕС. Той споделил това на среща с европейските лидери, членове на Европейската народна партия (ЕНП) и с първия зам.-преседател на Еврокомисията Франс Тимерманс. Според него това е особено важно предвид атентатите и други престъпления. Именно така Бойко Борисов отговорил на въпросите защо България не е подкрепила Пакта за миграция на ООН, приет в Маракеш. Днес на срещата на ЕНП е имало минута мълчание в памет на жертвите от атентата в Страсбург отпреди два дни. Над 150 страни одобриха глобалния пакт за миграцията Журналистите припомниха на премиера, че атентаторът от Страсбург не е имигрант, а трето поколение французин. Над 150 страни одобриха глобалния пакт за миграцията", "date": "2018.12.13", "title": "Борисов „просто изумен“ от британците за „Брекзит“"}
{"url": "http://clubz.bg/77112-moje_li_rusiq_da_se_dobere_do_oblaka_na_pentagona", "text": "Технологична компания, която може да спечели договор с Пентагона за съхраняване на данните, има връзка с фирма, свързана с руски олигарх, съобщи Би Би Си. Белгиец, работил при могъщ руски олигарх, падна от 9-ия етаж в Москва Връзката може да изглежда далечна, но като се имат предвид плановете на Пентагона - да съхранява на \"облака\" секретна военна информация, сред която и кодове за ядрените оръжия на САЩ, притесненията са основателни. Не става дума за джедаите от \"Междузвездни войни\", а за една от най-амбициозните програми за модернизация на Пентагона. В момeнта голяма част от данните на американската отбрана са умишлено разпилени в няколко големи центъра за данни и множество малки.  Проектът Joint Enteriprise Defence Infrastructure (предприятие за съвместна инфраструктура за отбрана) има за цел да събере всичката тази информация в \"облак\" от разпилени по света сървъри, които са свързани в Интернет и могат да бъдат достъпни от всяка точка. Това би улеснило много работата на Пентагона и би гарантирало бърз достъп за всички, особено войници на фронтовата линия. Бюджетът на Пентагона: Повече учения в Черно море срещу влиянието на Русия Договорът е за 10 години и до момента огромни компании като Microsoft, Oracle и IBM са се включили в търга за него. Вчера Oraclе обяви процедурата за нечестна и заяви, че ще съди американската отбрана. Според някои специалисти трябва бърза модернизация на информационните масиви на Пентагона, или САЩ могат да загубят \"една бъдеща война\". Според други обаче, лесно достъпни данни за американските войници може да означава и лесен пробив до секретна информация. Друг участник в търга за JEDI е Amazon Web Services (AWS) - дъщерна компания на онлайн магазина, лидер именно в облачните услуги. Според запознати компанията е сред участниците с най-добри шансове. AWS обаче работи съвместно с C5, група за кибер-инвестиции. Тя пък е свързана с руския олигарх Виктор Векселберг, близък на Путин и един от бизнесмените в черния списък на САЩ. Всички кандидатури за търга са затворени като строго секретни и Пентагонът отказва да даде каквато и да е информация. Amazon вече струва 1 трилион долара Но според някои търгът е написан така, че да бъде спечелен от една конкретна компания. Но за разлика от България, където така се купуват автомобили за властта, в американския случай става дума за дигиталния сейф, в който ще се пазят кодовете за активиране на атомните бомби в арсенала на САЩ. Бюджетът на Пентагона: Повече учения в Черно море срещу влиянието на Русия Amazon вече струва 1 трилион долара", "date": "2018.12.13", "title": "Може ли Русия да се добере до \"облака\" на Пентагона?"}
{"url": "http://clubz.bg/77103-gazova_rezolyuciq_na_evroparlamenta_vbesi_rusiq", "text": "Една незаконодателна резолюция на Европейския парламент от сряда предизвика в четвъртък бурни реакции на високо ниво в Русия. Председателят на парламента и външното министерство днес произнесоха гневни тиради срещу призива на евродепутатите в Страсбург да бъде спрян проектът за газопровод \"Северен поток\"-2.  Резолюцията на Европейския парламент срещу реализирането на проекта \"Северен поток-2\" е приета под натиска на САЩ, който е проява на нелоялна конкуренция, заяви днес пред журналисти председателят на Държавната дума Вячеслав Володин, цитиран от ТАСС и БТА. Европарламентът: Спрете „Северен поток 2“ Още по-остра беше добре известната в България говорителка на руското външно министерство Мария Захарова. Тя предположи, че европейците или разчитат на глобалното затопляне, или са решили да минат на дърва. Тя обвини \"европейските политици\", без да назовава имена, че претендират да изразяват волята на избирателите си, но са под контрола на лобистки групи и специални служби. \"Северен поток\"-2 е замислен да удвои капацитета на вече съществуваща тръба по дъното на Балтийско море, която свърза Русия пряко с Германия. Стратегическата цел на 1200-километровата тръба с годишен капацитет за пренос на 55 млрд. куб. метра газ е заедно с \"Турски поток\" под Черно море да пренасочи руските доставки за Европа по нови трасета, които заобикалят Украйна - в момента главната транзитна страна, с чието проевропейско ръководство Кремъл е в конфликт. Заобикалянето означава, че Киев ще бъде лишен от приходите от транзитни такси и ще изчезне рискът Русия да навреди на собствените си търговски интереси в случай, че реши да нахлуе в Украйна. Европейският съюз е разделен по отношение на \"Северен поток\"-2. Докато Германия, Холандия и Австрия, чиито компании са ангажирани с газопровода, твърдят, че той е неполитическо бизнес начинание, Полша, България, Балтийските държави изтъкват, че цели да изолира Украйна, да разедини ЕС и да увеличи зависимостта му от руските доставки. София посочва, че ЕС третира по различен начин провалирия се проект \"Южен поток\", който трябваше да мине през България. България протестира срещу \"Северен поток II\" (обновена) Европейската комисия през миналата година неуспешно се опита да поеме от името на ЕС преговорите с Русия за \"Северен поток\"-2, за да гарантира, че той напълно отговаря на европейските енергийни и пазарни правила. Правната служба на Съвета на ЕС, който представлява държавите членки, осуети този опит. Междувременно, тази година, президентът на САЩ Доналд Тръмп остро критикува поименно германската канцлерка Ангела Меркел, че със \"Северен поток\" прави държавата си зависимо от Русия. По-рано тази седмица Държавният департамент на САЩ предупреди, че проектът вреди на интересите на западните съюзници и обслужва руски геостратегически цели.    Тръмп напада Германия и ОПЕК от трибуната на ООН (ВИДЕО) Резолюцията на Европарламента, която беше утвърдена с 433 гласа \"за\", 105 \"против\" и 30 \"въздържали се\", беше по инициатива на латвийската депутатка от Европейската народна партия  . В ЕП искат край на \"Северен поток 2\" и европейски \"Закон Магнитски\" България протестира срещу \"Северен поток II\" (обновена) Тръмп напада Германия и ОПЕК от трибуната на ООН (ВИДЕО) В ЕП искат край на \"Северен поток 2\" и европейски \"Закон Магнитски\"", "date": "2018.12.13", "title": "Газова резолюция на Европарламента вбеси Русия"}
{"url": "http://clubz.bg/77090-policai_pitat_mvr_kyde_sa_im_100_te_miliona_leva_ot_borisov", "text": "Това пише в писмо на най-големия полицейски синдикат - Синдикална федерация на служителите в МВР, до ръководството на Дирекция \"Планиране и управление на бюджета\" в министерството. Става въпрос за 100-те милиона лева, с които премиерът Бойко Борисов \"угаси\" (а според някои медии - \"купи\") продължителните полицейски протести от миналата зима. Това стана след среща с него в Министерския съвет на 11 януари и на старта на българското председателство на Съвета на ЕС. Което не трябваше да бъде \"помрачено\"от полицейски протести. Полицаите си тръгнаха със 100 млн. лв. от срещата с Борисов От писмото става ясно, че на служителите сега се обещават по 100 лв. награда върху заплатата. Която те искат да коригират... около 4 пъти. Писмото се появява, докато в НДК тече официалната церемония по наградите \"Полицай на годината\". Там са министър Младен Маринов главният и зам.-главният прокурор Сотир Цацаров и Иван Гешев, шефът на НСлС Борислав Сарафов и т.н.      ", "date": "2018.12.13", "title": "Полицаи питат МВР къде са им 100-те милиона лева от Борисов"}
{"url": "http://clubz.bg/77104-mojem_li_da_proverim_dali_ne_sme_myrtva_dusha_po_izbori", "text": "Възможност всеки избирател да повери дали е гласувал и създаване на изборен адрес като мярка срещу т.нар. мъртви души, пълно въвеждане на машинното гласуване, продължаване на работата по електронното дистанционно гласуване, преброителни центрове, обучения на членовете на секционните избирателни комисии (СИК), видеонаблюдение след края на изборния ден и премахване на двата протокола от броенето на бюлетините. Около това се обединиха днес на дискусия на „Дондуков“ 2, председателствана лично от президента Румен Радев, изборни експерти, представители на Централната избирателна комисия (ЦИК), на ГРАО, на неправителствения сектор, както и на парламентарните групи на БСП и ДПС. Дискусията под егидата на държавния глава бе посветена на изборното законодателство, отворено в момента за корекции от ГЕРБ и \"Обединени патриоти\" с цел да се отложи и ограничи отново въвеждането на машини във всички СИК и да се прави електронното гласуване в забвение. По традиция управляващите отказват да присъстват на каквито и да е било форуми, организирани от Радев, и днешната среща не направи изключение. Което обаче не попречи на председателя на правната комисия в Народното събрание Данаил Кирилов (ГЕРБ) да прави паралелни изказвания от сградата на парламента. Представители не бе изпратил и Министерският съвет, в чиито функции попада и организирането на изборите. Повечето от идеите за корекции в Изборния кодекс (ИК) вече са известни, но в предложенията на ГЕРБ и ОП няма и дума за „активна регистрация“, изчистване на избирателните списъци и пр., за които обикновено се твърди, че са ако не панацея, то поне стъпка към справяне с проблема с „мъртвите души“ – основно емигрирали или починали хора, вместо които някой друг гласува. Как пратихме хора в Космоса, а не можем да въведем машинно гласуване Темата бе повдигната, след като представителят на Главна дирекция „Гражданска регистрация и административно обслужване“ (ГРАО) Нина Симеонова преразказа какво пише сега в закона – как ГРАО получава информация за населението от общинските администрации и от самите граждани и така актуализира избирателните списъци, според които традиционно излиза, че близо 7 милиона български граждани имат право на глас. По данни на външно министерство и на общините се заличават лица, заявили, че ще гласуват в чужбина, както и тези, които са настанени в социални заведения, изброи Симеонова и констатира: Възможно ли е гражданин да провери впоследствие в регистрира гласувал ли е или не, попита държавният глава. И оказа се – възможно е. На принципа, на който сега всеки може да провери електронно в базата данни на ЦИК дали не е бил включен, без да знае, в подписка за подкрепа на някоя партия. Проф. Димитър Димитров, който отдавна настоява за изчистване на избирателните списъци от „мъртвите души“, отново заяви, че списъците у нас не са актуализирани от далечната 1990 година. И предложи вариант, какъвто впрочем обмисляха и от левицата – за създаване на изборен адрес на избирателя. Димитров бе и единственият, изразил съмнение, че машинното гласуване е панацеята срещу изборните манипулации, както и видеонаблюдението в секциите, което е актуално в момента за управляващите и което самият Радев предложи. По думите му въпросът с изборните манипулации в СИК може да се разреши най-лесно с около 200 преброителни центрове в цялата страна с добре обучени служители. Останалите участници обаче поискаха машини навсякъде, в т.ч. депутатите Крум Зарков и Филип Попов от БСП и Хамид Хамид от ДПС. От ЦИК, които твърдят, че не могат да изпълнят сегашния закон, според който машини трябваше да има във всички секции и за всички видове избори от 2016-а насам и на практика законът се нарушава, срамежливо си замълчаха по този въпрос. Дори в бразилските джунгли се гласува с машини, защо в България да не може? Сега ОП и ГЕРБ се канят да приемат нови текстове, с които машините се ограничават. По повод на машините се изказа и математикът и директор на държавната „Информационно обслужване“ АД (ИО) Михаил Константинов. Както е известно, в проекта за изменения на ИК ГЕРБ и „патриотите“ изрично са записали, че те ще се произведат от ИО – и като хардуер, и като софтуер. Но ИО не само че не иска, а и не може. По думите на Константинов в действителност ако ще се въвежда машинно гласуване във всички около 12 500 секции в страната и чужбина, това ще отнеме много време. Просто и най-големите фирми нямали възможност да осигурят 16 000 машини (10-15% застраховка) в кратките срокове до вота за Европарламент през май 2019 г. Голямо внимание на дискусията бе обърнато на огромния брой сгрешени протоколи от СИК, както и на факта, че у нас има средно 5-6 процента недействителни бюлетини. А вместо отговор шефката на ЦИК Ивилина Алексиева се самопохвали – себе си и администрацията: Оказа се, в ЦИК не са обсъждали и друг наболял проблем – този с двата „официални“ протокола. Както е известно, сега масово членовете на СИК не попълват данните от гласуването в черновите, а директно в беловите. Понеже имат две белови обаче, често страници от едната се подменят със страници от другата, въпреки че е видно от фабричните им номера, че са от два различни протокола. ЦИК често се принуждава не само да разчита какво са искали да кажат „авторите“ с многото си задрасквания, но и да приема такива протоколи като окончателни изборни резултати. А всъщност няма гаранция, че няма и манипулации. Машинно гласуване за всички? Не и според ГЕРБ и \"патриотите\" По този повод Михаил Мирчев (ГИСДИ) предложи протоколът да не е хвърчащи листчета с номерация, а да е едно книжно тяло. Всички се съгласиха и да има само един финален документ и повече чернови. Лайтмотив на срещата бе въвеждането на видеонаблюдението, което предложиха от „Воля“ (откъдето също не изпратиха представител днес, защото мястото на дебатите не било на „Дондуков“ 2) и което иска самият Радев. Очаквано полемика имаше по въпроса: ако се снима – къде и кога и най-вече как. Хамид Хамид пък поиска камери и по време на гласуването, и пред секциите, и при броенето – което се счита за лоша идея предвид точно гореизброените „дилъри“. А Румен Радев иронизира позицията му: След като се чуха противоречиви мнения относно сигурността на гласуването по интернет, думата взе Атанас Темелков, председател на Държавна агенция „Електронно управление“, за да даде уверение: „В състояние сме да изградим такава система само когато има ясни правила.“ В действителност на ДАЕУ й бе вменено да направи тестове и да изготви обществена поръчка за електронното управление, тъй като според сегашния Изборен кодекс трябва да гласуваме за евродепутати догодина по електронен път. Но това няма да се случи, ако проектът на ГЕРБ и ОП за изменение мине в залата окончателно. Дори в бразилските джунгли се гласува с машини, защо в България да не може? Машинно гласуване за всички? Не и според ГЕРБ и \"патриотите\"", "date": "2018.12.13", "title": "Можем ли да проверим дали не сме \"мъртва душа\" по избори?"}
{"url": "http://clubz.bg/77105-manifestaciqta_na_stroitelite_bila_finansirana_ot_golemi_firmi", "text": "Три големи фирми - ГБС АД, \"Хидрострой\" АД, \"Джи Пи груп\" АД, са финансирали с по 20 хил. лв. вчерашния протест на строителите в София. Това заявиха от \"Демократична България\". В декларация се посочва, че именно тези фирми получават големите обществени поръчки. Според \"Демократична България\" това не е протест, а манифестация в полза на властта, която обаче не се подкрепя от много по-малки фирми. Демонстрацията на строителите - срещу \"атаките\" на БСП Ето какво се казва декларацията:", "date": "2018.12.13", "title": "Манифестацията на строителите била финансирана от големи фирми"}
{"url": "http://clubz.bg/77093-gerb_i_bsp_zamryznaha_na_razlika_ot_15", "text": "Задържане на електоралните нагласи спрямо стойностите от ноември. Това отчитат от \"Тренд\" в декемврийското си национално представително изследване. То е проведено между 30 ноември и 7 декември сред 1007 души в цялата страна. Данните сочат моментно прекратяване на тримесечната тенденция (септември, октомври и ноември) на ерозия в обществената подкрепа към управляващата партия, отбелязват от социологическата агенция. ГЕРБ запазва лидерската си позиция, но с минимална преднина от 1,5 процентни пункта спрямо основния си опонент в лицето на БСП (20,7%). Не се отчита и сериозна динамика спрямо предходния месец и при останалите политически субекти. ДПС си държи третото място, а дистанцията от \"Обединени патриоти\", като разликата между тях е в рамките на 2 процентни пункта. Рейтингът на Бойко Борисов е без промени спрямо предходния месец. 35% одобряват работата на премиера, половината от българите не я харесват. \n\tПарламентът и правителството задържат нива на подкрепа за своята работа, подобни на тези от последните няколко месеца. Спад в положителната оценка за работата регистрираме при президента, като през декември 55% дават положителна оценка, а 27% отрицателна.   Предстоящите празници дават лек тласък на повишаване на оптимистичните нагласи (от 46% през ноември до 49% през декември), а песимистите спадат от 42% през ноември до 39% през декември. 37% от българите са на мнение, че 2018 година беше добра година за България, докато 43% са на обратното мнение. В сравнение с проучването на „Тренд“ точно година по-рано регистрираме по-лоши оценки в сравнение с тогава, когато повечето българи (47%) са били на мнение, че годината е била добра, докато 36% са я оценили като лоша. В демографските разбивки относно оценката за 2018 г. прави впечатление, че сред по-младите респонденти и тези с по-високи доходи и образование преобладават добрите оценки. За повече от половината българи (52%) пък 2018 г. е била добра година в личен план, докато за една трета – лоша. Съотношението е сравнимо с оценките в края на миналата година, когато 58% от анкетираните твърдят, че е била добра, докато 31% – че е била лоша година. За сметка на преобладаващите песимистични оценки за 2018 г. очакванията за 2019 г. са по-скоро положителни. 43% са на мнение, че 2019 г. ще бъде добра година за България, а малко под една четвърт (23%) имат по-скоро лоши прогнози. Подобни са и очакванията на българите в личен план за 2019 г., като 47% са оптимисти срещу 19%, които са песимистично настроени. Изследователски център „Тренд“  Вестник „24 часа“ 1007 ефективни интервюта на възраст 18+ г. За пълнолетното население на страната Пряко полустандартизирано интервю „лице в лице“ 30 ноември – 6 декември 2018 г. Двустепенна гнездова извадка след предварителна стратификация по региони ±3.1% ", "date": "2018.12.13", "title": "ГЕРБ и БСП замръзнаха на разлика от 1,5%"}
{"url": "http://clubz.bg/77095-posleden_shans_da_go_vidim_predi_da_umre", "text": "Малцина се шегуват със собствената си смърт, 79-годишният Джон Клийз обаче няма против да дразни Дявола и обикаля света с    , наречено  . Така че да не пропускаме тази възможност! Комикът от легендарната трупа „Монти Пайтън“ ще излезе пред българската публика на 4 септември 2019 г. в зала 1 на НДК. Организатори на гастрола му са „Комеди клуб София“. Това ще бъде първото гостуване на Клийз в България на сцена – той е посещавал страната ни и през 2015-а за снимките на филма Albion: Rise of Dannan – фантастична сага, в която британецът играе зъл тиранин. Филмът излиза на световните екрани през 2016-а, но не у нас. Джон Клийз, наричан Кръстника на модерната комедия, е популярен с участието си в шоуто „Летящият цирк на Монти Пайтън“, задържало се на екран от 1969-а до 1974 г., с ролите си във филмите  „Риба, наречена Уанда“, „Свирепи създания“, сериала „Фолти тауърс“… През април стана ясно, че Клийз се завръща на малкия екран и ще се снима в ситкома на Би Би Си „Задръж залеза“   Сериалът е от единадесет епизода и е по сценарий на номинирания за „Оскар“ Чарлс Макюън. По-рано през годината Клийз обяви, че му е писнало от  на британската преса и в знак на протест през ноември се премести да живее на малкия карибски остров Невис с население от едва 11 хил. души. Комикът е дългогодишен поддръжник на либералдемократите. През 1999 г. отказва благородническа титла и доживотно място в Камарата на лордовете. Подкрепя също и излизането на Великобритания от Европейския съюз, но казва, че дебатите около \"Брекзит\" са  Билетите за шоуто на Джон Клийз са на цени от 55 до 68 лв. и са вече в онлайн продажба.", "date": "2018.12.13", "title": "Последен шанс да го видим, преди да умре"}
{"url": "http://clubz.bg/77088-shestima_shefove_v_api_na_syd_zaradi_lampata_ubila_jena_v_tunel_obvinenie", "text": "Окръжната прокуратура в София праща на съд 6 длъжностни лица от Агенция „Пътна инфраструктура“ (АПИ) заради инцидента, при който жена загина, ударена от осветително тяло в тунел \"Ечемишка\" по АМ \"Хемус\". Двама от тях са бивши председатели на пътната агенция - Лазар Лазаров и Дончо Атанасов. Вторият е в управата на институцията и в момента. От тази нощ отварят тунел \"Витиня\" Нелепият инцидент стана в единствената отворена тръба на тунела на 5 февруари 2017 г. (докато другата се ремонтираше). Братът на Елена Михайлова я вози, когато върху тях пада корозирала лампа. Тя убива седящата на дясната седалка до шофьора Елена, а водачът е леко ранен. Уволнения в пътната агенция. Заради смъртта в \"Ечемишка\" Шестимата ще отговарят за това, че   – престъпление по чл. 343, ал. 1, б. “в“ във вр. с чл. 342, ал. 2 във вр. с ал. 1 от НК. Прократурата праща на съд: - Лазар Лазаров в качеството му на председател на управителния съвет на АПИ и служител по транспорта  Градският съд ще гледа насила делото срещу шефа на АПИ Лазар Лазаров - Илиана Захариева в качеството й на член на управителния съвет на АПИ и служител по транспорта (която бе освободена на 13 юни същата година). Уволнения в пътната агенция. Заради смъртта в \"Ечемишка\" - Дончо Атанасов в качеството му на член на управителния съвет и председател на УС на АПИ и служител по транспорта; - Георги Златев – директор на дирекция „Поддържане на пътната инфраструктура“ в АПИ и служител по транспорта; - Н. Сачанска – началник-отдел „Основен ремонт и поддържане“ в дирекция „Поддържане на пътната инфраструктура“ в АПИ и служител по транспорта; и - Г. Фучеджиев – старши експерт в отдел „Основен ремонт“ на дирекция „Поддържане на пътната инфраструктура“ в АПИ и служител по транспорта. На 5.02.2017 г. около 12.00 часа в лявата транспортна тръба на тунел „Ечемишка“, намиращ се в района на 40-и и 41-ви километър на автомагистрала „Хемус“, е навлязъл лек автомобил м. „Ауди“, управляван от свидетеля Н. Николов, а на предна дясна седалка се е возела Е. Михайлова – сестра на водача на автомобила. Установено е, че автомобилът се е движил със скорост около 50 км/ч, която е максимално допустима. В този период от време в тази транспортна тръба е организирано временно двупосочно движение, тъй като дясната транспортна тръба на тунел „Ечемишка“ е била в ремонт. Когато автомобилът м. „Ауди“ се е намирал на разстояние около 39-396 м от началото на тунела в посока гр. Ботевград – гр. София, настъпва разрушаване на дясната надлъжна метална конструкция, върху която са окачени осветителните тела в тунела. То стартира с разрушаване на връзката между две съседни надлъжни греди. Надлъжната П-образна греда, разположена непосредствено зад разрушената връзка, заедно с монтираните върху нея осветителни тела падат върху пътната настилка. Последвало е частично разрушаване на двете съседно разположени връзки, при което две П- образни греди заедно с монтираните върху тях осветителни тела, увлечени от първата греда, също са паднали. Една от гредите е попаднала върху покрива на автомобила. Поради напречно транслационно преместване в посока обратна на посоката на движение на автомобила гредата е пробила дясната част на панорамното стъкло, проникнала е в автомобила и се е забила в тялото на Е. Михайлова. Водачът на МПС не е имал каквато и да е възможност да избегне произшествието – установено е, че опасната зона на автомобила в конкретния случай е била в размер на 36-37 м, а когато разрушаването е започнало, той се е намирал на 13 м от мястото на удара с падналата греда. От този удар пострадалата е получила съчетана тежка гръдна и коремна травма, с тежки увреждания на черния дроб, несъвместими с живота, и остра кръвозагуба, довели до травматичен шок. Смъртта е настъпила в кратък времеви интервал след инцидента и предвид тежестта на уврежданията е била неизбежна. В хода на разследването на Окръжна прокуратура–София е установено, че стоманената конструкция за окачване на осветителните тела е монтирана през 1984 г. и е пусната в експлоатация в началото на 1985 г. В периода от пускането в експлоатация до инцидента на 05.02.2017 г. са били извършвани редица огледи – през 1999 г., през 2004 г., през 2008 г., през 2012 г., през 2015 г. и през 2016 г. При всички огледи експертите са давали препоръки за подновяване на антикорозионната защита, но това нито веднъж не е било изпълнено. Техническата експертиза е посочила, че от 1996 г. стоманената конструкция на съоръжението е повредена и следва да се поднови, тъй като е подложена на активна корозия в изключително неблагоприятна среда /постоянна влага, вредни газове, прах и др./. От направения оглед на стоманената конструкция е установено, че корозията на елементите е неравномерна с характерните признаци на язвена /петниста/ корозия, т.е. проникване на голяма дълбочина в тесни зони, над 50%. При извършеното изследване е установено,  Според заключението на вещите лица основната причина за станалата авария на надлъжните стоманени греди, носещи осветителните тела, е липсата на нормална експлоатационна поддръжка на конструкцията и оставянето й без антикорозионна защита повече от 20 години. По делото са събрани данни за предхождащи произшествието пропадания на осветителни тела на пътното платно, както и за провиснали и паднали метални профили от носещата конструкция. През 2004г. и през септември 2009 г. са извършени технически прегледи на тунел „Ечемишка“, при които е констатирано лошото състояние на осветителната система, висока степен на корозия на носещата конструкция, чести повреди вследствие на къси съединения, пропадания на осветителни тела и опасност от пътнотранспортни произшествия. От 2004 г. до настоящия момент от „Автомагистрали“ ЕАД /дружеството, осъществяващо поддръжка на тунела по договор/ до АПИ са изпратени множество писма, доклади, констативни протоколи и др. документи за тежкото състояние на осветителната уредба и носещата конструкция. По докладите и сигналите ръководството на АПИ не е предприело съответни действия. На 7.08.2015 г. АПИ е сключила договор с „Ферокс къмпани“ ЕООД, на което е възложила извършването на оценка на текущото състояние на осветителните уредби на тунел „Ечемишка“ и др. тунели. В изпълнение на този договор „Ферокс къмпани“ ЕООД на 4.01.2016 г. изпраща доклад до АПИ, в който е посочено, че „осветителните тела падат върху платното, че конструкцията е със сериозна пробивна корозия на много места и самоволно падат парчета върху пътното платно и движещите се автомобили, че положението в „Ечемишка“ е най-зле, като там инсталацията може да се определи като ОПАСНА!“. В този доклад е отправена препоръка за подмяна на конструкцията и осветителните тела в тунела. С решение от 20.01.2016 г. управителният съвет на АПИ е приел доклада за извършения одит на функционалното и енергетично обследване на осветителните системи на тунелите, изготвен от „Ферокс къмпани“ЕООД.  Така Д. Атанасов, Лазар Лазаров и И. Захариева като членове на УС на АПИ са нарушили правилата за експлоатация на пътното съоръжение и не са изпълнили нормативно установените си задължения и тези, произтичащи от характера на работата за: - назначаване на комисия от независими експерти със задача да направят анализ на рисковете при установената промяна в условията за експлоатация в тунела; - осигуряване на необходимите средства и възлагането на ремонт или отстраняване на крайно опасната силно корозирала, деформирана стоманена конструкция, на която е окачена осветителната уредба; - предприемане на мерки за организиране отстраняването на констатираните неизправности в лявата тунелна тръба на тунела „Ечемишка“ след изтичане на проектния експлоатационен срок; - гарантиране на нормалната експлоатация и осигуряване безопасността на автомобилния трафик в тунела. Г. Златев като директор на дирекция „Поддържане на пътната инфраструктура“ – АПИ, Н. Сачанска като началник-отдел „Основен ремонт“ в дирекция „Поддържане на пътната инфраструктура“ - АПИ, и Г. Фучеджиев като старши експерт в отдел „Основен ремонт“ на дирекция „Поддържане на пътната инфраструктура“ в АПИ не са изпълнили задълженията си по изготвяне на становища и заключения относно фактическото състояние на тунела при установената промяна в експлоатацията му, по одобряване на задания, ръководство и контрол на дейността, свързана с ремонта и поддържането на пътното съоръжение - тунел, разработване на планове, бюджети и програми за ремонт и поддържане - при установената промяна в условията за експлоатация в тунела - предприемане своевременни мерки за извършване на профилактични ремонтни дейности, предотвратяващи или ограничаващи интензивността на корозията по металната конструкция в лявата тръба на тунела или отстраняване на крайно опасната силно корозирала, деформирана стоманена конструкция, на която е окачена осветителната уредба, по предприемане на мерки за организиране отстраняването на констатираните неизправности в лявата тунелна тръба на тунела „Ечемишка“ след изтичане на проектния експлоатационен срок и по гарантиране на нормалната експлоатация и осигуряване безопасността на автомобилния трафик в тунела. По делото са събрани множество доказателства, вкл. заключение на експертиза относно състоянието и корозията на метала на носещата конструкция на осветителната уредба на тунела, изготвено от Института по металознание – БАН. Основните изводи относно причините за разрушаването на металната конструкция, настъпилото произшествие, извършените проверки на тунела и действията на АПИ са в резултат от заключението на комплексна експертиза, изготвена от седем вещи лица със съответна специалност. Уволнения в пътната агенция. Заради смъртта в \"Ечемишка\" Градският съд ще гледа насила делото срещу шефа на АПИ Лазар Лазаров Уволнения в пътната агенция. Заради смъртта в \"Ечемишка\"", "date": "2018.12.13", "title": "Шестима шефове в АПИ на съд заради лампата, убила жена в тунел (ОБВИНЕНИЕ)"}
{"url": "http://clubz.bg/77089-es_predpaznata_mreja_za_irlandiq_e_samo_vremenna", "text": "Предпазната мрежа, или т.нар. backstop, е само временна мярка. Тя не е желателен резултат и единствената му цел е предотвратяване на твърда граница между Ирландия и Северна Ирландия. Това според „Политико“ се съдържа в проектозаключенията на Европейския съвет за „Брекзит“, които се очаква да бъдат одобрени днес в Брюксел. Дипломатически източник потвърди новината пред Клуб Z. ЕС се готви за „Брекзит“ без сделка Появи се нов план за \"Брекзит\" - без \"отровните хапчета\" на Мей Европейските лидери могат да отидат и по-далече, продължава „Политико“. Възможно е те да заявят, че целта на предпазната мрежа е да бъде временно решение, докато бъде сключено търговско споразумение. Те искат то да бъде готово до края на преходния период след „Брекзит“, което ще означава, че backstop няма да бъде задействан. На вечерята днес лидерите на 27-те страни членки без Великобритания ще потвърдят, че ЕС подкрепя споразумението за напускане и смятат да го ратифицират. В текста също така е записано, че „Брекзит“ не подлежи на предоговаряне. И това е всичко, което британската премиерка Тереза Мей може да се надява да получи, смята изданието. Възможно е също така европейските лидери да обявят, че са готови дали Обединеното кралство може да получи още някакви гаранции, стига да не противоречат на споразумението за „Брекзит“. Според „Политико“ това трябва да бъде разчетено като знак, че Тереза Мей е надеждата на ЕС за „Брекзит“ със сделка, както и за единство в редиците на Съюза. Председателят на Европейския съвет Доналд Туск съобщи в туитър, че ще се срещне с Мей \"за разговори в последния момент\". Това ще стане непосредствено преди началото на днешната среща на върха на ЕС.     Появи се нов план за \"Брекзит\" - без \"отровните хапчета\" на Мей", "date": "2018.12.13", "title": "ЕС: Предпазната мрежа за Ирландия е само временна"}
{"url": "http://clubz.bg/77091-glasi_li_putin_dyshterq_si_za_vlastta", "text": "Беше телевизионен репортаж по обичайната схема на руската държавна телевизия. След новините от деня миналия четвъртък тв “Россия” излъчи около три минути и половина репортаж за дейността на фирмата за високи технологии “Иннопрактика”, която предизвиквала интерес сред международни предприятия. В науката Русия е в крак с времето, гласеше посланието. Показан беше апарат, измерващ мозъчните вълни. Не би си струвало да се говори за този кратък репортаж, ако след две минути не се беше появила някоя си Катерина Тихонова. За руснаците би следвало да са познати нейният начин на говор, високото й чело и специфични скули на лицето. Явно директорката на фирмата “Иннопрактика”, която получава завидни държавни поръчки, е по-голямата дъщеря на руския президент Владимир Путин. Тази жена никога преди не се беше появявала по телевизията. За руските медии е валидно строго табу относно семейството на Путин. И изведнъж тя се появява по руската телевизия, и то в най-гледаното време. Естествено че не беше представена като дъщеря на Путин. В една страна, където истинската политика не се осъществява в Думата, а зад затворени врати, краткото появяване на Тихонова на тв екран оставя отворени въпроси:  На мига Ютюб, блогъри и кои ли още не започнаха да спекулират с темата – дали оттук насетне руснаците все повече ще чуват за Тихонова. Твърде вероятно било тя да е престолонаследничката на Путин. След няколко години 32-годишната сега жена можела да поеме президентския пост, и то в съзвучие с конституцията. ( Действително се множат сигналите, че в Русия предстои смяна на елитите, при която децата на предани на Путин чиновници и технократи ще заемат най-високи държавни постове. Новият министър на земеделието е Дмитрий Патрушев. Той е син на отколешния съратник на Путин Николай Патрушев, председател на руския Съвет по сигурността и бивш началник на мощната служба за вътрешно разузнаване ФСБ (Федерална служба за безопасност). Означава ли това, че и относно най-високия пост в Русия Кремъл обмисля наследяването му по роднинска линия? Ако е така, 66-годишният Путин би следвало да е готов да сдаде властта и да се оттегли като президент. И то не като при рокадата през 2008 г. с Дмитрий Медведев, който стана държавен глава, а Путин премиер. Спекулациите относно оттеглянето на Путин са толкова стари, колкото продължителна е и кариерата му в Кремъл. През април 2003 г., през третата година от президентването на Путин, известният московски политически съветник Дмитрий Белковски предрече скорошен край на режима на Путин. Путин бил тоално отслабен, елитите загубили доверието си в него. Общият кандидат на олигарсите бил Михаил Ходорковски. Няколко месеца по-късно той беше арестуван от ФСБ, разбит беше нефтеният му концерн \"Юкос\", а Путин остана на власт. През април 2007 г., малко преди Медведев да стане президент, известният критик на Кремъл Гари Каспаров беше на мнение, че в най-близко време предстоял колапс на властовите структури в Кремъл, елитите се изпокарали. Тогавашното опозиционно сдружение на Каспаров \"Другата Русия\" трябвало да удържи само още половин година и тогава при действително свободни избори ще има шанс да поеме властта. Единадесет години по-късно Каспаров живее в изгнание в САЩ, а Путин все още е в Кремъл. През декември 2012 г. московският политолог и публицист Андрей Пионтковский предвеща края на \"путинизма\". Режимът на Путин бил пародия на Съветския съюз, отдавна останал в историята. \"Митът Путин\"» бил мъртъв, за което свидетелствали масовите протести при преизбирането му за президент. Малко по-късно последва отговорът на Путин. Като реакция на протестите на Майдана в Киев през 2014 г. Путин нагази в Украйна и окупира Крим. Обикновените руснаци ликуваха, обладани от радост, че Русия си е възвърнала националното величие. С всеки изминал ден Путин все повече се превръщаше в обичан национален лидер. За руски политически наблюдатели това не беше повод да сложат край на спекулациите си. Акцентът беше: санкциите на Запада ще принудят Русия да падне на колене, което ще е краят на режима на Путин. През август 2015 г. основателят и първи главен редактор на всекидневника \"Комерсант\" Владимир Яковлев написа, че през следващите месеци в Русия предстои или опасна смяна на властта, или опустошителна социална криза с растяща улична престъпност. Какво се случи? Нищо. Когато става дума за бъдещето на Путин, в прогнозите си политолозите познават толкова, колкото и астролозите. През 2012 г. Михаил Левин пророкува заника на Путин в близките две години. От години властовата система на Путин се доказа като невероятно гъвкава. Външнополитически в някои западни държави могат да го смятат за низвергнат, но вътрешнополитически досега той устоя през всеки период на несигурност благодарение и на брутални агресии зад граница като войната в Грузия и Източна Украйна. Когато сега се множат спекулациите относно смяна във властта, това няма нищо общо с лошите резултати от социологически проучвания, а с факта, че последният му президентски мандат приключва през 2024 г. Руската конституция ограничава мандатите на два последователни. Путин веднъж преодоля пречката чрез рокадата с Дмитрий Медведев през 2008 г. Защо пък да не намери нов път, за да остане на власт? След 6 години Владимир Путин ще е на 72 години, на колкото днес е Доналд Тръмп.", "date": "2018.12.13", "title": "Гласи ли Путин дъщеря си за властта?"}
{"url": "http://clubz.bg/77092-na_pyrvo_chetene_kraqt_na_bezrazbornoto_stroitelstvo_se_otlaga_pak", "text": "Отлагането на влизането в сила на изисквания за наличие на общи устройствени планове на общините и само в тези случаи да се разрешават строежи извън урбанизирани територии например вече е факт на първо четене. Депутатите гласуваха промени в Закона за устройство на територията, предложени от ГЕРБ, и нито един народен представител не беше против. Опозицията от БСП се въздържа.  Очаква се окончателното гласуване да е другата седмица, а с това новият срок, в който всички 265 общини трябва да имат ОУП, а ако нямат - ще има ограничения в строителството, ще стане 1 януари 2021 г. Иначе изискванията трябваше да са факт от 1 януари 2019 г. Девет години не стигат, продължава безразборното строителство Целта на изискванията за ОУП и забраната при липса на такъв да се строи извън урбанизираните територии на общините беше да се спре безразборното и най-често твърде съмнително застрояване, например по Черноморието и в останалите курорти. Девет години обаче не стигат за това - защото удължаването на срока е трето поред. Повод за новото отлагане е обстоятелството, че в голяма част от общините все още не са налице одобрени и влезли в сила общи устройствени планове. Според управляващите забавянията са свързани с оспорване на процедурите за избор на изпълнител по реда на Закона за обществените поръчки; затруднено набавяне на необходимите изходни данни и информация, свързани с устройството на съответните територии; продължителност на процедурите за обществено обсъждане; забавяне на съгласувателните процедури с централни и териториални администрации, експлоатационни дружества и най-вече с Министерството на културата и Министерството на околната среда и водите и обжалване на екологичните оценки.  Вносителят на законопроекта Александър Ненков от ГЕРБ заяви, че с неохота са предложени тези промени. Само 70-80 общини в страната имат ОУП въпреки задължението за това, а има и общини, които не припознават важността на този проблем, твърди депутатът. Според него трябва да се прецизират текстовете и отсрочката да не важи за всички общини, а само за тези, които по обективни причини не са започнали изработването на тези планове. ДПС подкрепя предложението за удължаване на срока, каза Танер Али. По думите му обаче трябва да се помисли за финансова подкрепа за онези общини, които са с по-малък бюджет и нямат възможност да изработят такива планове. Ненков отговори, че проблемът не е липсата на пари, защото всяка година от бюджета на регионалното министерство се заделят около 5 млн. лв. за целта. Има обаче липса на желание от страна на някои общини да изработят ОУП.", "date": "2018.12.13", "title": "На първо четене: краят на безразборното строителство се отлага. Пак"}
{"url": "http://clubz.bg/77085-neunishtojima_li_e_tereza_mej_ili_ima_kysmet_s_oponentite", "text": "Западни издания, цитирани от БТА, коментират получения вчера от британския премиер Тереза Мей вот на доверие от депутатите консерватори. Журналистката отбелязва, че въпреки факта, че Мей може би е най-лошият тактик на всички времена, тя е успяла да се задържи на премиерския пост поне за още една година. В сравнение с опонентите си Мей е гений на стратегиите и падането и от власт можеше да доведе до много по-тежки последици за британската политика, посочва Тойнби. Изданието отбелязва, че в много отношения Мей има късмет с опонентите си, на които им липсва разум, които не действат навреме и са прекалено разединени и объркани, че да бъдат сериозна опозиция. Вестникът припомня, че поне от формална гледна точка лидерството на британския премиер не може да бъде оспорено отново през следващите 12 месеца, но смята, че бъдещето й начело на партията е под въпрос.  \"Файненшъл таймс\" пише, че Мей е оцеляла след опита да бъде свалена, но с цената на разделение в Консервативната партия. Изданието изтъква, че Мей е платила висока цена за вчерашната си победа, като има предвид даденото от премиера пред депутатите обещание, че ще се оттегли от партийния си пост преди следващите избори. Ако въобще има празненства по случай вчерашната победа на Мей, то те ще бъдат кратки, а бъдещето на постигнатата от нея сделка с Европейския съюз изглежда по-неясно от всякога, тъй като Мей не разполага с необходимото мнозинство в парламента за одобряване на споразумението, пише изданието. \"Мей засилва позициите си спрямо Европейския съюз, след като получи доверието на депутатите от Консервативната партия\", пише вестник \"Монд\" и подчертава, че настойчивостта на Мей за пореден път е надделяла над атаките на тези, които искат да провалят нейната сделка за \"Брекзит\".", "date": "2018.12.13", "title": "Неунищожима ли е Тереза Мей, или има късмет с опонентите?"}
{"url": "http://clubz.bg/77084-kyde_sa_pavetata_ot_ulicite_na_sofiq_syvetnici_sezirat_prokuraturata", "text": "Столичната община ще обяви до дни резултатите от проверката къде се съхраняват паветата, премахнати от улиците на града при ремонтите. Проверката е назначена още през миналата година по думите на кметицата Йорданка Фандъкова. Темата обаче е актуална отново, защото резултат още няма, а и двама общински съветници от десницата - Иво Божков и Марта Георгиева, подадоха сигнал в прокуратурата. В сигнала се твърди, че има данни за изчезнали 8000 тона павета при ремонтите в София.   Той призовава прокуратурата да направи сериозна проверка, а гражданите, които имат повече информация или данни, да допълват сигнала.  ", "date": "2018.12.13", "title": "Къде са паветата от улиците на София? Съветници сезират прокуратурата"}
{"url": "http://clubz.bg/77087-v_bylgariq_hem_prenaselenost_hem_izlishyk_ot_jilishta", "text": "В България две трети от младежите живеят в условия на пренаселеност, но същевременно има 1,2 млн. необитаеми жилища. Това показва анализ на Евростат за жилищните условия в ЕС през 2017 г. Около 62 процента от младите българи във възрастовата категория 15-29 години, или близо две трети от младото поколение у нас в тези възрастови граници живее в пренаселени жилищни условия. Средният показател за наличието на тежки жилищни условия за младите европейци в ЕС е бил 27 на сто. Пред нас по този показател се нарежда единствено Румъния, където 65 на сто от младежите там на възраст 15-29 г. живеят в условия на пренаселеност.  Пренаселеността на жилищата у нас като цяло е била по-висока в градовете - 48 на сто, в сравнение със селските райони, където пренаселеността е била 33 на сто. Освен това по данни на НСИ у нас около 1 милион домакинства живеят в жилища, които се споделят от повече от едно семейство, тоест в едно жилище съжителстват няколко поколения, като в големите градски центрове приблизително 6-8 души живеят в двустаен апартамент от 60 квадратни метра. Най-засегнати от нивата на пренаселеност са били домакинствата, които живеят в риск от бедност - 50 на сто от българите с ниски доходи са страдали и от липса на нормални жилищни условия. Децата и тийнейджърите в подобни домакинства са били още по-потърпевши откъм нормални жилищни условия. 80 на сто от подрастващите в условия на риск от бедност са страдали и от липса на нормални жилищни условия. На този фон съществува и друга диспропорция - у нас има около 3,9 милиона жилищни единици, но домакинствата у нас, които са около 3 милиона - обитават 2,7 милиона жилища, тоест съществува огромен жилищен излишък от близо 1,2 милиона жилища. В градските райони у нас има незаети около 650 хиляди жилища - 25 процента от жилищния фонд в градовете, а в селските райони - около 580 хиляди, или 43 на сто от жилищата в селата. Тази статистика включва както вилни имоти, които не се ползват целогодишно, така и необитаеми с години имоти, които обаче имат собственици. Само в столицата и областта незаетите жилища са около 200 хиляди, в Бургас - около 120 хиляди, във Варна - 80 хиляди, и т.н. Около 27 процента от младите европейци на възраст 15-29 години, или 1 от всеки 4 жители на ЕС в тази възрастова категория са били принудени да живеят в пренаселени жилища, показват данните на Евростат. Като цяло в пренаселени жилища живеят общо около 17 на сто от домакинствата в ЕС-28, отчита европейската статистика. Най-нисък е бил делът на младите европейци на възраст 15-29 години, които живеят в пренаселени жилища в Малта - едва 4 на сто, в Кипър и Ирландия - по 6 на сто, в Белгия - 8 на сто, в Холандия и Испания - по 10 на сто, и др. На другия полюс по този показател са били Румъния - 65 процента, България - 62 процента, Унгария - 57 процента, Хърватия - 55 процента, Полша и Латвия - по 50 процента, и др. Тоест близо една четвърт от държавите членки са имали процент на пренаселване за младите хора през 2017 г., който е бил по-висок от средния за ЕС /27 на сто/. Сред тях Словакия, Латвия, Полша, Хърватия, Унгария, България и Румъния са имали данни за повече от половината от младото население, което е живяло в пренаселени домакинства. Според показателите на Евростат човек се счита за пребиваващ в пренаселено домакинство, ако домакинството не разполага с минимален брой стаи, които да съберат под един покрив следните варианти: по една стая за домакинство, по една стая за лице над 18 години, по една стая за две деца под 12 години, както и по една стая за две лица от един и същи пол между 12-17 години, уточнява анализът на Евростат.", "date": "2018.12.13", "title": "В България - хем пренаселеност, хем излишък от жилища"}
{"url": "http://clubz.bg/77086-biznesmenyt_vaklin_za_ivancheva_edin_samozabravil_se_velmoja", "text": "Бизнесменът Александър Ваклин, който подаде сигнала за подкуп срещу бившата вече кметица на столичния район \"Младост\" Десислава Иванчева, обяви пред бТВ, че изтекли в определени медии все още непрочетени в съда записи на разговори от СРС \"отразяват случилото се през април\". Тогава бе арестът на Иванчева и заместничката й Биляна Петрова, както и на обвинения като посредник за подкупа бивш районен кмет Петко Дюлгеров. Проверка: Иванчева и Петрова са върнати в ареста в нарушение на закона Ваклин заяви, че не знае дали изтеклите СРС са автентични, но информацията в тях съвпада с това, което той самият знае от Дюлгеров. Бизнесменът каза, че само веднъж се е срещал с Иванчева, на тази среща за пари дума не е ставало, но това била и \"инструкцията\" преди разговора - Ваклин знаел, че кметицата няма да споменава никакви суми, разказа самият той. По думите му на въпросния разговор се чувствал унизен: Ваклин заяви, че той е потърсил посредника Петко Дюлгеров, за да се срещне с Иванчева. Строителният предприемач призна, че е отишъл в ДАНС, за да се оплаче, но междувременно е потърсил Дюлгеров заради забавените преписки за строежите му. \"Душманинът\" на Иванчева с подкупа за 1 млн. лв. ще строи - вижте къде (КАРТА) По думите му в разговора преди срещата в общината Дюлгеров му обяснил, че като ключова дума ще се спомене, че са се разбрали и няма да има проблем, но задължително Иванчева ще поиска да се направи дарение за детска площадка. На срещата в общината Ваклин е носил белязани 70 000 евро.  , каза бизнесменът.  Ваклин, който вече има издадени разрешения за строеж на две сгради в местността Камбаните на дружеството \"Ваклин груп\", управлявано от него, не видя връзка между това и ареста на кметицата и заместничката й. За издадените разрешения се разбра в края на миналия месец. Това са и проектите, които е забавила районната администрация и заради които Ваклин твърди, че му е поискан подкуп, за да бъдат задвижени по-бързо.   \"Душманинът\" на Иванчева с подкупа за 1 млн. лв. ще строи - вижте къде (КАРТА)", "date": "2018.12.13", "title": "Бизнесменът Ваклин за Иванчева: Един самозабравил се велможа..."}
{"url": "http://clubz.bg/77047-102_godishna_baba_stana_naj_vyzrastniqt_parashutist_video", "text": "102-годишна жена стана най-старата парашутистка в света. Столетницата скочи от 4300 метра в небето над Южна Австралия, съобщава АФП. След скока Ирене О'Шиър обяви, че се чувства \"нормално\" след изпълненото с адреналин преживяване. Това не е първият опит на възрастната жена. За първи път тя скача, за да отпразнува 100-годишния си рожден ден през 2016 г. Но според организаторите точно скокът от неделя, извършен в тандем с опитен инструктор и на възраст от 102 години и 194 дни, я прави рекордьорка. Жителката на Атълстоун, Австралия, прави всичките си скокове с намиращата се в Аделаида SA Skydiving компания. Ирене скочи, подпомогната от 24-годишния парамедик и инструктор Джед Смит. Той е бил с нея и при предишните ѝ опити. \"Беше много ясно, времето беше хубаво, само че беше много студено\", каза столетницата след скока, цитирана от австралийски медии. Скокът е бил благотворителен - за да се съберат пари във фонд за лекуване на болестта на двигателния неврон, след като дъщеря ѝ умира преди години от това заболяване.     Видео показа столетницата, облечена в дебел плетен пуловер, как усмихната се готви да скочи от самолета заедно със Смит. Преди това за най-стария човек, извършил парашутен скок, се смяташе британецът Брайсън Уилям Върдън Хейс - неговият рекорд беше от май 2017 г. на възраст 101 години и 38 дни.", "date": "2018.12.13", "title": "102-годишна баба стана най-възрастният парашутист (ВИДЕО)"}
{"url": "http://clubz.bg/77082-senatyt_trymp_da_spre_pomoshtta_za_riqd", "text": "Сенатът на САЩ прие резолюция, която включва призив към президента Доналд Тръмп да прекрати военната подкрепа за участниците във въоръжения конфликт в Йемен, предадоха Ройтерс и ТАСС.  \n\tСенаторите приеха документа с 60 гласа \"за\" и 39 \"против\".  \n\tРезолюцията подчертава, че единствено изключение трябва да бъдат операциите в региона срещу терористичната групировка Ал Каида. Вотът до голяма степен е символичен, тъй като не се очаква Камарата на представителите (долната палата на американския Конгрес) да разгледа въпроса тази година, а Тръмп заплаши да наложи вето по него.  Тръмп: Не се страхувам от импийчмънт Подкрепата за документа обаче изпраща важно послание, че сенаторите не са доволни от хуманитарната катастрофа в Йемен и са разгневени от липсата на силен американски отговор на убийството на известния журналист Кашоги.  \n\tВ Йемен от август 2014 г. се води конфликт между правителствените сили и бунтовниците хуси. Той навлезе в най-активната си фаза през март 2015 г., когато в него се намеси коалиция начело със Саудитска Арабия. В йеменския конфликт Рияд се ползва с подкрепата на САЩ.  \n\tПо данни на йеменския Център за правата и развитието от пролетта на 2015 г. в страната са убити над 10 000 цивилни, включително близо 2400 деца и около 2000 жени. За този период са били ранени 18 500 йеменци.", "date": "2018.12.13", "title": "Сенатът: Тръмп да спре помощта за Рияд"}
{"url": "http://clubz.bg/77081-poqvi_se_nov_plan_za_brekzit_bez_otrovnite_hapcheta_na_mej", "text": "Доминик Рааб и Дейвид Дейвис - бивши министри за \"Брекзит\", поканиха лидера на Демократичната юнионистка партия Арлийн Фостър да предложат свой алтернативен план за излизане на страната от Евросъюза, пише \"Дейли Експрес\". Според тях така ще се упражни по-голям натиск над Тереза Мей. Документът носи заглавието   и съдържа предложения за алтернативно споразумение за излизане от Европейския съюз. В него са запазени повечето от главните предложения на премиера, но са премахнати онези, които авторите му определят като  , т.е. идеи, които осигуряват тъй нужната й многопартийна подкрепа за нейната сделка. Според него може да се предложи ирландският модел на десетгодишното спиране на процеса, който включва прогресивни мерки за митнически облекчения и поддържа ирландската граница отворена, споразумение за свободна търговия на стоки без мита и съгласие от всички партии да не се налага инфраструктура по границата. Мей остава премиер и лидер на торите Планът очертава необходимостта от взаимно признаване на регулации. Той съдържа и елементи, свързани с работната сила, околната среда, конкуренцията и държавната помощ, но също и премахване на онези правни норми, с които се определят географски райони със запазена търговска марка, като на един по-късен етап те да се смятат за част от сделка за свободна търговия. \"Брекзит\" се отлага или спира, ако ме смените, казва Мей (ВИДЕО) Според „Една по-добра сделка“ се предвижда да се премахне сътрудничеството със Световната търговска организация, като се гарантира възможност за Великобритания да оперира самостоятелно вътре в нея. Един от вносителите, Доминик Рааб, който миналия месец се оттегли от поста министър за \"Брекзит\" и излезе в опозиция на плана на Мей, заяви: \"Брекзит\" се отлага или спира, ако ме смените, казва Мей (ВИДЕО)", "date": "2018.12.13", "title": "Появи се нов план за \"Брекзит\" - без \"отровните хапчета\" на Мей"}
{"url": "http://clubz.bg/77080-vijte_osminafinalistite_v_shampionskata_liga", "text": "Тази вечер приключи груповата фаза на Шампионската лига. Интрига за елиминациите напролет имаше само в една група - F, където в пряк сблъсък за второто място \"Шахтьор\" (Донецк) и \"Олимпик\" (Лион) направиха 1:1, което класира френския тим. Бившият играч на ЦСКА Жуниор Мораес откри в средата на първото полувреме и \"миньорите\" повярваха в победа на Олимпийския стадион в Киев. В 65-ата обаче Фекир изравни. Имаше българско участие - съдията Георги Кабаков ръководи срещата \"Валенсия\" - \"Манчестър Юнайтед\" (2:1). Пловдивчанинът се справи добре, като имаше няколко трудни ситуации, в които трябваше да взема решения. През първото полувреме гостите имаха претенции за дузпа за игра с ръка на защитник на \"прилепите\" при удар на Хуан Мата. След почивките и домакините искаха 11-метров удар. Кабаков вдигна един жълт картон на \"Валенсия\" и три на \"червените дяволи\". Солер откри резултата в 17-ата минута. Той и съотборниците му пропуснаха да удвоят резултата. Най-чистата възможност обаче изтърва Пол Погба на метри от голлинията. В 47-ата Фил Джоунс си вкара нелеп автогол. Малко преди края резервата Маркъс Рашфорд намали. В другия двубой от групата се стигна до изненада - \"Йънг Бойс\" срази \"Ювентус\" с 2:1. Швейцарският тим приключва участието в лигата достойно - с победа срещу един от големите фаворити. ЦСКА (Москва) хвърли голям бой на \"Реал\" насред Мадрид Жребият е в понеделник, 17 декември, от 13 часа в Нион, а мачовете са през февруари и началото на март. Английските отбори продължават инфарктно в Шампионската лига Английските отбори продължават инфарктно в Шампионската лига", "date": "2018.12.13", "title": "Вижте осминафиналистите в Шампионската лига "}
{"url": "http://clubz.bg/77067-kakvo_gospod_bi_popital_milen_ruskov_zashto_ne_me_razbirash", "text": "„Първата книга, в която съм наистина художествено зрял писател, е „Възвишение“, твърди Милен Русков в интервю за новия брой на сп. „Култура“. Пред Димитрина Чернева писателят размишлява за най-доброто, което е постигнал дотук, за пътя си занапред в литературата, за умората от историческия „интериор“ и от какво се опасява, че Господ би го питал. Под израза „художествено зрял“ Русков посочва, че има предвид завършен естетически. Писателят твърди, че обича много историческата тематика, интересен му е  : Няколко пасажа по-нататък Русков все пак заявява, че е уморен от „потапянето“ в българската история: Милен Русков споделя, че още докато пишел „Чамкория“, я сравнявал с „Възвишение“, тъй като искал да е наясно коя книга е по-добра – и според него „Възвишение“  . Запитан за финала на „Чамкория“, дали смъртта на Бае Славе е избавление или по-скоро гибел, Русков прави неочакван завой. Мисълта му тръгва от пътя между София до Чамкория, който по думите му е символ на живота. Сетне писателят прави следното признание: На въпрос за досътворяването на творбата от читателя Милен Русков споделя, че читателят не му е интересен, когато види, че тълкува погрешно книгите му, не разбира иронията, заложена в нея –  . Писателя обаче дава пример с ревю в американски сайт за книгата му „Захвърлен в природата“, което му дава нова гледна точка към неговото писане и въобще за отношението му към света: В едно старо интервю Милен Русков твърди, че пише за боговете. А пред „Култура“ писателят разкрива личните си опасения какво би го попитал Господ. Разговорът тръгва от книга с разговори с полския журналист, поет и писател Ришард Капушчински. Подготвяйки се за интервютата с Капушчински, журналистът, който разговаря с него, си задава въпроса за какво би го запитал Господ Бог. На този въпрос отговаря и Русков.", "date": "2018.12.13", "title": "Какво Господ би попитал Милен Русков? Защо не ме разбираш?"}
{"url": "http://clubz.bg/77059-ima_li_dqsnoekstremistka_mreja_v_germanskata_vojska", "text": "Има ли дясноекстремиска мрежа в Бундесвера ( )? Според съобщения в медиите германски войници са се обединили в “армия в сянка”. Министерството на отбраната отрича, но Бундестагът ( ) и Федералната прокуратура са решени изцяло да проучат и разследват твърденията. Това пише   в свой репортаж от Берлин, публикуван в авторитетния швейцарски всекидневник  Във военното си поделение германският елитен войник Паскал Д. е бил смятан за герой. По време на мисия в Афганистан е измъкнал свой другар по служба от зона на сражение и същевременно е избил нападателите талибани. За ръководството на Бундесвера обаче Паскал Д. е повод за ядове. През 2017 г. по време на парти на елитното поделение Командване специални сили неколкократно е изпалзвал хитлеристки поздрав, което се преследва от закона. Изправен е на съд в Бьоблинген и е осъден на глоба в размер от 4000 евро. Наскоро германски медии съобщиха за екстремистка мрежа в германската войска – Бундесвера. И тук в центъра на вниманието е мъж под пагон. Войникът с прозвището Анибал се смята за главатар на мрежата, разследвана в момента от служители на Федералната криминална служба. Според журналистическо разследване на в. «  в цялото немскоговорещо пространство войници, полицаи и държавни служители са се обединили в «екстремистки клетки». Членовете им се подготвяли за настъпването на деня Х, когато ще посегнат към оръжията. Свое журналистическо разследване относно екстремистката мрежа извърши и сп.  , нарече я «армия в сянка».  е използван като кодово наименование за срив на държавния ред, примерно поради масирана терористична атака или нападение от страна на рускатка армия. За такъв сценарий са били изготвени списъци с имената на лица, които трябва да бъдат екзекутирани. Членовете на мрежата са се ръководили от личната си омраза към хора с крайно леви убеждения и кандидати за политическо убежище. Така в списъка на смъртта попадат също леви политици и активисти. Членовете на мрежата непрестанно са в контакт по електронен път. Началото е от 2015 г., поводът – гняв срещу германската политика по даване на убежище. Войникът с прозвището Анибал е подавал на групировката поверителна информация, пише «Тагесцайтунг». Членовете й се подготвили за деня Х, складирайки оръжия, гориво и хранителни продукти. Наред с това са си подсигурили и така наречените «Safe Houses». На езика на тайните служби това са обикновени къщи, които обаче се използват като тайни скривалища. Следователите са попитали Анибал къде точно в Германия се намират подобни къщи. Отговорът ме у бил: «Навсякъде.» Властите отричат подобно пердставяне на нещата. На запитване контраразузнаването и Федералната криминална служба отказват становище по темата. И двете служби се позовават на течащо следствие. Повече от година Главна прокуратура разследва двама заподозрени за подготвяне на акт на насилие, застрашаващ устоите на държавата. Преди година подполковникът от Бундесвера Франко А. получи мрачна известност. Под фалшиво арабско име той кандидатства за политическо убежище, планирайки извършването на терористични нападения. Той беше уволнен от военна служба, но не и осъден, тъй като Върховният съд не намери убедителни доказателства за подготовка на атентат. Депутатът от квотата на зелените Константин фон Нотц продължава да смята случая за крайно пикантен. Според него при Франко А. и задкулисието му става дума за крайнодесни елементи, а изнесеното в медиите напълно отговаря на истината. Все още не може да се каже дали и доколко мрежата погазва законите. По тази точка Фон Нотц не иска да се ангажира с мнение. Той обаче пледира темата да продължава да се следи: Важно обаче било дали екстремистката мрежа стои зад акции, с които до този момент не я свързват. Засега темата, повдигната от Фон Нотц, не се отразява масово в германските медии. Когато по нея се пише, винаги става въпрос за «армия в сянка», което изглежда малко преувеличено. Депутатът от Свободната демократическа партия Маркус Фабер изразява критика – в медийните публикации се обединявали теми, които нямат никаква връзка помежду си. Какво значело, че били екстремисти хора, които се запасявали с храни? Та така е правила и прабаба му, като в мазата си съхранявала безброй буркани с мармалад. Но както Фон Нотц, така и Фабер е на мнение, че непременно трябва да се разследва какви са намеренията на Анибал и неговите съмишленици. Трябвало и да се устаниви дали са обвързани по политически причини. През януари догодина парламентарната комисия по отбрана за втори път ще се занимава с темата. Неин член е и депутат от партията Алтернатива за Германия Ян Нолте. Той е ангажирал в депутатския си офис като свой сътрудник съмишленик на Франко А. Разследването срещу сътрудника е прекратено, но за германските депутати ситуацията е крайно необичайна. Междувременно в Бундестага се настаниха и десни екстремисти, казва Фабер. Това не можело да се изключи и по отношение на членовете на парламентарната комисия по отбрана.", "date": "2018.12.13", "title": "Има ли дясноекстремистка мрежа в германската войска?"}
{"url": "http://clubz.bg/77068-predlojenie_zatvor_do_15_dni_za_neuvajenie_kym_rusiq_v_internet", "text": "Група парламентаристи внесе в руската Дума пакет от законопроекти за глоби и административни арести за публикации в интернет за материали, които в \"неприлична форма изразяват неуважение\" към обществото, държавата, официалните символи на Русия или институциите, съобщава руската редакция на Би Би Си. Авторите на инициативата - сенаторите Андрей Клишас, Людмила Бокова и депутатът от Думата Дмитрий Вяткин - предлагат за такива дейния глоба от хиляда до пет хиляди рубли или административен арест до 15 дни. Според записаното в законопроекта в случаи, когато в интернет са забелязани материали, които \"изразяват в неприлична форма явно неуважение\", главната прокуратура на Русия е длъжна да се обърне към Роскомнадзор, който да блокира източника на установеното нарушение. Авторите предлагат и изменения в закона \"За информацията\", с които да се блокира достъпът до страници с материали, в които има \"неуважение\", както и да се допълни с още една точка членът за \"дребното хулиганство\" в Кодекса за административните правонарушения. В мотивите обаче липсва уточнение какво се има предвид под неуважение към държавата и органите на властта, както и какво е потикнало парламентаристите към написването на този законопроект. В тях само е записано, че  Един от първите, които реагираха на новата инициатива, беше опозиционният лидер Алексей Навални.  , написа той в туитър. Същата група парламентаристи в сряда внесе още един пакет от законопроекти - за глобите за разпространение в медиите и интернет  , която създава заплаха за здравето на гражданите и масово нарушение на обществения ред. Измененията се предвиждат в закона за медиите и информацията. За разпространението на такива материали ще бъдат налагани глоби в размер от три до пет хиляди рубли, на длъжностни лица - от 30 хил. до 50 хил. рубли, на юридически лица - от 400 хил. до 1 млн. рубли. Освен това се предлага да се конфискува \"предметът на административно правонарушение\".", "date": "2018.12.13", "title": "Предложение: затвор до 15 дни за \"неуважение\" към Русия в интернет"}
{"url": "http://clubz.bg/77083-visokoskorosten_vlak_katastrofira_v_turciq", "text": "Високоскоростен влак катастрофира в Турция, загинали са поне 9 души, а 47 са ранени, предаде Анадолската агенция, позовавайки се на властите в Анкара.  Злополуката е станала в 6,30 ч. местно време, когато скоростният влак потеглял от столицата Анкара към централната провинция Коня. Най-малко два вагона са дерайлирали и са се преобърнали. Влаковата катастрофа в Анкара е станала, след като високоскоростният влак, пътуващ от турската столица за провинция Коня, се е ударил в локомотив, извършващ инспекция на релсите, заяви от мястото на катастрофата губернаторът на Анкара Васип Шахин. Той потвърди и броя на жертвите и ранените. По-рано бе съобщено, че скоростният влак се е сблъскал с крайградски влак, а първата информация по турски медии бе за удар в пешеходен надлез на гара Маршндиз в района Енимахале.", "date": "2018.12.13", "title": "Високоскоростен влак катастрофира в Турция"}
