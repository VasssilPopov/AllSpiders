{"url": "http://clubz.bg/69556-hristo_stoichkov_ot_rusiq_grisha_ganchev_da_kaje_poluchaval_li_sym_pari_ot_cska", "text": "Христо Стоичков взе думата по БНТ и направи изявление по повод отзвука от обявения по-рано днес трансфер на Антон Недялков от американския \"Далас\" в \"Лудогорец\". Преминаването на бившия играч на ЦСКА-София при шампионите нервира \"червените\" фенове, които от часове по социални мрежи и форуми изливат яда си към национала, към \"Лудогорец\", а някои намесват в сделката и Камата, който е един от тримата собственици на ЦСКА-София. \"Лудогорец\" привлече национал и бивш играч на ЦСКА-София Антон Недялков премина от \"Българска армия\" в \"Далас\" през декември миналата година. Поради това трансферът му в \"Лудогорец\" шест месеца по-късно изглежда доста любопитно. През зимата се твърдеше, че Стоичков е съдействал за сделката в САЩ. Днес имаше писания, че легендата бил взел солидна комисиона от трансфера тогава - 6-цифрена сума. Малко по-късно Гриша Ганчев отговори на официалния сайт на ЦСКА-София. И този отговор е прелюбопитен, а всеки може да си вади някои изводи.", "date": "2018.06.23", "title": "Христо Стоичков от Русия: Гриша Ганчев да каже получавал ли съм пари от ЦСКА"}
{"url": "http://clubz.bg/69551-tyjen_den_za_metyla_pochina_barabanistyt_na_pantera_vini_pol", "text": "Американският музикант Вини Пол, барабанист на легендарната метъл група \"Пантера\", е починал на 54-годишна възраст. Новината съобщи изданието \"Билборд\", позовавайки се на съобщение във фейсбук страницата на бандата. . Засега не се съобщават никакви подробности какво е довело до тъжната новина.  \n\tРоденият в Абълийн, щата Тексас Вини Пол, е смятан за един от най-добрите барабанисти на нашето време.  \n\t Заедно със своя брат Даймбег Даръл Вини Пол основава \"Пантера\" през 1981 г. Бандата става много популярна с втория си вокалист - Фил Анселмо. \"Пантера\" печели четири \"Грами\" номинации, има 9 албума в класациите на Billboard - в това число и с албума Far Beyond Driven от 1994 г., който оглавява чарта на музикалното издание.  През 2003 г. Вини Пол и брат му основават и бандата Damageplan in 2003. През декември 2004 г. по време на концерт в щата Охайо Даймбег Даръл беше застрелян и убит на сцената.  От 2006 г. Вини Пол свиреше с Hellyeah, хеви метър супер група, в която вокалите са на Чад Грей, а на китара е Том Максуел.", "date": "2018.06.23", "title": "Тъжен ден за метъла: почина барабанистът на \"Пантера\" Вини Пол"}
{"url": "http://clubz.bg/69543-vahtang_kikabidze_putin_izlq_obidata_si_za_sssr_vyrhu_gruziq", "text": "Знаменитият грузински актьор, режисьор и певец Вахтанг Кикабидзе ще посети Русия само ако „баскетболистите” Владимир Путин и Дмитрий Медведев се махнат от политиката. Той заяви това в интервю за канала „Дойче веле”. Кикабидззе е известен още от времето на СССР с ролите си във филми като „Мимино”, „Не тъгувай”, „ТАСС е упълномощена да заяви” и много други. Той даде интервюто по случай наближаващия 10-годишен юбилей от руското нахлуване в Грузия, довело до откъсването на Абхазия и Южна Осетия. \"Ди Цайт\": Путин бил роден в Грузия и после осиновен Путин си е излял върху грузинския народ обидата от разпадането на СССР, смята актьорът. И предупреждава, че страната му може да изчезне, ако не бъде приета в НАТО. Той обаче се надява, че въпреки всичко народите на двете страни ще се отнасят един към друг като в съветските времена и политиците ще престанат да играят главна роля в живота им. Кикабидзе заявява, че много обича Русия. Но преди 10 години отказа да отиде там и да получи Ордена на дружбата. Като причина той обяви агресията на Москва срещу родината му. Той смята, че въоръженият конфликт с Русия не е можело да бъде избегнат. Той смята, че само Путин може да реши проблема. И ако един ден реши да върне Абхазия и Южна Осетия на Грузия, портретът му ще виси във всеки дом. Путин щял да спре разпада на СССР, ако можел Самият Кикабидзе твърди, че много се зарадвал на разпадането на СССР. Дори спретнал гуляй по този повод. Събиотието било шокиращо, но всички усещали, че то трябвало да се случи. Това, което той най-много мразил в Съветския съюз, било гербът. Да измислиш сърпа и чука за символ било свързано със скапания живот в огромната страна. В СССР обаче хората повече се уважавали помежду си и имало повече духовност. Руски политици се разгневиха на интервюто на Вахтанг Кикабидзе, предаде Нюз.Ру. А лидерът на комунистите Генадий Зюганов обвини актьора, че действа в интерес на Вашингтон. Путин щял да спре разпада на СССР, ако можел", "date": "2018.06.23", "title": "Вахтанг Кикабидзе: Путин изля обидата си за СССР върху Грузия"}
{"url": "http://clubz.bg/69554-makron_sankcii_za_strani_ot_es_koito_ne_priemat_bejanci", "text": "Френският президент Еманюел Макрон препотвърди позицията си, че трябва да бъдат въведени финансови санкции срещу страни от ЕС, отказващи за приемат бежанци. Новината съобщи \"Франс прес\", цитирана от БТА. Това се случва ден преди срещата на върха на ЕС в Брюксел, посветена на проблемите със справяне с миграционния натиск. Зеехофер решен - ще връща мигранти от Германия там, където са регистрирани  На съвместна пресконференция в Париж с гостуващия испански премиер Педро Санчес, Макрон заяви, че не може страни, които се облагодетелстват от европейската солидарност, да проявяват егоизъм, когато става дума за миграционни проблеми. \"Износът на демокрация е пълен провал. Арабската пролет е европейска зима\" Двамата лидери се обявиха за създаването на центрове за настаняване от затворен тип в европейските страни, в които пристигат мигрантите. В тези центрове имигрантите ще бъдат проверявани и ще се предоставя убежище на онези, които имат право да претендират за такова, а останалите ще бъдат връщани в родните им страни.  В момента не съществуват такива центрове в Европа, като изключим няколко в Гърция и Италия, които са под ръководството на Върховния комисариат на ООН за бежанците. \"Износът на демокрация е пълен провал. Арабската пролет е европейска зима\"", "date": "2018.06.23", "title": "Макрон: Санкции за страни от ЕС, които не приемат бежанци"}
{"url": "http://clubz.bg/69552-vratovryzkata_na_cipras_hem_ot_zaev_hem_na_vrata_mu_zashto", "text": "Три години след като обеща да не слага вратовръзка дори на най-официалния форум, премиерът на Гърция Алексис Ципрас размисли. И се появи публично с червена вратовръзка - като символ, че финансовата криза в страната върви към своя край.  Днес следобед Ципрас приветства „историческото споразумение”, постигнато тази нощ с кредиторите на страната за условията по излизането на Гърция от третата спасителна програма, включително за мерки за облекчаване на дълга и последен транш. Пакетът, който бележи края на третата спасителна програма, цели да гарантира, че дългът на страната е устойчив и че Атина няма да се отметне от реформите в момент, когато цели да се върне към капиталовите пазари. В края на миналата седмица гръцкият премиер получи като подарък вратовръзката на македонския си колега Зоран Заев. Двамата подписаха договора между своите страни, който фиксира името на бившата югославска република на Северна Македония и отваря пътя ѝ към интеграция в ЕС и НАТО. Ципрас тогава прие подаръка, но не сложи връзката. Днес обаче с виненочервена вратовръзка, бяла риза и син костюм, Ципрас произнесе реч в двореца „Запейон” в Атина, където беше поканил депутатите от коалицията си. В края на речта си обаче Ципрас махна вратовръзката и отбеляза, че  Премиерът обеща да продължи да се бори и да я слага отново при всяка следваща победа.", "date": "2018.06.23", "title": "Вратовръзката на Ципрас. Хем от Заев, хем на врата му. Защо?"}
{"url": "http://clubz.bg/69547-zeehofer_reshen_shte_vryshta_migranti_ot_germaniq_tam_kydeto_sa_registrirani", "text": "Германският вътрешен министър Хорст Зеехофер заявява в интервю за в. \"Зюддойче цайтунг\", че няма да отстъпи в спора си с канцлерката Ангела Меркел за имиграционната политика на страната, предаде ДПА, цитирана от БТА. В интервюто си Зеехофер подчертава, че е решен да започне да връща на границата мигранти, регистрирани в друга държава от ЕС, освен ако бъде намерено друго приемливо решение. По думите му би било изключително необичайно за Меркел да използва политическата си власт за налагане на вето на плановете му. Албания спасява Меркел? Острият спор за миграцията между Християнсоциалния съюз (ХСС) на Зеехофер и Християндемократическия съюз (ХДС) на Меркел избухна тази седмица. ХСС иска от началото на следващия месец да започне да връща на границата всички бежанци, които вече са регистрирани в друга страна от ЕС. Германски депутати смятат, че планът може да доведе до разпадане на коалиционното правителство. Интервюто днес идва само ден преди срещата на върха на ЕС в Брюксел, на която централна тема е именно миграцията. Италия се скара с Франция заради кораба с 629 мигранти По-рано през деня австрийският министър на културата Гернот Блюмел поиска   Това е и тезата, която преди ден премиерът Бойко Борисов сподели пред депутатите в Народното събрание, призован да дойде в парламента от БСП. Спорес австриеца , каза министърът.   Корнелия Нинова vs \"незаконните\" мигранти в писмо до 12 евролидери По темата \"миграция\" днес се изкава и италианския вицепремиер и вътрешен министър Матео Салвини.  На фона на политическите противоборства, корабът \"Лайфлайн\", който е заплашен от конфискуване в Италия, очаква в международни води дипломатическо решение и провизии за намиращите се на борда му около 230 мигранти, съобщи наелата го германска неправителствена организация \"Лайфлайн\", цитирана от Франс прес, предаде БТА. Рим изключи възможността да позволи на кораба да влезе в италианско пристанище и заяви, че иска да провери дали националността на кораба съответства на холандската му регистрация. Радев: Политиката на отворени врати - вредна и за Европа, и за страните на мигрантите \", които може да приемат кораба \"Лайфлайн\" и мигрантите, заяви пред АФП Аксел Щаер, представител на организацията в Германия, който отказа да съобщи подробности, цитиран от БТА. Очаква се утре да бъдат получени хранителни припаси, лекарства и завивки от Малта, добави той. Италия обвинява организацията \"Лайфлайн\" в действия, противоречащи на международното право, защото е взела на борда си мигранти в момент, когато либийската брегова охрана е била на път да се намеси. Организацията твърди, че се е притекла на помощ на мигранти, изпаднали в затруднено положение. Те са около 230 души, включително 14 жени и 4 деца. \n\tПредставителят на \"Лайфлайн\" отхвърли обвиненията на Италия, че корабът използва нелегално холандското знаме и увери, че всички документи са в ред. Представителството на Холандия в ЕС от своя страна заяви, че корабът не фигурира в холандските морски регистри. Петима мигранти загинаха днес край бреговете на Либия и близо 200 бяха спасени при опит да прекосят Средиземно море, съобщи либийската брегова охрана. При първата операция край град Гарабули са били спасени 94 мигранти, включително 9 жени и 3 деца. Петима мигранти от Судан, Нигерия, Чад и Египет са загинали при потъването на надуваемата лодка. Общо от сряда насам либийските сили са спасили или върнали 900 мигранти.  Италия се скара с Франция заради кораба с 629 мигранти Корнелия Нинова vs \"незаконните\" мигранти в писмо до 12 евролидери Радев: Политиката на отворени врати - вредна и за Европа, и за страните на мигрантите", "date": "2018.06.23", "title": "Зеехофер решен - ще връща мигранти от Германия там, където са регистрирани "}
{"url": "http://clubz.bg/69550-belgiq_styjni_jivota_na_tunis", "text": "Белгия победи \"само\" с 5:2 Тунис в мач от група G на руския Мондиал на стадион \"Спартак\" в Москва. \"Червените дяволи\" практически са на осминафинал. Предстои им двубой с Англия на 28 юни от 21 часа в Калининград - очертава се той да реши първото място в карето. Белгия има 6 точки и голова разлика 8:2, а поне до момента формата на тима е стряскаща за съперниците. Досега само един друг отбор беше вкарвал пет пъти в една среща - Русия. Белгийците показаха на британците как се бележи във вратата на Тунис. Утре играят Англия и Панама. Англия се спаси в поредна мъка с гол в добавеното време  Еден Азар откри от дузпа в 6-ата минута, отсъдена за нарушение срещу него самия. Остана обаче съмнение дали фаулът е извършен в очертанията на наказателното поле. А докато зрителите на стадиона и пред телевизорите се чудеха в това, Ромелу Лукаку се възползва от грешка в защитата на тунизийците - 2:0. Много бързо - в 18-ата минута, Дилан Брон намали с глава. Последваха опасности и пред двете врати. Малко по-късно Брон се контузи и беше заменен, последва го принудително и Бен Юсеф. В края на полувремето Лукаку получи нов шанс и се възползва - 3:1. След почивката двубоят продължи да бъде атрактивен и много открит. Напрежение имаше и пред двамата вратари. В 51-ата Азар реализира и от игра - 4:1, след нов гаф в отбраната на съперника. Нататък Белгия пропусна да постигне голям резултат. В игра се появи Миши Батшуай и няколко пъти очудващо се размина с гола, удари греда... Все пак това се случи в 90-ата минута, а в добавеното време Хазри прониза Тибо Куртоа още веднъж за крайното 2:5. Световното по футбол - цялата програма на БНТ Тимът на Тунис е далеч от класата на Белгия, но поне му прави чест, че не се затвори, а опита да се надиграва с един от фаворитите дори за световната титла. Ромелу Лукаку пък се изравни с Кристиано Роналдо в челото на листата на голмайсторите - по 4 попадения. Световното по футбол - цялата програма на БНТ", "date": "2018.06.23", "title": "Белгия стъжни живота на Тунис"}
{"url": "http://clubz.bg/69555-meksiko_s_lekota_preodolq_yujna_koreq", "text": "Мексико записа втора победа на Световното - 2:1 срещу Южна Корея в мач от група F. Така \"ацтеките\" оглавиха класирането преди последния мач за днес Германия - Швеция, след който ще имаме повече яснота за битката за първите две места. Мексико отнесе 10 400 долара глоба заради антигей възгласи Карлос Вела откри резултата в 26-ата минута от дузпа, отсъдена за игра с ръка при центриране. Хавиер Ернандес-Чичарито удвои в 66-ата и вече има голове на три поредни Мондиала. В 90-ата Хюн Мин Сон намали с отличен диагонален удар отдясно. Азиатците са вече две поражения (0:1 срещу Швеция на старта), а латиноамериканците имат 6 точки (те победиха Германия с 1:0). Пролича по-високата класа на \"сомбрерата\", игровото поведение на които бе като мача с \"маншафта\". Те пресираха опонентите си и се стремяха към директен и бърз футбол в атака. Но и когато имаха нужда да задържат топката, действаха сполучливо. Корейците не се представиха зле, но е видно, че имат най-слабия тим в тази група. Срещи Германия в третата среща ще им бъде много тежко, още повече световните шампиони ще имат нужда от победа. Световното по футбол - цялата програма на БНТ Двубоят не предложи много голови ситуации, но това бе напълно очаквано. Мексико контролираше мача и по-често застрашаваха своя опонент. Световното по футбол - цялата програма на БНТ", "date": "2018.06.23", "title": "Мексико с лекота преодоля Южна Корея"}
{"url": "http://clubz.bg/69154-kogato_evanescence_dobavqt_orkestyr_i_cigularka_video", "text": "Evanescence и известната цигуларка Линдзи Стърлинг се подготвят за старта на своето северноамериканско ко-турне, но преди това пуснаха музикалното видео на колаборацията си Hi-Lo, съобщава zrockradio.bg. Парчето включва цигулково соло на Стърлинг, а Evanescence са подкрепени от оркестър. Гласът на Ейми Лий звучи страхотно. Видеото е режисирано от P.R. Brown и включва кадри от турнето им Synthesis. Evanescence и Стърлинг ще стартират съвместното си турне на 6 юли в Канзас и ще приключат на 8 септември във Вашингтон.", "date": "2018.06.23", "title": "Когато Evanescence добавят оркестър и цигуларка... (ВИДЕО)"}
{"url": "http://clubz.bg/69528-albaniq_po_demokratichna_ot_bylgariq", "text": "Демокрацията по света е в упадък, сочи изследване, публикувано в сп.  . То се основава на последното осъвременяване на базата данни Varieties of Democracy (V-Dem), ресурс, който се обогатява от 3000 експерти от цял свят и включва стотици променливи и милиони данни за половин век назад. Базата данни отразява промените в близо 180 държави, разделени в четири категории в зависимост от устойчивостта на демократичните институции. Четирите категории са - либерална демокрация, електорална демокрация, електорална автокрация и затворена автокрация. Има отстъпление като цяло от демократичните форми на управление, отчитат изследователите като посочват, че тази тенденция е особено силна в 24 държави, в които живеят общо 2,5 млрд. души. Сравнението е за период от десет години - 2017 г. спрямо 2007 г. Демокрацията по света е в отстъпление, връща се на нивата от 1991 г. През този период най-рязко е движението надолу на  - от либерални демокрации те са минали в по-долната категория на електоралните демокрации. Неуспехи отбелязват и някои от ъсседните ни държави -  минават от електорални демокрации към електорални автокрации. Както и  обаче се издига - и от електорална минава към либерална демокрация (макар и с минус, т. е. с известна уклончивост на този успех). България в класацията е определена като елокторална демокрация, но с плюс, т. е. все още не и стига да е либерална, но има подобрение в ситуацията спрямо 2007 г. (поне според изследването).  Сред положително развиващите се - като излезем от района на Европа - е и Барбадос, също оценена като либерална демокрация с минус. Най-голям е прогресът обаче на   - която от електорална автокрация прави скок до либерална демокрация. Там, поне според анализираните данни, Арабската пролет се е отразила положително. Не могат да се похвалят със същия успех други арабски страни - и Сирия, и Йемен от електорални вече минават към затворени автокрации. , обясняват авторите на проучването с водещ изследовател Анна Лурман  от Университета на Гьотеборг. В таблицата по-горе са представени държавите, в които са станали големи промени в рамките на последните две години. Така например процесът на автократизация в САЩ се наблюдава в този период след встъпването в длъжност на президента Доналд Тръмп. Турция продължава своето движение към диктатура ( Бразилия, Полша, Румъния и Хърватия са сред страните, в които има най-големи промени със знак минус за последните две години. В Полша основно се оказва въвеждането на спорната съдебна реформа и приетите конституционни промени, които нарушават баланса на трите власти. по подобен начин румънските власти ограничиха върховенството на закона и индивидуалните свободи като оправданието за борба с корупцията доведе до отнемане на граждански права. Добрият пример са две държави от Западна Африка - Буркина Фасо и Гамбия. Особено интересен е случаят на Буркина Фасо, който показва, че автокрациите понякога могат бързо да бъдат премахнати. През 2014 г. президентът Блейз Компаоре, който беше на власт от 1987 г., се опита да ограничи конституцията, но намеренията му бяха осуетени от мощни протести. След кратък период на несигурност и военно управление хората в страната гласуваха на мирни многопартийни избори пре 2015 г. Сега страната е с най-доброто си представяне. Гамбийският автократ, който беше начело в продължение на 23 години, президентът Ухия Джамех, загуби изборите през 2016 г. и беше принуден най-накрая да сдаде властта. Предстои да се види дали новото правителство ще действа демократично, се отбелязва в изводите от проучването. Сред компонентите на демокрацията най-често засегнати са свободата на изразяване, на сдружаване и върховенството на закона, сочат още данните.", "date": "2018.06.23", "title": "Албания - по-демократична от България"}
{"url": "http://clubz.bg/69542-shvejcarskite_nacionali_shakiri_i_djaka_kato_albanski_orli_snimki", "text": "Както се и очакваше - мачът Сърбия - Швейцария (1:2) на Световното не мина без политика. \"Часовникарите\" обърнаха западните ни съседи с голове на Гранит Джака и Джердан Шакири след почивката. Швейцария надигра Сърбия като по часовник (СНИМКИ) И двамата се радваха по един и същи начин след красивите си попадения - с кръстосани ръце и палци. Според мнозина този жест имитира орела на албанския герб. Джака и Шакири, както и други техни съотборници, са косовски албанци по прозход. Родителите им са се преместили в Швейцария, когато са били деца. На лявата обувка на Шакири личи знамето на Швейцария, а на дясната - на Косово. С такива \"бутонки\" той играе и тренира по руските терени  След срещата нападателят на \"Стоук Сити\" беше запитан за радостта след 2:1 в 90-ата минута и той отговори следното: Профил на албанската диаспора в туитър цитира изказване на Джака, в което той бил казал, че Албания не участва на световното, но е вкарала два гола на Сърбия. Тези думи на халфа на \"Арсенал\" обаче почти сигурно са измислени. Нито една медия с акредитирани журналисти на Мондиала не цитира такова изявление на Гранит Джака. Неговият братът Таулан играе за националния тим на Албания. А баща им Раджип три години и половина е лежал в затвор в Белград през 80-те години заради участие в демонстрация. Селекционерът на Сърбия Младен Кръстаич отказа да говори за жестовете на Джака и Шакири. Александър Митрович обаче, който вкара първия гол в двубоя, го направи. Нападателят бе запитан за флага на Косово на обувката на Шакири: На 14 октомври 2014 г. европейската квалификация Сърбия - Албания в Белград беше прекратена заради сбиване между футболисти и запалянковци на терена. Тогава дрон със знамето на т. нар. Велика Албания прелетя през стадиона, а играч на домакините го свали. Настана суматоха. УЕФА присъди 3:0 за Сърбия, но и отне три точки от актива на \"плавите\". Двете футболни федерации бяха глобени с по 100 000 евро. Мексико отнесе 10 400 долара глоба заради антигей възгласи Преди дни ФИФА санкционира сърбите с 10 000 швейцарски франка заради транспаранти с политически послания, издигнати от фенове по време на срещата с Коста Рика. Мексико отнесе 10 400 долара глоба заради антигей възгласи", "date": "2018.06.23", "title": "Швейцарските национали Шакири и Джака - като албански орли (СНИМКИ)"}
{"url": "http://clubz.bg/69056-neudobniqt_sysed", "text": "Гражданското общество в Турция надига глас в искане на повече натиск от страна на 28-те към управляващите в Анкара. Европейските лидери обаче стъпват по тънък лед, защото Ердоган държи „силна карта“ – над три милиона бежанци, с които заплашва да предизвика нова криза в ЕС. Eрдоган готов с мастер плана на нова Турция На този фон ще се проведат предсрочните парламентарни и президентски избори в южната ни съседка – първите след референдума през миналата година, на който със съвсем малко мнозинство турските граждани одобриха страната им да стане президентска република. Вотът няма да доведе до прекъсване на 15-годишната власт на Ердоган. Напротив – очаква се да го направи почти всемогъщ. А Европейският съюз е поставен пред въпроса как да се държи с човека, който става все по-компрометиращ партньор с дори още по-голяма власт. Ердоган стартира като кмет на Истанбул, след това е избран за премиер, а от 2014 г. е президент. На практика той управлява страната почти 15 години. Уклонът му към авторитаризъм особено се засили след събитията в парка „Гези” през лятото на 2013 г., когато екологични протести прераснаха във всенародни вълнения, след като полицията изгони със сила около 50 мирни демонстранти. Според официалните данни в протестите участват 2,5 милиона души. Правозащитни организации твърдят, че жертвите са 11 души. Над 8000 души са ранени при сблъсъци с полицията, а някои от тях и до днес търсят правата си. Ситуацията ескалира след опита за военен преврат на 15 юли 2016 г., който режимът използва като повод за своеобразен кръстоносен поход срещу всяка форма на опозиция. През нощта срещу 16 юли в Истанбул и столицата Анкара войници блокираха улиците. Метежниците обградиха полицейски участъци, мостовете над Босфора, сградата на турската държавна телевизия и затвориха голяма част от пътищата. Президентът Реджеп Ердоган и премиерът Бинали Йълдъръм призоваха гражданите „да защитят демокрацията в страната“. И те излязоха по улиците, за да застанат с телата си пред танковете, скандирайки: „Връщайте се в казармите!” Гражданският протест и намесата на полицията в крайна сметка накара бунтовниците да отстъпят. Така метежниците, вместо да свалят президента Ердоган, всъщност го направиха още по-силен. Гражданите не се подчиниха на обръщението, прочетено от името на военните по държавната телевизия, а послушаха държавните ръководители и излязоха на площадите. При потушаването на пуча загинаха 250 души. Още в първите си изявления президентът хвърли вината върху духовника Фетхуллах Гюлен и неговата организация „Хизмет“. Духовникът е бивш съюзник на Ердоган и има големи заслуги за издигането му. Не са известни причините за разрива между двамата, но от 2000 г. срещу него се води задочен процес в Турция по обвинение в опит за подкопаване на светската власт. Той живее в САЩ, а турските власти искат екстрадирането му. След пуча е въведено извънредно положение в страната, което продължава вече две години. Според критиците на режима то на практика дава на Ердоган неограничена власт, която той използва, за да задуши гражданското общество и да унищожи опозицията. Над 150 000 арестувани. Над 110 000 уволнени държавни служители, сред които близо 4000 съдии и прокурори. Това е равносметката за турските граждани от въвеждането на извънредното положение преди почти две години до април 2018 г., когато е публикуван последният доклад на Европейската комисия за Турция. Това пише в доклада на Европейския парламент за Турция от 2017 г., на базата на който евродепутатите за втори път призоваха за окончателно прекратяване на преговорите с Турция за членство в Европейския съюз. От въвеждането на извънредното положение ключов инструмент за управление са президентските укази, които не подлежат на контрол от страна на народните представители. Дълго време те не могат да се оспорват в съда, а Конституционният съд се е обявил за некомпетентен да се произнася по тях. Освен арестите и уволненията турските граждани се сблъскват всекидневно и с други нарушения на правата им – конфискация на имущество, активи и паспорти, забрана за пътуване, наложена на десетки хиляди турски граждани на основание извънредните укази без индивидуални решения и без възможност за своевременно съдебно обжалване. Много училища и университети са закрити, конфискувани и национализирани са турски частни дружества и предприятия. По време на извънредното положение арестуваните нямат право на правна помощ през първите пет дни от своето задържане. Имунитетът на 55 от общо 59-имата депутати от прокюрдската Демократична партия на народите е свален в нарушение на конституцията. Бившият ѝ съпредседател и кандидат за президент в предстоящите избори на 24 юни Селахатин Демирташ прекара повече от година в ареста в очакване на присъда. Той е обвинен във връзки с обявената за терористична организация Кюрдска работническа партия. Предизборната си кампания той провежда от затвора, защото молбата му за освобождаване не бе уважена. Президентските укази на практика не подлежат на обжалване. Под натиск на международни организации беше създадена Анкетна комисия за практиките на извънредното положение, която обаче досега не е взела нито едно решение. Институцията на „наказателните мирови съдии“, създадена през юни 2014 г. от действащото правителство, играе ролята на „инструмент за тормоз и задушаване на опозицията и за контролиране на информацията, предоставяна на широката общественост“, се отбелязва в доклада на Европейския парламент. За да може да изпрати мисия за наблюдение на изборите, Европейският съюз трябва да получи покана, а такава не е изпратена от Турция, каза докладчикът на Европейския парламент за Турция Кати Пири в Брюксел през май. Парламентарната асамблея на Съвета на Европа ще изпрати свои наблюдатели, които да следят вота. При същите условия се проведе и референдумът за разширяване на пълномощията на президента през миналата година. Тогава за предложенията на Ердоган гласуваха 51,4% от отишлите до урните. В повечето райони резултатите бяха в полза на промените. Противниците на президентската република бяха мнозинство в крайния изток, където живеят предимно кюрди, близо до границата с България и по югозападното крайбрежие, където са икономически най-развитите региони. При вота бяха установени множество нарушения – агитация в деня на гласуването, фалшиви печати, недопускане на наблюдатели до секциите, арести и нападения на избиратели. Вестник „Джумхюриет“ разпространи видео, което показва как член на комисия подпечатва с „Да“ най-малко 10 бюлетини. В друго видео мъж в автомобил прави същото. Нарушенията и цялостното провеждане на вота бяха осъдени от няколко международни организации. Заключенията на мисията наблюдатели на Организацията за сигурност и сътрудничество в Европа (ОССЕ) сочат същото. Предложенията за промени бяха одобрени и трябваше да се прилагат от редовните избори догодина. Предстоящите през този месец избори обаче са ключови именно защото с тях влиза в сила реформата, която прави Турция президентска република, а Ердоган получава почти неограничена власт. От този месец народните представители в турския Меджлис се увеличават от 550 на 600. Минималната възраст за депутатите пада до 18 години, изборите за Велико национално събрание и за президент занапред се провеждат в един ден веднъж на пет години. Междлисът вече няма да контролира работата на министрите, нито на президента, нито пък ще може да инициира вот на недоверие. Президентът вече ще може да бъде партиен лидер, тоест Ердоган ще оглави своята Партия на справедливостта и развитието. Той ще назначава и освобождава вицепрезидентите и министрите, както и висши държавни служители. Ще определя политиките по националната сигурност. Ще може да издава декрети и да обявява еднолично извънредно положение „в случаите на природни бедствия, опасни заразни болести, икономическа криза, война или предпоставка за война и при сериозно нарушаване на обществения ред”. Ако някой ден турският народ каже, че е достатъчно, ще се оттегля, заяви в началото на предизборната си кампания президентът Ердоган. Това отприщи вълна от коментари в социалните мрежи, а хаштагът #Tamam („Достатъчно“) стана най-посещаваният хаштаг в туитър. Говорител на управляващата Партия на справедливостта и развитието определи като заговор вълненията в туитър и заяви, че хаштагът #Tamam бил споделян най-вече в страните, където „терористични групи като ПКК и ислямисткото движение на Гюлен били особено активни“. Привържениците на Ердоган отвърнаха с контрамярка: те създадоха хаштага #Devam („Още“). Колкото и да им се иска на много пострадали от репресиите турци, Ердоган вероятно няма да си тръгне сега. Причината той да изтегли изборите, планирани за ноември 2019 г., на 24 юни, е да не позволи загуба на гласове заради вече настъпващите икономически трудности. Турската лира е загубила 7% от стойността си спрямо долара само от началото на годината, инфлацията расте, а безработицата надхвърля 10%. Освен това той иска да използва максимално военните си успехи в Сирия и да не позволи на опозиционните партии да се обединят. Турският народ вече каза „стига“ на Ердоган – на парламентарните избори на 7 юни 2015 година, пише колумнистката на сайта T-24 Оя Байдар, цитирана от „Дойче веле“: Най-голямото предизвикателство за Ердоган сега ще бъде спечелването на президентските избори на първия тур. Ако се стигне до балотаж, има теоретичен шанс той да се изправи срещу кандидат, зад когото да се обедини опозицията. Това обаче изглежда трудно постижимо – опозиционните партии имаха много малко време и не успяха да обединят разнородния си електорат. Най-сериозните му опоненти засега са Мерал Акшенер от новосформираната „Добра партия“, основана от отцепници от националистическата Партия на националното движение, която е в съюз с Ердоган, и депутатът Мухарем Индже от опозиционната Републиканска народна партия. Кандидат за президент от прокюрдската Демократична партия на народите е Селахатин Демирташ, който обаче води кампанията си от затвора. Арестувани бяха и почти 13 000 от активистите ѝ и има шанс резултатът му дори да не прехвърли 10-процентния праг за влизане в парламента. Социологическите проучвания дават на Индже между 20 и 25%. Акшенер пък ще получи 15-22% от гласовете, сочат допитванията от средата на май. Това са въпросните Копенхагенски критерии – изисквания към всяка страна, която иска да стане член на Европейския съюз. Те трябва да бъдат изпълнени, преди страната да се присъедини. Според мнозинството в Европейския парламент Турция не ги изпълнява. Това е и причината евродепутатите два пъти да поискат замразяване на преговорите с Анкара поне докато не бъде вдигнато извънредното положение и ако конституционната реформа остане непроменена. Подобни призиви зачестиха и сред страните членки. Темата бе употребена в предизборните кампании на вече бившия лидер на социалдемократите Мартин Шулц и канцлерката Ангела Меркел. И двамата заявиха, че ако получат властта, ще накарат Брюксел да прекрати преговорите на Турция за членство в Съюза. В Берлин вече управлява широка коалиция между християндемократите на Меркел и социалдемократите, но такова нещо още не се е случило. Въпросът дали преговорите да спрат окончателно обаче излиза на дневен ред. Отношенията между Германия и Турция се влошиха преди референдума за промяна в конституцията. Анкара многократно обвинява Германия, че укрива терористи, а Ердоган заяви, че Берлин прибягва към „нацистки“ методи, защото не разреши на негови министри да агитират сред турските гласоподаватели в Германия преди референдума за разширяването на президентските пълномощия. Освен това Анкара отказа да допусне германски парламентаристи да посетят немски военни на натовската база в Инджирлик, а Ердоган призова турците в Германия да гласуват против големите партии на изборите. Охладняха и отношенията между Анкара и други европейски столици. Ердоган обвини правителството на Холандия, че действа като „нацистки остатъци“, и заплаши със санкции. Отношенията между Германия и Турция ескалираха, когато турските власти арестуваха шестима активисти за човешки права по обвинения във връзки с терористична организация и мрежата на Фетхуллах Гюлен. Сред тях бе германският гражданин Петер Щойднер. Ангела Меркел нарече арестите „категорично неоправдани“, а външният министър на федералната република Зигмар Габриел заяви, че страната му вече не може да гарантира финансова подкрепа за Турция. Няколко месеца по-късно лидерите на страните членки на Европейския съюз се споразумяха предприсъединителните фондове за Турция да бъдат със 105 милиона евро по-малко. Като причини бяха изтъкнати нарушаването на човешките права в страната, упадъкът на демокрацията и липсата на върховенство на закона. Предвидени са още 70 милиона, които ще бъдат държани в резерв и Анкара ще може да ги получи само ако вземе мерки за установяване на върховенство на закона. Турция обаче продължава да разиграва своя коз – тя има най-многобройното бежанско население в света – близо 3 милиона регистрирани мигранти от Сирия, Ирак и Афганистан по данни на Службата на върховния комисар на ООН за бежанците. По силата на споразумение между Брюксел и Анкара през 2016 г. беше създаден Механизъм за бежанците в Турция, по силата на който южната ни съседка задържа търсещите убежище на своя територия, за което ЕС осигурява два транша от по 3 милиарда евро помощ за осигуряване на техните нужди. За всеки върнат в Турция мигрант ЕС приема по един сирийски бежанец. На срещата на върха между ЕС и Турция във Варна турският президент Реджеп Тайип Ердоган настоя 28-те да преведат останалите 1,2 млрд. евро от първия транш, а председателят на Европейската комисия Жан-Клод Юнкер пое ангажимент това да стане възможно най-скоро. Няколко дни след това Комисията обяви правната рамка, по която ще бъде преведен вторият транш  – един милиард евро от бюджета на ЕС и общо два милиарда от страните членки. Германското издание „Шпигел“ обаче писа, че шест страни членки не са съгласни да участват в следващи етапи на финансирането на споразумението. Публикацията се позовава на документи, според които Германия, Австрия, Франция, Дания, Швеция и Финландия настояват вторият транш от плащането към Анкара да бъде финансиран изцяло от бюджета на ЕС. Неизпълнението на ангажиментите по споразумението за мигрантите значи риск от предизвикване на нова бежанска криза в Европа, и то много по-сериозна от тази през 2015 г., предупреждават европейски политици. Прекратяването на преговорите с Турция за членство в Европейския съюз пък би развързало ръцете на Ердоган да не спазва споразумението, отбелязват анализатори. Вече две години 28-те богати страни от ЕС не могат да преразпределят 160 000 мигранти с право на международна закрила от Гърция и Италия. А ако изведнъж им се  изсипят почти три милиона? Освен това окончателното спиране на преговорите ще лиши Съюза от лостове за влияние и ще даде на Ердоган аргумент в полза на антиевропейската му реторика пред гласоподавателите, а опозицията ще загуби важен съюзник. Наличието на враждебен съсед с втората най-голяма армия в НАТО също не е сред най-добрите перспективи за Европейския съюз. Това обаче не значи, че преговорите за членство ще бъдат прекратени окончателно. Като начало липсва политически консенсус сред страните членки за такава стъпка. Въпреки изказванията си по време на предизборните дебати германската канцлерка Меркел все още се въздържа от резки действия. Тя си спомня как политиката на „отворени врати“ по време на кризата с Балканския маршрут от 2015 г. стопи рейтинга ѝ и не иска да се изправи пред още по-сериозен проблем. Твърдо за прекратяване на преговорите с Турция е австрийският канцлер Себастиан Курц. Страни като Литва и Финландия обаче изразяват резерви. Френският президент Еманюел Макрон също призова ЕС да се въздържа от радикални решения предвид важността на отношенията му с Турция. Начело на противниците на спирането на диалога с Турция е българският премиер Бойко Борисов, който се „натовари“ с ролята на посредник между Брюксел и Анкара и организира среща на високо равнище във Варна. Европейският съюз се нуждае от Турция заради споразумението за бежанците. Въпреки пламенната риторика на Ердоган срещу блока и обвиненията в „нацизъм“ срещу Германия и Холандия Турция се нуждае не по-малко от Европейския съюз. Блокът е най-значимият търговски партньор на Анкара. Близо половината от турския износ е за ЕС, а на Евросъюза се падат две трети от външните инвестиции в страната. Като на първо място е именно Холандия. Това се оказва и основното средство за натиск, с което разполага Съюзът, за да ограничи системните атаки на Ердоган срещу турската правосъдна система и репресиите му срещу гражданското общество и свободата на словото. Въпросът тук е каква цена са склонни да платят европейските страни, защото евентуални икономически санкции може да имат негативен ефект и върху самите тях. Не бива да се забравя и ролята на независимите медии, които са подложени на безпрецедентна атака в южната ни съседка. В класацията за свобода на словото на „Репортери без граници” тя е на 157-о място. Според неправителствената организация Турция е „най-големият затвор за професионални журналисти”. Това „осакатява” гражданското общество, смята журналистката от „Дойче веле“ Невшин Менгю, която живее в Истанбул, и затова Европейският съюз трябва да подкрепя по-активно свободното слово в Турция: Икономическите санкции и предприсъединителните фондове са най-силният коз за Брюксел, смята тя. -----  ", "date": "2018.06.23", "title": "Неудобният съсед"}
{"url": "http://clubz.bg/69548-koko_otide_pri_svoq_priqtel_robin_uilqms_video", "text": "Горилата Коко, която знаеше езика на знаците, е починала на 46 години снощи, съобщиха световните медии. Коко е умряла спокойно в съня си в резервата в Калифорния, където прекара по-голямата част от живота си. Тя се ражда през 1971 г. в зоологическата градина на Сан Франциско. Започва да се обучава на американския език на знаците от ранна възраст от Франсийн Патерсън. За разлика от други опити до момента, Патерсън едновременно учи Коко на знаците и на говорим английски от ранна възраст. Като възрастна горила Коко знае около 1000 знака, в някаква степен различни от стандартните, и разбира 2000 думи от английския език. Показателно за интелекта й и близостта до човешкия е случаят с котката й - през 1984 г. горилата получава като подарък коте, към което се привързва и се грижи като човешки стопанин. Когато котката бива сгазена от кола и съобщават новината на Коко, тя отговаря със знаци  . Коко се среща и сприятелява с редица знаменитости като актрисата Бети Уайт, басиста на Red Hot Chili Peppers Флий, но най-известно е приятелството й с актьора Робин Уилямс. Двамата се запознават през 2001 г. и видеото на тяхната среща е изключително популярно в Интернет и до днес. Алкохолизмът докара Робин Уилямс до самоубийство Двамата прекарват цял ден заедно, забавляват се, гъделичкат се, Коко дори се усмихва, нещо, което не е правила през последните 6 месеца до срещата им, тъй като тогава умира приятелят й от детинство - горилата Майкъл.   Когато Уилямс се самоуби през 2014 г., Коко приема новината тежко и отбелязва само \"плача\". ", "date": "2018.06.23", "title": "Коко отиде при своя приятел Робин Уилямс (ВИДЕО)"}
{"url": "http://clubz.bg/69549-ludogorec_privleche_nacional_i_bivsh_igrach_na_cska_sofiq", "text": "\"Лудогорец\" се похвали с изненадващ трансфер - шампионите привлякоха Антон Недялков, национал и играч на ЦСКА-София до декември миналата година. Защитникът е подписал договор вчера, а от днес се присъединява съм лагера на \"орлите\" в Австрия. В официалното съобщение се твърди, че 25-годишният футболист е избрал \"Лудогорец\" пред няколко оферти от чужбина. ЦСКА-София продаде защитник в САЩ за $1,5 милиона Антон Недялков беше един от най-добрите играчи на ЦСКА-София преди да бъде продаден малко преди Коледа на \"Далас\" от американската Мейджър лига. За трансфера съдейства Христо Стоичков. \"Червените\" обявиха, че трансферната цена е 1,5 милиона долара. Недялков има 8 срещи с екипа на щатския тим. Новият треньор в \"Лудогорец\": Искам да натрупам опит извън Испания Левият бранител е третото ново попълнение на \"Лудогорец\" след Димо Бакалов и румънеца Драгош Григоре. \"Зелените\" имат и нов наставник - бразилеца Паулу Аутуори. Продаден беше Игор Пластун - на белгийския \"Гент\". Голямо бразилско име пое \"Лудогорец\", Херо си тръгна (СНИМКИ) Антон Недялков започва професионалната си кариера в \"Литекс\" през 2011 г. Играл е още с екипите на \"Чавдар\" (Етрополе), \"Светкавица\" (Търговище) и ЦСКА-София.  Новият треньор в \"Лудогорец\": Искам да натрупам опит извън Испания Голямо бразилско име пое \"Лудогорец\", Херо си тръгна (СНИМКИ)", "date": "2018.06.23", "title": "\"Лудогорец\" привлече национал и бивш играч на ЦСКА-София"}
{"url": "http://clubz.bg/69539-da_te_povozi_iz_livyrpul_samiqt_syr_pol_video", "text": "В навечeрието на появата на новия му албум Egypt Station сър Пол Макартни избра късното шоу по Си Би Ес на Джеймс Кордън за едно невероятно представление. Роденият през 1978 г. актьор, певец, продуцент и тв водещ Кордън вози, бива возен, пее и разпитва титана от \"Бийтълс\". На свой ред Макартни му показва града на своята младост - Ливърпул. Двамата посещават някогашния дом на Макартни, където са творили с Джон Ленън. И свирене на живо в клуб не липсва... Снимките съвпадат със 76-ия рожден ден на Макартни на 18 юни. Пол Макартни с две нови песни за първи път от 4 години (ВИДЕО) Всичко завършва, естествено, с впечатляващ мини концет. Очаква се новият албум на сър Пол   да е на пазара на 7 септември  Последната авторска музика той издаде с New през 2013 г. В тази мрачна събота непременно си позволете следващите 23 минути:  ", "date": "2018.06.23", "title": "Да те повози из Ливърпул самият сър Пол (ВИДЕО)"}
{"url": "http://clubz.bg/69544-ramzan_kadirov_dade_vecherq_i_pochesti_na_salah_i_egipet", "text": "Националният тим на Египет напусна днес чеченския град Грозни, а скоро ще си тръгне и от Мондиала, но поне получи почести от Рамзан Кадиров, пише \"Асошиейтед прес\". Лидерът на Чечения даде специална вечеря на селекцията в резиденцията си. А звездата Мохамед Салах бе удостоен като \"почетен гражданин на републиката\". Критики към Салах заради тур за овации с Кадиров \"Фараоните\" заминаха за Волгоград, където в понеделник играят срещу Саудитска Арабия, а след това си тръгват. И двата тима загубиха шансове да продължат напред. Египет избра Грозни за своя база по време на първенството. Малко след пристигането на отбора Кадиров и антуража му извадиха от хотела Салах и го закараха на стадиона в града, за да дефилират заедно пред хиляди запалянковци, които гледаха тренировката на състава. Световното по футбол - цялата програма на БНТ Тогава асът на \"Ливърпул\" беше освободен от заниманието и не тренираше заради контузията в рамото. На 15 юни пък футболната федерация на Египет се похвали, че Кадиров изпратил огромна торта за рождения ден на Салах. Световното по футбол - цялата програма на БНТ", "date": "2018.06.23", "title": "Рамзан Кадиров даде вечеря и почести на Салах и Египет"}
{"url": "http://clubz.bg/69514-jenite_v_sauditska_arabiq_podkarvat_koli_ot_nedelq_video", "text": "В неделя (24 юни) влиза в сила дългоочакваното решение, което за първи път позволява на жените в Саудитска Арабия да шофират. Решението бе приветствано и в кралството, и в чужбина.  В последните седмици жени споделят онлайн снимки на новите си шофьорски книжки. Сара Алрумихани публикува своята в Туитър, като благодари на крал Салман и престолонаследника принц Махамед бин Салман. Вдигането на забраната обаче бе съпроводено от изненадващи репресии, насочени срещу активисти, които защитават правата на жените, включително тези, които водеха кампании жените да имат право да сядат зад волана. Репресиите започнаха през май и доведоха до ареста на най-малко 19 активисти, осем от които бяха пуснати на свобода със \"заповеди за временно освобождаване\". Те са обвинени в съдействие на хора и организации, враждебни на Саудитска Арабия, с цел да се подкопаят сигурността, стабилността и националното единство на кралството. Алдосари каза, че е шокирана от избора на момента, в който се извършват арестите и отбелязва, че \"поради ограниченията върху свободата на словото\" активистите споделяли плановете си в социалните мрежи. Според \"Хюмън райтс уоч\" активистите скоро могат да бъдат изправени пред специален наказателен съд, създаден първоначално, за да разглежда престъпления, свързани с тероризъм. Ако бъдат признати за виновни, те могат да получат до 20 години затвор.   Саудитските жени отдавна водеха кампания за правото за шофиране, понякога организирайки координирана демонстрация на сила чрез шофиране в кралството. Първата по-голяма кампания за отпор срещу забраната бе през 1990 г. Други кампании бяха организирани след 2011 г. На тях няколко жени бяха задържани и освободени едва след като подписаха декларации, че няма да шофират отново. Саудитският журналист Джамал Хашоги смята, че репресиите не са били необходими, \"защото народът на Саудитска Арабия е подкрепял подобни реформи\". Много саудитци наистина изразиха подкрепа за реформите. Когато указът, вдигащ забраната за шофиране, беше издаден за пръв път през септември, стотици жени използваха социалните мрежи, за да благодарят и похвалят принца престолонаследник. Това накара кралския съд да даде указания на някои жени активистки във и извън Саудитска Арабия да не коментират на решението, казва Алдосари. Решението е част от социалните и икономически реформи, подкрепяни от 32-годишния наследник на трона и амбициозния му план \"Визия 2030\", в опит да отвори страната за инвестиции и да диверсифицира зависимата от петрола икономика на кралството. Реформите включиха отваряне на киносалони в кралството след повече от 30-годишна забрана, както и даване на възможност на повече жени да работят. Планът има за цел увеличаване на броя на заетите жени от 22 на 30 процента. Рияд се надява, че позволението за жените да шофират ще открие бизнес възможности, тъй като жените не само ще могат да се придвижват по-лесно, но ще могат и да работят като таксиметрови шофьори и в компании като \"Юбер\". Анализаторът по правата на жените от Хюман райтс уотч Рота Бегъм каза, че целта на репресиите е да отправят послание, че Мохамед бин Салман \"е единственият реформатор в страната и като поданик не можеш да изискваш такива реформи, а само можеш да бъдеш благодарен\" за тях, каза тя. Арестите изглежда са опит да се сложи край на всички форми на политически активизъм в консервативната страна, след като вдигането на забраната ще насочи вниманието на жените към по-големия въпрос: отмяната на мъжкото попечителство.", "date": "2018.06.23", "title": "Жените в Саудитска Арабия подкарват коли от неделя (ВИДЕО)"}
{"url": "http://clubz.bg/69546-evropejskite_nakazatelni_mita_mnogo_shum_za_nishto", "text": "Аз съм на 27 години и за мен дънките \"Ливайс\" са просто едни дънки. Да, моделите и цветовете им са \"яки\", а платът е здрав. Но да дам 80 или 100 евро за едни дънки? Не, благодаря! Много мои приятели и колеги обаче гледат, или са гледали в миналото, по-различно на тях. За тези, които преди 20, 30 или 40 години са ходели на училище, или пък са следвали, \"Ливайс 501\" са били нещо като част от тяхната идентичност - един американски продукт, надвил старовремската германска еснафщина, и превърнал се в символ на копнежа за свобода и устрем напред. Тези дънки са частица от т.нар. \"американска мечта\" в Германия. В петък влязоха в сила наложените от ЕС мита върху определени американски стоки, сред които и за няколко култови американски продукта, като дънките \"Ливайс\", например. И мнозина сега се питат дали добрите стари дънки ще поскъпнат драстично? Моят кратък отговор гласи - по-скоро не. Митата в размер на 25 процента са валидни само за стоки, произведени в САЩ. Вярно, че десетилетия наред дънките \"Ливайс\" се произвеждаха наистина в Америка. Което обаче отдавна вече не е така.  В началото на 2004 година \"Ливайс\" затвори последната си фабрика в Сан Антонио. По-късно в една единствена фабрика в Грийнсбъроу беше произведена специална серия \"Ливайс 501\" на продажна цена от 178 долара за чифт. В края на 2017 година беше затворена и тази фабрика - по чисто финансови съображения. По данни на фирмата, производството е изнесено преди всичко в Китай, Бангладеш, Мексико и Шри Ланка. Официално САЩ все още се водят производител на дънки, но от повече от 500 фабрики в над 26 страни по света са останали само 12 американски. Говорителка на \"Ливайс\" за Европа потвърди, че продуктът е засегнат от митата, но не каза в каква степен. Но с оглед на изнесеното в чужбина производство, съвсем малко американски стоки ще бъдат пряко засегнати от наказателната мярка. В една Германия, например, САЩ даже не са сред първите 20 производители и вносители на дънки. Най-много дънки Германия внася от Бангладеш - почти 63 милиона чифта през миналата година. На 20 място в списъка на вносителите е Индонезия с почти половин милион чифта. А от САЩ се внасят още по-малко. Цифрите сочат, че въведените от ЕС мита имат по-скоро символичен характер. Експертката за глобална икономика и търговия Уни Манак твърди, че ЕС е подбрал точно фирми със символично значение. Същото становище споделя и Щефани Шмид от германското външнотърговско сдружение на търговците на дребно. \"До голяма степен тези мита са символични. При дънките \"Ливайс\" пък символиката е малко по-голяма, защото става дума преди всичко за името\", казва тя. \"Ливайс\", \"Харли Дейвидсън\" и \"Джак Даниелс\" не са просто някакви американски марки. Моторите, уискито и дънките са част от американската идентичност и от американската мечта. И който иска да навреди на САЩ трябва да атакува тази американска мечта. Вероятно такава е била и стратегията на европейските политици, когато са избрали именно тези стоки. Този план може и да успее при някои стоки, които все още действително се произвеждат в САЩ. Но това категорично не се отнася за много други, които отдавна вече не се произвеждат в Америка. Конфекцията, например. ", "date": "2018.06.23", "title": "Европейските наказателни мита - много шум за нищо? "}
{"url": "http://clubz.bg/69518-gdpr_%E2%80%93_shiroko_pole_za_mrysni_nomera_v_predizbornata_kampaniq", "text": "Новият европейски регламент за защита на личните данни (GDPR) влезе в сила на 25 май, но засега като че ли всичко е спокойно. Ако изключим „прозорците“ с информация за правата ни по регламента, които досадно изскачат всеки път, когато отворим сайт, към този момент у нас няма гръмки новини за злоупотреби с лични данни и налагане на солените глоби за администраторите, предвидени по регламента. Но по природните закони затишието винаги е привидно и вещае бури. Такива може да се появят още идната пролет – с произвеждането на първите за 2019 г. избори – тези за нови представители в Европейския парламент. Оказва се, така разписани GDPR и Изборният кодекс (ИК), дават широко поле за действие на опонентите на различните политически партии и коалиции и предвид начина, по който се правят предизборните кампании в България – за разиграване на мръсни номера и клеветнически кампании, пише  Кучето е заровено в гражданските подписки за регистрация на избори, които политическите формации са длъжни по закон да събират. Въпреки че с едни от последните изменения на ИК броят на нужните подписи бе сведен до 2500, традиционно партиите се надпреварват коя ще внесе в Централната избирателна комисия (ЦИК) по-дълъг списък с имена на симпатизанти. Задължителните за подписките атрибути според Изборния кодекс са „имената, единният граждански номер и саморъчен подпис на не по-малко от 2500 избиратели, подкрепящи регистрацията“. Всеки избирател може да участва само в един списък; списъкът се предава и в структуриран електронен вид. Това прави тези подписки обект на защита на личните данни. Кичашки с глоба за използване на лични данни на Канна Рачева от бТВ Историята на всички проведени избори до момента обаче показва, че масово партиите и коалициите злоупотребяват с данните на хората. Почти няма случай, при който граждани да не са се оплакали, че не са се разписвали в партийни подписки, но някак си техните данни са се озовали в тях. ЦИК предостави опция на сайта си, чрез която всеки може да провери дали случайно не е станал симпатизант на партия и оттогава жалбите заваляха. С GDPR обаче процесът се усложнява, защото в проекта за изменения в Закона за защита на личните данни, който трябва да отрази прилагането на новия регламент у нас, минималната глоба за злоупотреба с лични данни е крупната сума от 10 000 лева. Бяха дадени заявки, че при разглеждането на закона в парламента тя ще бъде намалена, но и няма да се върне на сегашните нива от няколкостотин лева. На практика това означава, че политическите опоненти могат да изпращат „агенти провокатори“, които да се разписват в противниковите подписки за регистрация на избори от свое име или от името на трето лице, с чиито имена и единен граждански номер разполагат, и после да обявяват, че личните им данни са били откраднати. Това ще доведе не само до публично дискредитиране на партията, която „краде ЕГН“ на хората, но и до реална заплаха от налагане на сериозни финансови санкции. Същите биха били непосилни, особено за извънпарламентарните и по-малките формации, които не се радват на държавната субсидия от 11 лева на глас  От Централната избирателна комисия признаха, че този казус е привлякъл вниманието им и е бил подложен на обсъждане, въпреки че до изборите остава много време. Сред членове на ЦИК дори се е родила идеята всеки, който желае да се подпише в партийна подписка, да подписва и декларация за съгласие на място. Но предложението е било отхвърлено като безсмислено, разказаха членове на Комисията. \"Първо, ще доведе до излишна бюрократизация на целия процес, второ… колко дървета трябва да изсечем и за новите декларации и трето – това допълнително ще оскъпи изборния процес, още повече, че политическите формации никога не се ограничават само до събирането на минималния брой изискуеми по закон подписи, а правят процеса медиен – за да покажат колко по-голяма е подписката им в сравнение с тази на опонента“, разказаха от ЦИК. Голямо предизборно крадене на ЕГН-та... ЦИК се чеше по главата И предлагат  събирането на такива подписки да се прилага само за новоучредени партии, които за първи път се явяват на избори. Липсата на подписи за регистрация обаче, вероятно ще доведе до огромен брой желаещи да се включат в предизборната надпревара – интересен пример за държава, в която подписи не се събират е Украйна, където на предсрочните парламентарни избори през 2014 г. това доведе до кандидатурата на Дарт Вейдър за участие в кампанията (както и други герои от поредицата „Междузвездни войни“). За посочените избори Централната избирателна комисия в Украйна е разгледала документите на над 7 000 кандидати, желаещи да се борят за място в Радата – 2 151 от тях „самономинирали се“, а останалите издигнати от 29 партии. Въпросът с подписките и защитата на личните данни в действителност е важен. И има пресен пример за това: на последните парламентарни избори съдът забави регистрацията на партия „Да, България“ заради подадени жалби. На 30 януари 2017 г. Софийски градски съд взе решение за регистрация на „Да, България“. Но по закон регистрацията може да се обжалва в 7-дневен срок пред Върховния касационен съд (ВКС), който на свой ред има 14-дневен срок за произнасяне, ако някой е обжалвал. Така или иначе самото наличие на жалбите спира вписването в регистъра с партиите, следователно те не могат да се регистрират и пред ЦИК за участие в изборите. В последния момент, два дни преди крайния срок за регистрация за партиите в ЦИК (8 февруари), срещу партията бяха внесени четири жалби – две от които подадени от учредителя Добромир Добрев, една от името на Вера Асенова, член на „Да, България“, а четвъртата от гражданин с „непопулярното“ име Иван Иванов. Така дори и върховните съдии да бяха потвърдили регистрацията, ЦИК вече щеше да е хлопнала вратите.Това принуди „Да, България“ спешно да потърси нова форма за явяване на изборите и направи коалиция с ДЕОС и „Зелените“  . Коалицията имаше само пет дни да събере необходимите 2500 подписа на симпатизанти, за да участва във вота. Да, регистрация! За \"Да, България\" Пак по закон, подписките се проверяват от ГРАО като се взимат данни на случаен принцип. Често срещано явление е формации да не биват допускани до избори, след като се установи, че голяма част от „подписалите“ се симпатизанти или не съществуват, или са покойници и пр. И когато тези лица фантоми се извадят от общата бройка, то се оказва, че валидните подписи са под задължителния за регистрация минимум. \n\tИначе в казуса с „Да, България“, партията най-сетне получи регистрация в СГС – едва на 31 март, пет дни след провеждането на изборите. А що се отнася до жалбите срещу нея – оказа се, че някой е откраднал личните данни на хората, които са ги „подали“:… Голямо предизборно крадене на ЕГН-та... ЦИК се чеше по главата Да, регистрация! За \"Да, България\"", "date": "2018.06.23", "title": "GDPR – широко поле за мръсни номера в предизборната кампания"}
{"url": "http://clubz.bg/69512-s_kolko_shte_se_zabavqt_promenite_v_zakona_za_hazarta", "text": "С решение на комисията по бюджет и финанси в парламента поправките в Закона за хазарта, предложени от вицепремиера Валери Симеонов и депутатите му ще минат през процедура на нотификация от Европейската комисия. С тези поправки се ограничава възможността за медийна реклама на лотарийни игри и се ограничават местата за продаване на талони. Публично и ГЕРБ, и БСП подкрепиха тези промени. Законът, който ще ограничи хазарта (ПЪЛЕН ТЕКСТ) Бившият депутат Мартин Димитров, който в момента е част от екипа на \"Демократична България\" с ресор икономика и енергийна независимост, прогнозира, че с искането на нотификация от ЕК БСП и ГЕРБ ще отложат законовите промени с няколко години. Ако това се случи - ще бъде сериозна услуга за хазартното лоби, чиито интереси ще бъдат сериозно накърнени с тези поправки. Ето какво написа Димитров във фейсбук преди няколко дни:   Експерти от парламента обаче обясниха пред Клуб Z, че процедурата по нотификация в този случай е наложителна, тъй като поправките в закона създават възможност на т.нар. \"утежняване на пазара', което противоречи на европейски директиви. Според тях обаче тази процедура отнема не повече от 4 месеца. Държавата трябва за един месец да я започне, а ЕК има три месеца, за да отговори. В различните мандати парламентът си е позволявал да приема закони без нотификация, заради което обаче се е стигало включително до наказателни процедури. Факт е, че често подобна нотификация се е искала едва след като законът бъде приет на първо четене. В случая с поправките в закона за хазарта обаче се прибягва до тази процедура още преди те да са влезли в за разглеждане в пленарната зала.", "date": "2018.06.23", "title": "С колко ще се забавят промените в Закона за хазарта?"}
{"url": "http://clubz.bg/69541-korneliq_ninova_vs_nezakonnite_migranti_v_pismo_do_12_evrolideri", "text": "Писмо до 12 европейски лидери е изпратила председателката на БСП Корнелия Нинова преди срещата на върха в ЕС в неделя. Съобщението за писмото дойде от пресцентъра на левицата. В самия документ Нинова настоява общият европейски подход за мигрантите да е следният - тези, които бягат от \"кървавия конфликт в Сирия\", да бъдат закриляни, както изискват и международните норми, но тези, които не са \"бежанци\", да бъдат разглеждани като \"незаконни мигранти\" и да бъдат връщани в страните по произход.  \"Износът на демокрация е пълен провал. Арабската пролет е европейска зима\" Според Нинова бежанската криза беляза политическия живот на ЕС през последните няколко години, а липсата на координиран, адекватен и навременен общоевропейски отговор на мигрантската криза, показва, че текущата система за убежища не е в съответствие с актуалните предизвикателства. България иска затваряне на границите на ЕС В писмото си до евролидерите Нинова е оценила и предложението на Германия по въпроса на миграцията в ЕС - то било \"неприемливо и неработещо\". Става дума за идеята за подписване на двустранни споразумения между страните - финансова помощ в замяна на приемане и интеграция на мигранти.  - предлага Корнелия Нинова.    България иска затваряне на границите на ЕС", "date": "2018.06.23", "title": "Корнелия Нинова vs \"незаконните\" мигранти в писмо до 12 евролидери"}
{"url": "http://clubz.bg/69533-erdogan_gotov_s_master_plana_na_nova_turciq", "text": "Макар до президентските и предсрочни парламентарни избори в Турция на 24 юни да остават по-малко от 30 часа, президентът Реджеп Тайип Ердоган вече хвърли светлина върху новата президентска система на управление, която ще влезе в сила, ако той победи във вота. Най-голямата джамия в Турция - вдигната при Ердоган за $100 милиона  Анализатори в Турция му предричат да спечели още на първия тур с 51-52%, но други сочат милионните митинги на основните му конкуренти - Мерал Акшенер от \"Добрата партия\", и Мухаррем Индже. Шестима са кандидатите за президент, а осем политически партии участват в парламентарните избори.  Турция купува първите от общо 100 изтребителя F-35 от САЩ В предаване на живо по частните тв канали ATV и A Haber, Ердоган обясни какви промени ще настъпят в управлението на републиканска Турция, когато се смени държавното й устройство - и то стане подчинено на президента. А фигурата на министър-председателя отпада - президентът ще назначава и сменя всички министри и заместниците им. Ердоган каза още, че ще бъдат създадени четири нови департамента. Ердоган постави цел: Турция с три АЕЦ , каза той. Към президентството, по думите на Ердоган, ще бъдат присъединени осем дирекции: дирекция на Генералния щаб, дирекция \"Национално разузнаване\", дирекция \"Отбранителна промишленост\", Съвет по национална сигурност, Дирекция по вероизповеданията, Държавен надзорен съвет, дирекция \"Комуникация\" и дирекция \"Стратегия и бюджет\".  Ердоган: Да забием последния пирон в ковчега на стара Турция Променят се и ведомствата, които отговарят сега за икономиката на Турция. По думите на Ердоган тяхната структура ще бъде максимално опростена, а броят на министерствата, които сега са шест в тази сфера, ще бъде намален на три. Предвижда се създаването и на девет съвета, които ще внесат предложения за политики и ще представят доклади. Запитан какви са мотивите му за такива радикални промени, Ердоган каза, че някои неблагоприятни условия в сегашната система са попречили на управляващите да изпълнят голяма част от своите обещания. Президентската система ще е факт само ако Партията на справедливостта и развитието спечели абсолютно мнозинство от две трети в Меджлиса, което едва ли ще се случи. Турция купува първите от общо 100 изтребителя F-35 от САЩ Ердоган постави цел: Турция с три АЕЦ Ердоган: Да забием последния пирон в ковчега на стара Турция", "date": "2018.06.23", "title": "Eрдоган готов с мастер плана на нова Турция"}
{"url": "http://clubz.bg/69540-katalunq_kysa_s_ispanskiq_kralski_dvor", "text": "Властите в Каталуня прекъсват всички протоколни отношения с испанския кралски двор, обяви регионалният премиер Ким Тора, цитиран от в. „Ел Мундо”. Нито Тора, нито който и да било член на правителството в Барселона няма да присъства на мероприятия, организирани от кралския двор. Регионалните власти в Барселона няма да канят представители на монархията на своите мероприятия. Самият Тора пък напусна поста почетен вицепрезидент на фондация „Принцесата на Жирона”. Продължаваме да работим за независимост, обяви новият премиер на Каталуня Тора обясни, че до последно се надявал крал Фелипе VI ще си помисли и ще поиска прошка за това, че е прикрил насилието на 1 октомври 2017 г. Тогава се състоя предварително обявеният от Мадрид за незаконен референдум за независимост на Каталуня. При сблъсъци с полицията бяха ранени над 800 души. Снощи обаче той присъства на откриването на Средиземноморските игри в каталунския град Тарагона. И се оправда, че си е „у дома”. Там бе и крал Фелипе VI. Преди откриването Тора се присъедини към участниците в протест срещу пристигането на монарха в града. От правителството на испанския премиер социалист Педро Санчес само коментираха, че Ким Тора не представлява всички каталунци.", "date": "2018.06.23", "title": "Каталуня къса с испанския кралски двор"}
{"url": "http://clubz.bg/69545-beglecyt_ot_zatvora_v_lovech_e_zadyrjan", "text": "Беглецът от затвора в Ловеч Борис Иванов е бил открит и арестуван в района на град Летница, съобщи БНТ. Новината потвърди след това и главният секретар на МВР Младен Маринов, цитиран от \"Фокус\".  Полицаите са намерили затворника в слънчогледова нива на третия ден след бягството му.  48-годишният Борис Иванов е осъден на 13 години лишаване от свобода за блудства и кражби. Присъдата му е влязла в сила през 2011 г. и 7 години е лежал при строг режим, а към момента му остават 4 години и 8 месеца - както изчисли преди ден вътрешният министър Валентин Радев.  По-рано през деня първата мащабна акция на МВР и жандармерията в района на ловешките села Александрово и Дренов завърши без успех, предаде БНР.  Издирването на Иванов е продължило до 11 часа - от снощи. Полицията и жандармерията са претърсвали региона цяла нощ, след като снощи е получен сигнал от свидетели, че беглецът се намира в района. В операцията са участвали около 200 униформени служители. Вътрешният министър увери, че МВР гони избягалия затворник  Според БНР сигналът е подаден от жителка на село Александрово: Цацаров: Издирването на избягалия затворник от Ловеч е без резултат Мъжът избяга в четвъртък сутринта малко след 10 часа от работен обект край Ловеч - млекопреработвателна фирма, където е работил заедно с други затворници. В петък в Народното събрание вътрешният министър Валентин Радев заяви, че според данни от разследването човекът, който е трябвало да следи за контрола на затворниците по време на работа извън общежитието за настаняване на лишени от свобода, не е бил на поста си. Продължава и издирването на втория беглец от Централния софийски затвор през април - това е мъжът, с когото избяга покойният вече Владимир Пелов, който не бе заловен от властите, а бе убит в центъра на Ботевград. Докато тече издирването на бегълци от затвора, полицията в Сливен откри обявен за общодържавно издирване мъж. Той е намерен при проверка на документи в игрална зала в Сливен. Цацаров: Издирването на избягалия затворник от Ловеч е без резултат", "date": "2018.06.23", "title": "Беглецът от затвора в Ловеч е задържан"}
{"url": "http://clubz.bg/69537-trymp_vijdate_razdeleni_deca_a_ubitite_ot_imigranti_ne", "text": "Президентът на САЩ Доналд Тръмп изрази съмнение във връзка с историите за деца мигранти, разделяни от родителите си на границата с Мексико. Той заяви, че се разказват \"измислени истории за скръб и печал\", а в същото време истинските жертви на имиграционнната криза са американци, убивани от незаконно преминалите границата, предаде Асошиейтед прес. Засипан с критики за ситуацията с разделянето на семейства на мигранти, Тръмп отвърна на удара. Той на моменти изкривяваше фактите и променяше историята си, но въпреки това хвърли светлина върху действителната скръб на семействата от другата страна на това уравнение, отбелязва Асошиейтед прес. Тези семейства са загубили свои близки, които са били убити от хора, влезли незаконно в САЩ. Тръмп постави ударение на факта, че непълнолетните мигранти, които биват разделени от семействата си, най-вероятно впоследствие отново ще се съберат с тях за разлика от жертвите на убийци. Поради роящите се в редиците и на двете водещи политически сили в САЩ изразявания на безпокойство от образите на разделени от родителите си ужасени деца мигранти, в сряда Тръмп внезапно смени курса и подписа указ за отмяна на тази практика, макар че се предполага, че до 2000 деца все още са отделени от родителите си. Но този рядко срещан момент на публична капитулация на президента не продължи дълго - снощи той произнесе реч на митинг в Минесота, изпъстрена с твърдолинейна риторика по въпроса за имиграцията, отбелязва Асошиейтед прес. В своя публикация в Туитър той изрази съмнение дали тези страдания на мигрантите изобщо са истина. Предположението на Тръмп, че историите са недействителни, вероятно е било подхранено от вчерашното разкритие за един от знаковите образи на кризата - снимка с 2-годишно момиченце от Хондурас, което плаче, докато майка му е спряна за проверка от служител на граничната полиция. Но момиченцето на снимката, което тази седмица се оказа на корицата на списание \"Тайм\", не е било разделено от майка си, както каза пред \"Дейли мейл\" баща му. \"Тайм\" заяви, че въпреки всичко застава зад снимката, защото пресъздава \"залозите в такъв момент\". Тръмп отдавна негодува срещу отношението на медиите към него. През изминалата седмица гневът му в тази посока само се засили, след като сметна, че не е получил подобаващо признание за срещата си на върха със севернокорейския лидер Ким Чен Wн в Сингапур, отбелязва Асошеийтед прес. По-рано вчера демократът от Камарата на представителите на САЩ Тед Лю от Калифорния пусна на трибуната на камарата звуков запис с ридаещо дете в център за задържане, което било разделено от родителите си и плаче за тях на записа. Той бързо беше разкритикуван от председателстващата заседанието Карън Хендъл от републиканците, която му каза да го спре, защото ставащото противоречи на правилата. Лю отговори, че американците трябва да чуят записа. На Мелания не й пука. Защо!? (СНИМКИ) Драматичният запис, който първо беше огласен от \"Пропублика\" и после беше предоставен на Асошиейтед прес, размъти дебатите в САЩ за политиката на \"нулева толерантност\" на правителството на Тръмп срещу преминаванията на границата. Политиката доведе до разделянето на над 2300 деца от родителите им. Федералният съдия Дана Саброу от Окръжния съд в Сан Диего заяви, че следващата седмица може да излезе с решение, с което да нареди на правителството да събере разделените семейства, предаде Ройтерс. Причината е заведен иск от организацията \"Американски съюз за граждански свободи\", а решението може да бъде обявено още следващия петък вечерта. Военноморските сили на САЩ обявиха, че изготвят план на стойност 233 милиона долара да настанят до 25 000 мигранти в свои бази и обекти, заяви неназован официален източник. По думите на източника според проектодокумент изготвен от помощник-министъра на военноморските сили на САЩ по енергийните въпроси Филис Байър (в САЩ военноморските сили си имат свой министър) база на ВМС в Калифорния може да приеме още до 47 000 души. В четвъртък американските въоръжени сили обявиха, че е било поискано от тях да настанят до 20 000 деца имигранти, съобщи БТА.", "date": "2018.06.23", "title": "Тръмп: Виждате разделени деца, а убитите от имигранти - не"}
{"url": "http://clubz.bg/69535-hilyri_putin_e_vodach_na_ksenofobsko_dvijenie_koeto_razbiva_es", "text": "Руският президент Владимир Путин се е позиционирал като водач на ксенофобско движение, което иска да отслаби традиционните съюзи на САЩ и да подкопае демокрацията, заяви бившият кандидат за президент на САЩ Хилъри Клинтън, цитирана от Ройтерс. Бившият държавен секретар на САЩ определи руската намеса в президентските избори от 2016 г., които Клинтън изгуби от Доналд Тръмп, като  . Специалният прокурор Робърт Мълър разследва твърденията за намеса на Русия в изборите от 2016 година. Хилъри: Путин е бял ксенофобски мачо Москва отрича твърденията на американски разузнавателни служби, че се е намесила в изборите, а Тръмп отрича съглашателство с Русия. И добави:", "date": "2018.06.23", "title": "Хилъри: Путин е водач на ксенофобско движение, което разбива ЕС"}
{"url": "http://clubz.bg/69538-albaniq_spasqva_merkel", "text": ".  Австрийският правителствен говорител Петер Лаунски-Тифентал потвърди пред ДВ, че междувременно се водят разговори за създаването на подобен център и с Албания. Съветникът на албанския премиер Ендри Фуга пък каза за ДВ, че засега нито е постъпвало подобно запитване, нито се водят разговори по темата. Опозицията в Албания обаче е на друго мнение: тя дори обвинява правителството, че иска да си купи еврочленството, като се съгласи да стане приемен център за бежанци. Ето как би проработило това: През Албания все още преминават бежанци по т.нар. балкански маршрут. Те пристигат главно през Адриатическо море. Италия, Малта и Гърция обаче отдавна вече не желаят да примат повече мигранти, а ЕС и Германия искат да връщат обратно онези от тях, на които им е било отказано убежище. Какво общо обаче има това с Албания? През малката балканска страна преминава маршрутът на бежанците, освен това тя е разположена на Средиземно море. Пристанището на Дуръс разполага с достатъчно капацитети да поеме много хора. Там могат да бъдат настанени и да получат първоначална регистрация бежанците, които бягат с лодки през Средиземно море, ескортирани от кораби на Фронтекс. Направо от Дуръс могат да бъдат връщани всички, които нямат право на убежище, а останалите да бъдат разпределяни в страните от ЕС. И най-важното: Албания не е членка на ЕС, което в случая особено устройва страните от общността. Ще рече, че в страната не се прилагат европейските регламенти, например за Шенген и около Дъблинското споразумение. Но в същото време Албания е  членка на НАТО  и това я прави част от западния съюз за сигурност. В момента в Албания се изгражда център на НАТО за борба с тероризма. Към това се прибавя и фактът, че в северната част на страната има високи планини, които образуват допълнителна естествена гранична преграда.  Страната има богат опит с бежанци. През 1998/99 година Албания прие около един милион косовари. Освен това вследствие на бежанската криза през 2015 година в страната бяха създадени и допълнителни капацитети за прием на бежанци, които досега почти не са използвани. Говорителят за Югоизточна Европа на Върховния комисариат на ООН за бежанците Невен Цървенкович потвърди за ДВ, че от 2017 година насам Албания е удвоила своите капацитети. Освен това албанският вътрешен министър Фатмир Джафай предприе поредица от двустранни разговори в няколко европейски столици, вкл. в Берлин, на които темата за миграцията е сред основните точки.  За разлика от Либия, Албания е сигурна страна на европейска земя, но пред вратите на ЕС. Страната се стреми към пълноправно членство и е склонна да спазва европейските стандарти по отношение на човешките права, например. Върховният комисариат на ООН за бежанците потвърждава, че Албания се отнася добре към намиращите се в страната бежанци. С всичко това Либия, сочена за алтернатива, има проблеми. В момента Либия е страна без реално управление и държавна структура. Германският вътрешен министър Хорст Зеехофер заяви при последната си среща с австрийския канцлер, че подкрепя идеята за създаването на миграционни центрове извън ЕС. Преди предстоящата тази неделя извънредна среща на върха, правителственият говорител Щефан Зайберт не пожела да коментира темата. Евентуална „албанска сделка“ би туширала вътрешнополитическото напрежение в Германия, защото Албания предлага „хуманно“ решение, което в същото време решава и проблема на министър Зеехофер със сигурността - контролиран подход под надзора на ЕС, но все пак извън общността. Хорст Зеехофер ще бъде доволен и би могъл преди изборите в Бавария да представи „сделката“ като свой успех. А правителствената криза на практика ще бъде преодоляна.  „Албанското решение“ може да бъде от полза и за Албания. Социалистическото правителство в Тирана е под силен натиск от страна на консервативните кръгове, и най вече от германските християндемократи. Препоръката за започване на преговори с Албания, която трябва да бъде одобрена на предстоящата среща на върха на ЕС, е под въпрос заради проблемите на Албания с върховенството на закона. Чрез бежанската сделка обаче Албания би могла да си спечели благоразположението на ЕС, който трябва да е благодарен на Албания, че му е помогнала да си реши проблема с мигрантите. Такова решение би било изцяло в смисъла на старата балканска поговорка: „И вълкът сит, и агнето цяло“. И наистина всички накрая биха били доволни - и ЕС, и Албания, но също и Ангела Меркел и Хорст Зеехофер.", "date": "2018.06.23", "title": "Албания спасява Меркел?"}
{"url": "http://clubz.bg/69536-bmw_i_airbus_bqgat_ot_velikobritaniq_sled_brekzit", "text": "BMW ще напусне Великобритания след Брекзит, ако няма сключено търговско споразумение с ЕС, обяви ръководството на компанията, съобщи Би Би Си. Босът Ян Робъртсън предупреди Лондон, че до края на лятото трябва да има яснота по въпроса. BMW произвежда в кралството и \"Мини\", както и \"Ролс Ройс\". Общо в заводите на компанията във Великобритания работят над 8000 души. \"Еърбъс\" също заплаши вчера, че обмисля да изтегли инвестициите си от Великобритания, защото се тревожи, че правителството на острова може да напусне ЕС, без да сключи споразумение за преходния период след Брекзита, предаде ДПА. Европейският производител на самолети обясни, че е направил оценка на рисковете, свързани с Брезкит. Ако страната напусне \"едновременно единния пазар и митническия съюз незабавно и без преходно споразумение\", това ще предизвика големи смущения в производството й във Великобритания и загуби за милиарди долари. \"Еърбъс\" има 25 обекта в Обединеното кралство, където произвежда крила на самолети. Компанията дава работа на 14 000 души на острова и поддържа по веригата още 100 000 работни места.  Великобритания трябва официално да излезе от ЕС на 29 март 2019 г. ", "date": "2018.06.23", "title": "BMW и Airbus бягат от Великобритания след Брекзит"}
