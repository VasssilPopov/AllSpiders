{"url": "https://clubz.bg/90789-donald_tusk_e_noviqt_predsedatel_na_enp", "text": "Досегашният председател на Европейския съвет Доналд Туск беше избран за лидер на Европейската народна партия (ЕНП) на конгреса в Загреб. Той беше единствената кандидатура за поста. ЕНП в Европарламента ще подкрепи и отпадането на мониторинга върху съдебната система в България, съобщи БНТ. За първи път ЕНП ще има лидер от Централна и Източна Европа.  , че е готов да се бори, не само срещу популизма в Европа, но и срещу парии вътре в ЕНП, които не споделят принципите на свободата и върховенството на закона. По-рано премиерът Бойко Борисов заяви, че ЕНП е правела много компромиси през тези години. Борисов нямал нищо общо с номинацията на Цацаров за шеф на КПКОНПИ Утре ЕНП ще избере и 10-има заместници на Доналд Туск. Кандидат за заместник-председател е и Мария Габриел. Мария Габриел – кандидат за зам.-председател на ЕНП В Загреб председателя на ЕНП в ЕП Манфред Вебер обяви, че групата застава твърдо зад окончателното отпадане на мониторинга върху българската правосъдна система. Той ще поиска от председателя на ЕП Давид Сасоли да препоръча това на Еврокомисията. \"Постоянните усилия на @BoykoBorissov и народа на #България се отплащат: @EPPGroup смята, че #мониторинга по CVM/МСП трябва да бъде вдигнат! Искаме @EP_President да поиска писмено @EU_Commission да подкрепи излизането на България от #CVM\", написа Вебер в туитър.     Мониторингът пада, но България остава най-корумпирана в ЕС Мария Габриел – кандидат за зам.-председател на ЕНП Мониторингът пада, но България остава най-корумпирана в ЕС", "date": "2019.11.20", "title": "Доналд Туск е новият председател на ЕНП"}
{"url": "https://clubz.bg/90778-nato_prevyoryjava_auaks", "text": "НАТО ще превъоръжи системата си за далечно радиолокационно откриване и управление (АУАКС), заяви днес генералният секретар Йенс Столтенберг. Той говори в началото на срещата на външните министри на страните от пакта в Брюксел. Тя предшества срещата на върха в Лондон на 3 и 4 декември. Алиансът ще подпише съвсем скоро договор за доставка на летателни средства на стойност 1 милиард долара, допълни Столтенберг. Няма решение за АУАКС в България, казва Ненчев Първите дипломати на страните от алианса ще се запознаят с предложението на Германия за съставянето на група за обсъждане на стратегически въпроси. То ще бъде огласено от дипломат номер 1 на Берлин Хайко Маас и западни медии вече го нарекоха Maaster Plan. Предполага се, че целта на създаването на такава група е реакция на критиките на френския президент Еманюел Макрон. Миналата седмица той заяви, че НАТО е в мозъчна смърт. НАТО ще спира от Космоса терористи и агресори Макрон: НАТО е в мозъчна смърт Така външният министър Екатерина Захариева отговори на въпрос на Клуб Z в Брюксел. Тя представлява страната ни на срещата. Според нея днес няма да бъдат взети нови решения по отношение на дейността на пакта в Черно море. То обаче е продължи за бъде внимателно наблюдавано от съюзниците. Външните министри ще направят оценка на изпълнението на плановете за Четирите морета – Черно, Северно, Балтийско и Средиземно. Сред най-важните теми ще бъде разпределението на тежестите. България през тази година достига разходи от 3 на сто от своя БВП за отбрана. Екатерина Захариева припомни, че НАТО е преди всичко отбранителна, а не нападателна организация. НАТО ще спира от Космоса терористи и агресори Макрон: НАТО е в мозъчна смърт", "date": "2019.11.20", "title": "НАТО превъоръжава АУАКС"}
{"url": "https://clubz.bg/90781-putin_zashto_evropa_da_plashta_za_us_otbrana_tq_shte_si_napravi_svoq", "text": "Руският президент Владимир Путин предупреди днес Съединените щати да не прекаляват с натиска върху европейските си съюзници да харчат повече за отбрана в рамките на НАТО. Той намекна, че това може да разцепи пакта, който френският президент Еманюел Макрон наскоро обяви за изпаднал в \"мозъчна смърт\". Путин вещае източноевропейски страни да напуснат ЕС Коментарите му идват по време на среща на външните министри на НАТО в Брюксел преди среща на върха на алианса в Лондон, насрочена за 4 декември. Там коментарите на Макрон и идеята му, че Европа трябва да развива своя отбрана заради слабостите на НАТО, се очаква да бъдат централна тема. Много от съюзниците, начело с Германия и някои източноевропейски държави, се разграничиха от тях, както и от разсъжденията на френския президент, че хегемонията на Запада приключва и той трябва да поднови диалога си с Русия. Макрон: \"Изживяваме края на западната хегемония\" Също толкова отрицателно обаче европейците реагираха преди това, когато Тръмп постави повишаването на отбранителните им разходи като условието за продължаване на американските гаранции за тяхната сигурност. Тогава ред лидери в ЕС, начело с канцлерката Ангела Меркел обявиха, че Европа вече не може 100 процента да разчитат на щита на САЩ и трябва да развиват свой отбранителен потенциал. Меркел: Не можем да разчитаме на суперсилата на САЩ Путин каза, че руската заплаха е мит, от който се прехранват определени кръгове на запад. Макрон: \"Изживяваме края на западната хегемония\" Меркел: Не можем да разчитаме на суперсилата на САЩ", "date": "2019.11.20", "title": "Путин: Защо Европа да плаща за US отбрана? Тя ще си направи своя"}
{"url": "https://clubz.bg/90782-priqtel_na_trymp_prezidentyt_iskashe_zelenski_da_kaje_che_shte_razsledva_bajdyn", "text": "Американският представител в ЕС Гордън Сондланд, който е водещ свидетел по разследването за импийчмънт на Доналд Тръмп, обяви по време на изслушването, че е следвал „нарежданията на президента“ в Украйна. Държавният глава ги насочил към личния си адвокат - Руди Джулиани. Вторият пък принуждавал Зеленски да започне разследвания на   на украинския лидер.  Така доскорошният приятел на Тръмп Гордън Сондланд обяви, че президентът е искал Зеленски да съобщи публично, че ще раследва Байдън - основния му противник на президентските избори през 2020 г. Според дипломата държавният глава не е искал реално да се проведе разследване - достатъчно било украинският президент да го обяви на всеослушание. Съветник на Тръмп искал да се засекрети украинския разговор Това се превръща в най-ключовото изслушване на свидетел по разследването за импийчмънт до този момент, тъй като има доказателства, че Сондланд е водил активна комуникация с Тръмп между май и септември 2019 г. Така защитата на държавния глава, че дипломатът е \"never trumper\" (готов е на всичко да го свали от власт) няма как да мине. Нещо повече - в Туитър президентът го нарече   само преди месец.     Показанията на Сондланд засягат не само президента и адвоката му - те заплашват висши държавни служители от администрацията, вкючително държавния секретар Майк Помпео и вицепрезидента Майк Пенс. Сондланд посоче, че на 19 юли е изпратил мейл на множество министри и съветници в администрацията на Тръмп, които са били уведомени, че дипломатът е говорил със Зеленски. Украинският президент е уверил, че ще  Така кръгът от замесени лица в този скандал стремително се разшири. Дали това е достатъчно за импийчмънт? Само времето ще покаже, или по-скоро две трети от Сената. При наличието на мнозинство на републиканците обаче, това едва ли ще се случи.", "date": "2019.11.20", "title": "Приятел на Тръмп: Президентът искаше Зеленски да каже, че ще разследва Байдън"}
{"url": "https://clubz.bg/90783-ukrajna_rusiq_ni_vyrna_plenenite_korabi_v_mnogo_losho_systoqnie", "text": "Украинските военни кораби, задържани от Русия през ноември миналата година и върнати тази седмица на Украйна, са в много лошо състояние и не могат да плават самостоятелно, заяви днес началникът на украинските военноморски сили Ихор Воронченко, цитиран от Ройтерс. Русия върна на Украйна задържаните край Керч кораби Русия задържа миналия ноември три украински военни кораба в Керченския проток, след като руски военни откриха огън по тях и раниха няколко от моряците. Според Москва корабите навлезли незаконно в руски териториални води, което Киев отрече. Спорът провокира напрежение между Москва и Запада, който подкрепи Украйна в противопоставянето й срещу задържането на корабите. Според Воронченко върнатите кораби все още не са стигнали до териториалните води на Украйна заради бавното им придвижване. БТА", "date": "2019.11.20", "title": "Украйна: Русия ни върна пленените кораби в много лошо състояние"}
{"url": "https://clubz.bg/90786-syrbiq_razsledva_za_shpionaj_ruski_diplomat", "text": "Сърбия разследва руски дипломат по обвинение в шпионаж, предаде Ройтерс. Президентът Александър Вучич е наредил разследването, след като в интернет се е появил клип, на който се вижда как заподозреният предава плик с пари на сръбин, който после ги брои.  Агенцията се позвава на туит на българския журналист Христо Грозев, който е постнал видеото социалната мрежа.     Според Грозев заснетият руснак е помощник военния аташе в руското посолство в Белград Георгий Клебан. Радио \"Свободна Европа\" цитира сръбското външно министерство, че Клебан е заемал този пост до юни 2019 г. Руското посолство още не е отговорило на въпросите на радиото по случая.     Сръбската Агенция за сигурност и информация е потвърдила автентичността на видеото, посочва Ройтерс. На него се вижда как двамата мъже се срещат в Белград, разменят пликове, пията бира, след което единият от тях отваря плика и брои парите, които са в него.     Министър-председателката Ана Бърнабич потвърди пред сръбския всекидневник \"Блиц\" заповедта на Вучич и каза, че ако подозренията се потвърдят, това би било \"сериозен въпрос и проблем\". Ройтерс отбелязва, че Сърбия е лоялен руски съюзник на Русия на Балканите, зависим от руския газ, отбранителни технологии и въоръжения и политическата подкрепа на Москва против независимостта на Косово. \"Вечерне новости\": Сърбия ще преговаря да купи С-400 от Русия Агенцията посочва, че сръбският вътрешен министър Небойша Стефанович е заминал в сряда за Мосва за разговори по \"предизвикателства към сигурността\" и \"сътрудничество в борбата с престъпността\" с шефа на руския Съвет за сигурност Николай Патрушев. Кабинетът на Стефанович, не е коментирал дали пътуването е свързано с видеото. Цветанов: Русия въоръжава Сърбия. Балканите - \"бурето с барут\" на Европа  През октомври шефът на руското външно разузнаване Сергей Наришикин каза, че Русия и Сърбия провеждат \"сложни взаимни операции\" да защитят външните си интереси, без да даде повече подробности, припомня Ройтерс. Руски самолети с ракети С-400 са прелетели над България за Сърбия Цветанов: Русия въоръжава Сърбия. Балканите - \"бурето с барут\" на Европа  Руски самолети с ракети С-400 са прелетели над България за Сърбия", "date": "2019.11.20", "title": "Сърбия разследва за шпионаж руски дипломат"}
{"url": "https://clubz.bg/90779-ms_prie_che_dlyjnicite_ne_mogat_da_napuskat_stranata_s_nad_30_000_lv", "text": "Със свое решение от днес Министерския съвет одобри промени във Валутния закон, с които се приемат някои промени по отношение на изнасянето на валута от страната. Например - длъжници на държавата, които имат неплатени задължения, няма да могат да напускат страната с повече от 30 000 лв. в себе си.  Митничарите ще получават по служебен път информация за длъжниците и когато засекат такова лице ще му правят щателна проверка. Извън това остава правилото, че всички лица, които напускат границите на Европейския съюз, ще са задължени да декларират суми за над 10 000 евро. Софиянски: Стив Ханке беше против валутния борд Друга част от промяната предвижда и допълнителна глоба за хората, които не декларират изнасянето на благородни метали и скъпоценни камъни. Наказанието ще бъде 1/5 от стойността на металите. Ако обаче те са укрити по специален начин, тоест е ясно, че притежателят им се е опитал да ги скрие, глобата ще бъде по-голяма - до 1/4 от стойността.   Важна промяна има в режима на конфискация на недекларираните суми. Досега българското правителство изземаше цялата непредставена пред митничарите сума, но ЕС отдавна изискваше от нас да променим тази практика. Така че вече се предвижда \"адекватно определяне на размера на глобата - част от размера на стойността на предмета на нарушението.\" Кабинетът раздаде над 100 млн. лв. за едно заседание Основната причина властите най-накрая да се съгласят с тази промяна - през юли на тази година Европейската комисия е започнала наказателна процедура срещу България, заради недостатъчно ефективни и непропорционални на извършените нарушения санкции в съответния закон и Наказателния кодекс. Според мнението на ЕК българските нормативни правила са в разрез с европейските регламенти. Поради тази причина и МФ предлага промени на Валутния закон.  Кабинетът раздаде над 100 млн. лв. за едно заседание", "date": "2019.11.20", "title": "МС прие, че длъжниците не могат да напускат страната с над 30 000 лв."}
{"url": "https://clubz.bg/90788-sasht_ni_hvalqt_za_f_16", "text": "Американският държавен секретар Майк Помпео е похвалил България за намерението й да закупи бойни самолети Ф-16, съобщиха дипломатически източници в Брюксел. Похвалата е била изказана по време на срещата на външните министри на страните от НАТО в Брюксел. България е представена от вицепремиера и дипломат номер 1 Екатерина Захариева. Новината идва броени дни преди посещението на премиера Бойко Борисов в САЩ. Освен нас за същото нещо е била похвалена и Словакия. Малко по-късно посолството на САЩ в София съобщи, че България получава признание от DipNote – официалният блог на Държавния департамент на САЩ – като съюзник, на когото Америка може да разчита. В DipNote е публикувана обширна статия, в която се разказва, че Република България и Съединените щати са изградили отношения, които са пример за тесните връзки, които Америка има със съюзниците от НАТО. НАТО превъоръжава АУАКС На срещата на външните министри в Брюксел е бил огласен и германският план за създаване на т.нар. група на мъдреците, която да взема стратегически решения за НАТО. Той е бил представен от Хайко Маас. Генералният секретар на НАТО Йенс Столтенберг заяви, че планът е получил одобрението от доста страни и предстои да бъде обсъден. Представен е бил и френски план. Огласил го е дипломат номер 1 на Париж Жан-Ив Льо Дриан. Столтенберг обаче не пожела да навлезе в подробности за него. Твърди се, че този план има за цел да смекчи думите на френския президент Еманюел Макрон отпреди седмица, че НАТО е в мозъчна смърт. НАТО ще спира от Космоса терористи и агресори На срещата е взето решение Космосът да стане нова оперативна сфера на НАТО, каза Столтенберг. Тя ще бъде петата такава сфера след въздуха, сушата, водата и киберпространството. Според него Космосът е от изключителна важност за възпиращите и отбранителните способности на алианса, включително да извършва навигация, да събира разузнавателни данни и да засича изстрелвания на ракети. Подходът на Северноатлантическия пакт в тази сфера ще бъде изцяло в рамките на международното право, увери Столтенберг. Външните министри се разбраха също да затвърдят ролята на НАТО в енергийната сигурност, която играе важна роля в общата безопасност. Става дума за подобряване на определени ситуации и разбирането на рисковете, защитата на инфраструктурата и засилване на бойната готовност на блока, както и това неговите сили да разполагат по всяко време с необходимите енергийни ресурси. Първите дипломати направиха преглед на прилагането на пакета от мерки за сигурността в Черно море, одобрен през април. Съюзниците продължават редовните морски и въздушни патрули в района. Столтенберг похвали Русия за това, че върна пленените преди година край Азовско море украински кораби. Той изтъкна, че това е стъпка в правилна посока. Подкрепен е бил и актуализираният план за действие с цел засилване на ролята на НАТО в борбата с тероризма. Това включва споделяне на повече разузнавателни данни за дейността на терористите, включително за атентати в страните членки и за чуждестранни бойци. След Столтенберг кратка пресконференция даде и Майк Помпео.  Помпео похвали увеличаването на вноските от страните членки в бюджета на mакта и заяви, че 30 години след падането на Берлинската стена остава заплахата от авторитарни режими, като наблегна на Китай, по-конкретно на Китайската комунистическа партия (ККП). По повод Русия и разтрогването на Договора за ракетите със среден обсег той пизтъкна позицията на президента Доналд Тръмп, че нито един договор не може да се спазва само от едната страна, нито пък може да се връщаме към договор, който вече няма смисъл.   НАТО ще спира от Космоса терористи и агресори", "date": "2019.11.20", "title": "САЩ ни хвалят за Ф-16"}
{"url": "https://clubz.bg/90775-mi_5_za_berezovski_toj_ni_go_nachuka_otzad", "text": "Борис Березовски се превръща в най-големият политически враг на Путин през 2000 г. и още през същата година намира убежище във Великобритания - дълго преди светът да се убеди в безскрупулния характер на руския държавен глава. На 23 март 2013 г. Березовски е намерен от телохранител в заключена баня в дома си в района на Аскот в Бъркшир, с превръзка около врата. До днес не са напълно ясни обстоятелствата около смъртта му - дали милиардерът сам е посегнал на живота си, или някой му е помогнал. Преди това обаче той успешно се изплъзва от лапите на руските агенти. Истината за смъртта на Березовски? Казват я днес Армията от наемни убийци на Путин е подробно изследвана в книгата на Хайди Блейк  . Отрязък от произведението е публикувано в \"Бъзфийд\", където Блейк е назначена за редакторка.  Той е посветен на опита на Русия да отстрани Березовски през 2007 г., като задачата е поверена на главатаря на чеченската мафия в Москва - Мовлади Атлангериев, познат в криминалните среди като \"Бог\" или \"Ленин\". През ноември 2006 г. Александър Литвиненко - бивш подполковник от руската Федерална служба за сигурност и агент на КГБ, умира след отравяне. Березовски е сигурен, че истинската цел на атаката с полониум е бил именно той. Това подозрение не го притеснява, напротив - ласкае го. За да го защитят, британските служители провеждат множество интервюта с Березовски, чрез които научават за тъмни черти от характера на олигарха. Първоначално те съставят списък с всичките любими гозби и скъпи вина, които милиардерът обича да консумира. После документират мехлемите и лосионите, които той нанася по кожата си, както и лекарствата, които приема. Авторката посочва, че олигархът е поддържал контакти със  . Заплахите срещу Березовски не се ограничават само и единствено до сексуални му нагони - той често приема среща със съмнителни бизнесмени, много от които свързани с организираната престъпност. Опасността за живота му не идва само от Москва. През 2007 г. британските разузнавателни агенции започват да алармират, че Кремъл се подготвя да отстрани още имена от \"черния списък\" с врагове на Путин. \"Целите\" са уведомени и предприемат спешните мерки за сигурност на Скотланд Ярд. Чеченецът Ахмет Закаяв се съгласява да има въоръжена охрана около дома си и никога не се среща с личности, които преди това не са били проверени. Бившият шпионин на КГБ Олег Горбиевски също се вслушва в съветите на британските спецчасти. Това обаче не се отнася за Борис Березовски. За мистериозния служител, който трябва да обгрижва милиардера, това е голямо предизвикателство. Но Блейк разкрива, че британските агенти имат опит и с други чепати характери. Противно на всички предупреждения през април 2007 г. олигархът дава интервю пред \"Гардиън\", в което обявява, че планира свалянето на Путин. Той разкрива, че поддържа близки отношения с представителите от руския елит и финансира групи, които да организират преврат. Изявлението на милиардера е последвано от нова порция информация към британските спецслужби, че ФСБ подготвя план за отстраняването му. Именно тогава идват първите сведения, че на Атлангариев е възложена нелеката задача да накара Березовски да замълчи завинаги.  Контактите на Великобритания в Русия предварително уведомяват спецслужбите, че Атлангариев ще пътува към Лондон, за да елиминира Березовски. Руснакът е уведомен за заплахата и през същия ден тайно лети за Израел. Междувременно британските служби се подготвят за \"посрещането\" на Атлангариев, който пристига с дете на летището в Лондон. Те са взети оттам с кола на Скотланд Ярд и отсядат в хотел \"Хилтън\". Тъй като не разполагат с достатъчно доказателства, за да ги арестуват, двамата руснаци необезпокоявано  следени от служители за  Опасенията им се оказват напразни - те се държат като обикновени туристи. Това, за което все пак се оказват прави, е, че операцията ще започне, когато Атлангариев се отдели от младия си спътник.  \"Ленин\" напуска хотела сам и започва да прави странни маневри в столицата на път за офиса на Березовски на \"Даунинг стрийт\", за да провери дали не го следят. Близо до кабинета на олигарха са позиционирани трима полицейски служители. Когато Атлангариев влиза в лобито той е съборен на земята и е уведомен, че е арестуван за опит за убийство. Той е разпитван в рамките на два дни, докато детето е предадено на социалните служби. По-късно от по-горни етажи пристига нареждането Атлангариев да бъде освободен, тъй като  Скотланд Ярд също предпочита да съхрани клетките си в руското разузнаване. Организацията определя предотвратяването на убийството за достатъчен успех. Затова Березовски е уведомен, че може да се прибере на Острова. Олигархът не разкрива повече подробности около случая, но белята е направена. Милиардерът умира години по-късно. Това обаче не се отнася за изпадналия в немилост чеченски престъпник.", "date": "2019.11.20", "title": "МИ-5 за Березовски: Той ни го начука отзад"}
{"url": "https://clubz.bg/90787-borisov_nqmal_nishto_obshto_s_nominaciqta_na_cacarov_za_shef_na_kpkonpi", "text": "В опит да се пошегува с предстоящия избор на председател на Европейската народна партия, премиерът Бойко Борисов го \"сравни\" с този на Иван Гешев за главен прокурор в България. Причината - и бившият председател на Европейския съвет Доналд Туск е единствен претендент за поста в най-голямото европейско политическо семейство. Лидерът на ГЕРБ е на конгрес на ЕНП в Хърватия, където се избира ново ръководство. В няколко минути Борисов успя да коментира отсъствието на премиера на Унгария Виктор Орбан от конгреса, но и отби въпросите на журналистите за номинацията на Сотир Цацаров за шеф на антикорупционната комисия, известна със съкращението КПКОНПИ.  Един \"конкурент\" на Цацаров за КПКОНПИ - опозицията не издигна друг Борисов определи Доналд Туск като голям приятел на България и припомни неговата реч на български език, произнесена като председател на Европейския съвет по време на българското европредседателство.  По думите на лидера на ГЕРБ много от партиите на ЕНП не изповядват ценностите на дясната фракция – „съюзяват се със социалисти, комунисти и леви“.  Орбан: Унгария не планира да напусне ЕС Борисов каза, че унгарският премиер Виктор Орбан е много добър приятел на България, но в някои свои решения неслучайно си е получил съдбата да го няма на конгреса на ЕНП (през март тази година членството на неговата партия \"Фидес\" беше замразено, бел. ред). Попитан за номинацията на главния прокурор Сотир Цацаров, чиито мандат изтича, за шеф на антикорупционното звено, лидерът на най-голямата партия в българския парламент отговори: Орбан: Унгария не планира да напусне ЕС", "date": "2019.11.20", "title": "Борисов нямал нищо общо с номинацията на Цацаров за шеф на КПКОНПИ"}
{"url": "https://clubz.bg/90766-malta_sluchaqt_s_ubijstvoto_na_jurnalistkata_se_razplita", "text": "Премиерът на Малта Джоузеф Мускат потвърди, че \"представляващо интерес за разследването лице\" е арестувано във връзка с убийството на разследващата журналистка Дафне Каруана Галиция, предадоха ДПА и Асошиейтед прес, цитирани от БТА. \n\tВ изказване скоро след задържането на бизнесмена Йорген Фенек на яхтата му при опит да напусне Малта Мускат заяви, че не може официално да съобщи причината за ареста му. Малта арестува заподозрян посредник за убийството на журналистка Властите имат 48 часа да решат какви обвинения да бъдат повдигнати на Фенек. \n\tМускат добави, че на този етап няма данни началникът на канцеларията му Кийт Скембри и министърът на туризма Конрад Мици да са замесени в случая. \n\tСпоред изтекли в медиите документи Фенек е бил собственик на офшорната компания \"17 Блак\", за която се твърди, че тайно е давала пари на Мици и Скембри. Каруана Галиция беше писала за \"17 Блак\" няколко месеца преди да бъде убита от бомба в колата си през октомври 2017 г. Йорген Фенек е бил задържан рано тази сутрин на борда на луксозната си яхта малко след като бил отплавал от острова. \n\tВ малтийски медии се появи видео, на което се вижда как войници проверяват плавателния съд, пуснал котва в пристанището на Портомасо. \n\tФенек е директор на консорциума, който през 2013 г. спечели обявен от малтийското правителство търг за построяване на топлоцентрала, работеща с газ. През миналата година стана ясно, че той е собственик на тайната офшорна компания \"17 Блак\" (17 Black), свързана с министъра на туризма Конрад Мици и с Кийт Скембри, началника на канцеларията на премиера Джоузеф Мускат. И двамата отрекоха да са получавали плащания от тази компания. \n\tАрестът бе извършен ден след като премиерът Джоузеф Мускат каза, че препоръчал да се даде имунитет от съдебно преследване на заподозрян, служил като посредник при организирането на покушението срещу журналистката, ако той предостави сериозни доказателства за това кой стои зад убийството.", "date": "2019.11.20", "title": "Малта: Случаят с убийството на журналистката се разплита"}
{"url": "https://clubz.bg/90758-novite_%E2%80%9Ekotki%E2%80%9C_%E2%80%93_zahvyrleni_mutanti_okaqni_kosmati_buchki_video", "text": "Четири месеца след първия трейлър на „Котките“, режисьорът Том Хупър   пусна второ видео към филма си, адаптация на легендарния мюзикъл на Андрю Лойд Уебър. Времето обаче не е успокоило страстите отколо външния вид на героите – и персонажите в новите „Котки“ остават  , твърди Стюарт Херитидж в „Гардиън“. \"Котките\": вълна от възмущение от кръстоската между животни и хора (ВИДЕО) На големия екран предстои да видим Джуди Денч, Иън Маккелън, Дженифър Хъдсън, Тейлър Суифт, Идрис Елба, Джеймс Кордън и Ребел Уилсън, покрити с козина и с щръкнали котешки уши. Още след първия поглед към новите „котки“ зрителите останаха разделени – едни обикнаха смелата комбинация между човешки физиономии и котешки характеристики и пропорции, докато други настояваха филмът да бъде преработен заради необичайния вид на героите. От попечителския тръст на Т. С. Елиът, чиято книга „Популярна книга за котките от Стария опосум“ вдъхновява Андрю Лойд Уебър за мюзикъла му, заявиха, че авторът би харесал видовете на Хупър. Проблемите в тази интерпретация, според Херитидж, са много, но в статията си той ги свежда до няколко основни: пропорциите на всичко наоколо спрямо котките, хибридната версия между човеци и котки, както и външния вид на Идрис Елба и способността на персонажа му да изчезва в облак прах. Андрю Лойд Уебър с нова песен за филма \"Котките\" Екипът на филма не е използвал правилно времето си и за тези четири месеца не е подобрил нищо, а дори напротив, отбелязва критикът. Тейлър Суифт изглежда така все едно е съблякла всичките си дрехи, овъргаляла се е в лепило и след това е посипала върху себе си съдържанието на машинка за подстригване, казва той. В един от кадрите Джеймс Кордън е застанал пред нереално голяма котешка вратичка на входна врата, а в следващите секунди виждаме, че една от котките си отваря сама врата с човешки размери, и изправена на задните си крака тя стига до средата ѝ. След това в една от сцените, където персонажите танцуват, котките са поне два пъти по-малки от стълбището, на което се намират. Въпросът е – с какви размери са хората в този свят? Авторът на статията изтъква, че може би най-смущаващото нещо в трейлъра е видът на персонажа на Джуди Денч – котка, която носи палто, направено от котешки кожи. И следващият проблем – някои биха попитали защо в предишния трейлър не видяхме нито един кадър с Идрис Елба – защото това, което са направили с него, „ “. Освен това той има някакви свръхспособности да изчезва, оставяйки след себе си облак прах, което според Херитидж е доказателство, че Танос не просто съществува в този свят, но и че с едно щракване на пръстите си той всъщност е протагонистът в „Котките“, карайки тези   да изчезват. Световната премиера на филма „Котки“ е на 19 декември, в България тръгва на 27 декември.     Андрю Лойд Уебър с нова песен за филма \"Котките\"", "date": "2019.11.20", "title": "Новите „Котки“ – захвърлени мутанти, окаяни, космати бучки (ВИДЕО)"}
{"url": "https://clubz.bg/90784-edin_konkurent_na_cacarov_za_kpkonpi_opoziciqta_ne_izdigna_drug", "text": "Окончателно - единственият конкурент на Сотир Цацаров за председател на Комисията за борба с корупцията (КПКОНПИ) е само един - издигнатият от \"Воля\" депутат Симеон Найденов. Последният бе номиниран и със следния мотив: . Така партията на Веселин Марешки, която де юре се води в опозиция, осигури възможност \"състезанието\" да не е само с един кандидат. Че покрай избора на единствения претендент за главен прокурор Иван Гешев отсъствието на състезателен елемент стана повод за дискусии, а и за протести. Управляващите официално номинираха Цацаров за председател на КПКОНПИ \"Голямата\" опозиция в Народното събрание в лицето на БСП не издигна кандидат, който да довърши мандата на подалия оставка заради \"Апартаментгейт\" Пламен Георгиев в КПКОНПИ (последният вече е генерален консул на България във Валенсия - б.р.) За номинацията на действащия главен прокурор пък коментар от левицата до момента няма. Днес в Народното събрание заместникът на Корнелия Нинова в парламента - Филип Попов, по този въпрос каза само: \"Коментар ще има от председателя на партията\". До момента такъв няма. Според социалисти разговори с потенциални претенденти е имало, но никой не искал да се наеме. Предишния път - когато бе избран Георгиев, социалистите издигнаха Николай Николов, който към момента е в ЦИК и остава там.  От ДПС, които също са в опозиция, вече обявиха по-рано днес, че качествата на Сотир Цацаров са \"богатство\". Иван Гешев е радост. А Сотир Цацаров е богатство, според ДПС Иван Гешев е радост. А Сотир Цацаров е богатство, според ДПС", "date": "2019.11.20", "title": "Един \"конкурент\" на Цацаров за КПКОНПИ - опозицията не издигна друг"}
{"url": "https://clubz.bg/90768-ruskiqt_gazoprovod_kojto_shte_pylni_severen_potok_2_e_gotov", "text": "\"Газпром\" приключи заваръчните работи по линейната част на газопровода за доставка на газ по \"Северен поток-2\" на руска територия и се готви да пусне компресорната си станция, посочва в съобщение газовият холдинг, цитиран от ТАСС, предава БТА. \"Газпром\" ще съди ЕС заради \"Северен поток-2\" Започва въвеждането в експлоатация на компресорната станция, която е отправна точка за \"Северен поток-2\". Освен това продължава строителството на комплекса за производство, съхранение и доставка на втечнен природен газ в района на компресорната станция \"Портовая\". Към момента \"Северен поток-2\" е построен на над 80 процента. Проектният срок за завършване на работата по него е краят на 2019 година. По-рано ръководителят на \"Газпром\" Алексей Милер заяви, че след получаването на разрешение от Дания за изграждане на участъка през датски териториални води ще бъдат необходими около пет седмици. Полша наложи глоба на френска компания заради инвестиция в \"Северен поток-2\" Скандинавската страна беше последната, която трябваше да разреши преминаването на газопровода през нейните териториални води. Копенхаген даде разрешението в края на октомври. \"Северен поток-2\" трябва да удвои годишния капацитет на съществуващия и в момента \"Северен поток\" като осигури още 55 млрд. куб. м газ. Тръбата трябва да мине през териториалните води на Финландия, Швеция, Дания и Германия. Полша наложи глоба на френска компания заради инвестиция в \"Северен поток-2\"", "date": "2019.11.20", "title": "Руският газопровод, който ще пълни \"Северен поток-2\", е готов"}
{"url": "https://clubz.bg/90765-avstriq_shtrahe_moje_da_se_okaje_jerva_na_kompromat", "text": "След извършени обиски полицията е арестувала вчера няколко лица, заподозрени за участие в \"аферата Ибиса\", която преди половин година стана причина за правителствена криза в Австрия и сложи край на политическата кариера на австрийския вицеканцлер Хайнц Кристиан Щрахе, предаде БТА. Вицеканцлерът и лидер на крайнодясната Австрийска партия на свободата Щрахе подаде оставка през май, след като беше публикуван направен със скрита камера видеозапис през 2017 г. в Ибиса, на който той се среща с жена, представяща се за племенница на руски олигарх, и предлага да й уреди държавни договори. Виенската прокуратура потвърди появилите се в по-ранни часове вчера съобщения в някои австрийски издания. Както съобщи ежедневникът \"Йостеррайх\", обиски са направени във Виена и Залцбург. Според онлайн платформата ЕС-инфотек обиските са извършени по домовете на лица, които се причисляват към \"по-тесния кръг\" на детектив, участвал в \"аферата Ибиса\". Той е придружавал мнимата племенница на руски олигарх и вероятно е играл ключова роля в аферата. Вестник \"Кроне\" съобщава, че става дума за бившата приятелка на детектива и предприемач. Жената е била същевременно секретарка на предприемача. Тези твърдения не са потвърдени официално. Вицеканцлерът на Австрия подаде оставка след корупционен скандал (ВИДЕО) Според изявления на говорителка на прокуратурата пред австрийската осведомителна агенция АПА лицата ще останат в ареста. Вестник \"Курир\" пише, че са задържани лицата, инициирали видеото, което компрометира шефа на Австрийската партия на свободата Хайнц Кристиан Щрахе и неговия довереник Йохан Гуденус. В заснемането на материала вероятно са участвали шест лица. Австрия: крайнодесният Щрахе напусна партията си и политиката \"Залцбургер нахрихтен\" съобщава хипотезата на следователите, допускаща възможност създателите на материала да са искали за получат пари от Хайнц Кристиан Щрахе. Замесеният в историята детектив е призовавал своите съучастници да поискат \"поне 400 000 евро\" за целия материал. Засега не са известни имената и броят на арестуваните. Австрия: крайнодесният Щрахе напусна партията си и политиката", "date": "2019.11.20", "title": "Австрия: Щрахе може да се окаже жерва на компромат"}
{"url": "https://clubz.bg/90764-kabinetyt_razdade_nad_100_mln_lv_za_edno_zasedanie", "text": "На днешното заседание кабинетът е отпуснал допълнителни близо 100 млн. лв. за различни звена на администрацията, както и за допълнителни коледни надбавки на пенсионерите. Очаквано най-голяма част от парите са за коледна добавка към пенсиите за Коледа. Тя е в размер на 40 лв. и от нея ще се възползват 1,3 млн. пенсионери в страната. Сметката показва, че за да бъдат изплатени, са нужни около 51 млн. лв. допълнително. Така за декември пенсиите заедно с добавките и компенсациите ще достигне до 363 лв., колкото ще бъде размерът на линията на бедност в страната от другата година. Бюджетният излишък в края на октомври превишава милиард лева Освен това правителството е одобрило и допълнителни разходи по бюджета на Държавния фонд \"Земеделие\" за 2019 г. в размер на 28 млн. лв. Парите са необходими за извършване на плащания за финансиране на разходи за данък върху добавената стойност на общини по одобрени за подпомагане проекти по Програмата за развитие на селските райони за периода 2014-2020 г. Този тип разплащания станаха практика след 2015 година, когато бяха направени промени, които дадоха правото на местните власти да ползват данъчен кредит за извършени доставки на стоки или услуги по ВиК системите, както и по различните водни проекти, финансирани и с европейски средства. Бюджет 2020: по 6689 лв. на човек, най-много - за пенсии Отпускат се и допълнителни 10 млн. лв. трансфери по бюджета на Министерството на вътрешните работи. Според решението те са нужни за финансовото обезпечаване на сключени договори за изпълнение на дейности по фонд „Вътрешна сигурност” и фонд „Убежище, миграция и интеграция” - Спешни мерки. Това е пореден случай за тази година, в който бюджетът на МВР се преразглежда и се отпускат допълнителни суми. През юли силовото министерство получи 12 млн. лв. отгоре за финансирането на издаването на лични документи. През март пък на два пъти бяха преведени общо 9 млн. лв. В края на октомври МВР получи нови 13 млн. лв. Всичко това идва на фона на 200 млн. лв. повече, които министерството получи в бюджета за 2019 г. сравнение с 2018 г.  Бюджетният излишък се сви до 1,2 млрд. лева за септември Това обаче не е всичко - на днешното заседание са одобрени допълнителни средства и в сферата на образованието в размер на близо 18 млн. лв. Те ще бъдат получени от общините за изплащане на обезщетения на персонала след прекратени правоотношения през месеците юли-август 2019 г. 6,7 млн. лв. пък ще получи бюджетът на самия Министерски съвет. Средствата са предназначени за осигуряване на възможност за разплащане на местни данъци и такси, дължими от болница „Лозенец“. Така общо парите, които правителството днес раздаде, се равняват на почти 108 млн. лв. Припомняме, че и през тази година държавният бюджет ще завърши с излишък, който не е разписан в Закона за държавния бюджет. Тоест правителството може да го харчи, както сметне за добре. Към момента излишъкът е около 1,1 млрд. лв. Бюджет 2020: по 6689 лв. на човек, най-много - за пенсии Бюджетният излишък се сви до 1,2 млрд. лева за септември", "date": "2019.11.20", "title": "Кабинетът раздаде над 100 млн. лв. за едно заседание"}
{"url": "https://clubz.bg/90770-i_hyrvatiq_shte_pregovarq_za_volkswagen", "text": "След България, след Турция, след Сърбия и след Румъния сега и Хърватия ще преговаря за привличането на новия завод на германския автомобилен производител \"Фолксваген\". Това стана известно от конференция във Вараждин на министъра на икономиката на страната Дарко Хорват.  Преди три седмици Андреас Тостман, член на съвета на \"Фолксваген\", отговарящ за производството, заяви за Ройтерс, че компанията не търси алтернативна локация на турския град Измир за своя нов завод. Въпреки това министър Хорват твърди, че правителството е подготвило оферта за германския инвеститор и ще се бори тази инвестиция от милиард и половина евро да се реализира в Хърватия. \"Фолксваген\" не търси друга площадка за новия си завод Хорват каза, че правителството предварително е получило и обработило всички изисквания на ръководството на \"Фолксваген\" и дори е избрало три възможни места за завода. \"Фолксваген е длъжен да постъпва морално\" Любопитна подробност е фактът, че докато Хърватия ще преговаря с Меркел за привличане на инвестицията, в Загреб ще бъде и българският премиер Бойко Борисов. Той ще участва на конгреса на Европейската народна партия, който трябва да избере нов председател на най-голямата група в Европарламента. Припомняме, че министър-председателят беше един от основните двигатели в опита на България да получи новия завод, като дори според някои немски издания той лично е ръководил части от преговорните процеси. Към момента изглежда обаче, че България напълно се е отказала от битката. Новината идва на фона на съобщението от вчера, че компанията за пореден път е отложила решението за мястото на новата производствена база. То като че ли беше ясно - турският град Измир, но малко след като \"Фолксваген\" създаде своя дъщерна компания в Турция, президентът Реджеп Тайип Ердоган започна своята офанзива срещу кюрдите в Северна Сирия. Така евентуалното продължаване на инвестицията към Турция получи критики от различни представители на Европарламента, както и от редица неправителствени организации. Тъй като в концерна дялово участие има и германската държава - и по-точно провинция Долна Саксония, позицията на министър-председателя на тази провинция е решаваща за бъдещата инвестиция. В средата на октомври министър-председателят на Долна Саксония Щефан Вайл недвусмислено заяви, че при сегашните обстоятелства той лично не може да си представи, че такава инвестиция ще бъде направена тъкмо в Турция. Против са и синдикатите във \"Фолксваген\", които по закон също могат да спрат такова инвестиционно решение. Бернд Остерло, председател на Съвета на работниците и служителите във \"Фолксваген\", заяви, че изграждането на завод в Турция е неприемливо в момент, когато страната \"се опитва да постигне своите цели с война и насилие\". Пред медиите Остерло добави, че на фона на историята на концерна по времето на националсоциализма \"Фолксваген\" е натоварен с особена отговорност. Фолксваген разширява производството на електромобили в САЩ Въпреки всичко обаче официални турски представители твърдят, че разговорите продължават и изразиха категорична убеденост, че инвестицията ще остане в Турция.   \"Фолксваген е длъжен да постъпва морално\" Фолксваген разширява производството на електромобили в САЩ", "date": "2019.11.20", "title": "И Хърватия ще преговаря за Volkswagen"}
{"url": "https://clubz.bg/90769-pyrvi_rund_djonsyn_korbin_51_na_49", "text": "Британският премиер Борис Джонсън увеличи залога в своите предизборни обещания, като заяви, че само той е в състояние да изведе Великобритания бързо от Европейския съюз. Той пое този ангажимент в телевизионен дебат с лидера на опозиционната Лейбъристка партия Джереми Корбин по британската телевизия Ай Ти Ви във вторник, съобщи Ройтерс, цитирана от БТА. \n\tСлед едночасовия дебат проучванията показаха, че зрителите са разделени по въпроса кой от двамата е излязъл победител. Според 51 процента това е Джонсън, а според 49 процента - Корбин. Анализатори коментираха, че този резултат е по-скоро в полза на лейбъристкия лидер, който изостава в социологическите проучвания. Джонсън обещава £1 млрд. данъчни облекчения на бизнеса И двамата лидери се опитаха да подкопаят позицията на другия в първия подобен дебат преди общите избори на 12 декември, свикани от Джонсън в опит да преодолее безизходицата около Брекзит, която вреди на позицията на Великобритания в света и на петата най-голяма световна икономика. Британският премиер обещава да приложи сделката, която договори с Брюксел, и да изведе Великобритания от Съюза до 31 януари. Той се ангажира да спази срока до 2020 г. за постигане на търговско споразумение за дългосрочните отношения на страната с ЕС. За кого Корбин е по-лош от \"Брекзит\"? Корбин обаче каза, че вместо бързина Джонсън обещава още години на преговори, за да осигури търговска сделка в канадски стил, в която, според него, правителството планира да продаде общественото здравеопазване. Джонсън отхвърли това обвинение. Видни лейбъристи предават Корбин при старта на кампанията Лидерът на лейбъристите иска да договори нова сделка за излизане от ЕС и да я постави на референдум в рамките на шест месеца заедно с оставането в Съюза като възможен избор. По време на дебата Корбин каза, че ще уважи резултата от такъв референдум, какъвто и да бъде той. Корбин предлага референдум по нова сделка за Брекзит Джонсън отвърна на Корбин, като го атакува за отказа му да каже дали ще се обяви за напускане или за оставане в ЕС на бъдещ референдум. Корбин обещава да национализира съобщения, жп, вода, енергетика Социологическите проучвания дават на Консервативната партия преднина от почти 18 процентни пункта пред лейбъристите, но резултатът е трудно да бъде предсказан заради различните съюзи и договорености и от двете страни на спора около Брекз За кого Корбин е по-лош от \"Брекзит\"? Видни лейбъристи предават Корбин при старта на кампанията Корбин предлага референдум по нова сделка за Брекзит Корбин обещава да национализира съобщения, жп, вода, енергетика", "date": "2019.11.20", "title": "Първи рунд Джонсън-Корбин: 51 на 49"}
{"url": "https://clubz.bg/90771-putin_veshtae_iztochnoevropejski_strani_da_napusnat_es", "text": "Президентът на Русия Владимир Путин днес не изключи възможността страни от Източна Европа след няколко години да обмислят излизане от Евросъюза, предаде ТАСС. Путин напомни на днешното пленарно заседание на инвестиционния форум \"Русия зове!\", че противоречията вътре в ЕС са се породили заради особеностите на разпределението на данъците. Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие и става дума за десетки милиарди евро. Путин увери, че Русия е заинтересована от запазването на Европейския съюз, тъй като иска да има работа \"с предсказуем, разбираем партньор\". Той добави, че в Русия анализират това, което става в ЕС това, което  ще се случи там. Путин каза, че бившия Съветски съюз се е разпаднал заради неефективната си икономическа политика. За разлика от днешен Китай СССР не е успял сполучливо да съчетае централизираната административна система с пазарните реформи, посочи той. Според руския лидер последиците от разпада на бившия Съветски съюз са се оказали по-лоши и от най-лошите прогнози, включително в политически план. Той добави, че са възможви паралели между Съветския и Европейския съюз, макар между тях да има значителни различия.", "date": "2019.11.20", "title": "Путин вещае източноевропейски страни да напуснат ЕС"}
{"url": "https://clubz.bg/90777-lebron_djejms_s_novo_postijenie_za_istoriqta", "text": "Леброн Джеймс записа пореден рекорд в Националната баскетболна асоциация (НБА) на САЩ и Канада.  Лидерът на \"Лос Анджелис Лейкърс\" стана първият играч с \"трипъл-дабъл\" срещу всеки един отбор в лигата. Това стана при победата на \"езерняците\" над \"Оклахома Сити Тъндър\" - 112:107. Леброн вкара 25 точки, взе 11 борби и реализира 10 асистенции. Досега \"Оклахома\" беше единственият тим, срещу който Джеймс нямаше двуцифрени резултати в най-важните индивидуални показатели. Това е 86-ият му \"трипъл-дабъл\". Близо до Леброн по този показател е Ръсел Уестбурк от \"Хюстън Рокитс\" - той е отбелязвал поне по един \"трипъл-дабъл\" срещу 29 от 30-те отбора в Лигата. \"Лейкърс\" е №1 в Западната конференция с 12 победи и две загуби. Последното място е за хегемона до миналата година \"Голдън Стейт Уориърс\" с 3 успеха и 12 поражения.", "date": "2019.11.20", "title": "Леброн Джеймс с ново постижение за историята"}
{"url": "https://clubz.bg/90773-uvolnqvat_shefa_na_vik_v_pernik_zaradi_vodnata_kriza", "text": "Управителят на ВиК в Перник Иван Витанов ще бъде освободен от поста заради водната криза в града. Това се разбра след среща на зам.-министъра на регионалното развитие Николай Нанков с новия кмет на Перник Станислав Владимиров.  Причините за уволнението са късното уведомяване за проблема с критично ниските нива на язовир \"Студена\" и водния режим, на който областният град е от понеделник, както и липсата на достатъчно информация, което е довело до напрежение сред хората, заяви още Нанков. Той заяви още, цитиран от бТВ, че вижда пропуски в справянето с безводието и режима. Градът няма резервен източник на вода, а първите проби от язовир \"Диканя\" показват, че той не може да се ползва за питейни нужди. Граждани на Перник излязоха днес на протест, като настояха именно за незабавното отстраняване на Витанов от ВиК дружеството. Имаше и опит за нахлуване в сградата, но полицията го спря. Именно заради недоволството Нанков отиде в общината. ВиК дружествата пък са на подчинение на регионалното министерство. Сушата ли е виновна за режима на водата в Перник Според зам.-министъра има и други пропуски, извън случващото се с критично ниските нива на язовир \"Студена\". При предишния програмен период общината е пропуснала възможността да кандидатства за европейско финансиране за подмяна на старата видопреносна мрежа. В момента тече ремонт и на стената на язовира. По думите на Нанков вече има приет проект и ще се подмени изцяло водопреносната мрежа на град Перник през новия програмен период. Проектът ще се реализира и има намерени пари за това, обясни Нанков. ", "date": "2019.11.20", "title": "Уволняват шефа на ВиК в Перник заради водната криза"}
{"url": "https://clubz.bg/90774-dori_ne_sme_pitali_franciq_ima_li_doklad_s_kojto_da_iznudvat_dogan_i_peevski", "text": "България изобщо не е питала френските партньорски служби -   в контрабанда на цигари. Който доклад е ядката на прелюбопитно досъдебно производство, което продължава да тече в Спецпрокуратурата и по което румънски гражданин лежи в ареста вече 7 месеца. Делото е за организирана група за изнудване и измама срещу двама румънци и един българин. Вчера и днес поредното искане на Дорин Йордаке да излезе с по-лека мярка за неотклонение бе отхвърлено от състав с председател Галя Георгиева  Според обвинението, в Румъния Йордаке, сънародникът му Овидиу Семенеску   и българинът Дилиян Георгиев са се срещнали с Доган и Пеевски. Разследването по случая е започнало след сигнал от таен свидетел. Той твърди, че в края на 2018 г. в хотел в Букурещ е присъствал на срещата с тримата, по време на която Семенеску му показал на Ipad-а си доклад, изготвен от френските служби, в който се споменавали имената на Доган и Пеевски с твърдението, че двамата участват в контрабанда на цигари, вършена през \"Булгартабак\". Предложението на Семенеску, Йордаке и Георгиев за да бъдат заличени имената от документа, който уж трябвало да бъде внесен в европарламента през юни. След срещата тайният свидетел подава сигнал, а в следващите месеци започва следене на Йордаке и Георгиев. Те са арестувани през май. Факт е, че румънските бизнесмени са планирали да се срещнат с депутата от ДПС в Букурещ, не отрича и Йордаке, който е бивш кадър на съседските спецслужби, а сега бизнесмен. По думите му обаче става въпрос за чисти бизнес разговори, касаещи евентуално участие в търговия с ваксини. Що се отнася до въпросния доклад - той сйщо не го бил виждал, но чувал, че съществува. На мярката стана ясно и нещо друго - че  . Пълна мистерия е кога и къде е станало това, тъй като то не е задължителен реквизит по протоколите по делото. Отговорите са били еднотипни и до един - с \"не\". Това става ясно от показанията им - синхронни и еднотипни, дадени пред спецпрокуратурата. Това в едно с факта за липсващите дори най-малки индикации за съществуването на доклад, бе и сред основните козове на защитата. Изнудвали Пеевски и Доган заради френски доклад за контрабанда? Въпреки това апелативният спецсъд потвърди определението на колегите си от първата инстанция и остави Йордаке зад решетките. Съдебният състав прие тезата на прокуратурата, че има опасност той да се укрие или да повлияе на разследването. Освен това обвинението твърди, че съпругата му имала връзки с криминалните среди в Румъния. Третият обвиняем - Георгиев, е пуснат преди седмица под домашен арест, по информация на \"Медиапул\".", "date": "2019.11.20", "title": "Дори не сме питали Франция има ли доклад, с който да изнудват Доган и Пеевски"}
{"url": "https://clubz.bg/90780-majki_za_izbora_na_simeonov_narodni_predstaviteli_sram_ni_e_ot_vas", "text": "Как може един и същи човек да подаде оставка като вицепремиер преди година, а сега да стане зам.-председател на Народното събрание? Този въпрос задават организациите на майките на деца с увреждания по повод последното назначение на лидера на НФСБ Валери Симеонов днес. Според тях е недопустимо най-достойният за поста да е \"мъжът, който  строи и се гордее с безмислени огради, мери шум с шумомери, нарича майките на деца с увреждания  Симеонов за майките: \"група кресливи жени\", спекулират с \"уж болни деца\" От двете организации, чиито 26-дневен протест миналата година в крайна сметка доведе до оставката на Симеонов, настояват изборът да бъде отменен, и да се отнеме възможността на Симеонов да участва в управлението на държавата. Валери Симеонов подаде оставка, Борисов я прие (ВИДЕО) Ето и пълния текст на декларацията: Валери Симеонов подаде оставка, Борисов я прие (ВИДЕО)", "date": "2019.11.20", "title": "Майки за избора на Симеонов: Народни представители, срам ни е от вас!"}
{"url": "https://clubz.bg/90745-us_ekspert_po_korupciq_e_obvinen_za_prane_na_pari_ot_venecuela", "text": "Американски професор, известен експерт по темата за организираната престъпност и корупцията, беше обвинен в пране на милиони мръсни долари през своите частни банкови сметки. 73-годишният Брус Багли беше арестуван в понеделник за участие в престъпни схеми, свързани с Венецуела, съобщиха медиите в САЩ. Професорът от Университета на Маями беше изправен пред федерален съд,  беше пуснат под гаранция от 300 хил. долара.  През 2015 г. в съавторство Багли пише книгата \"Трафик на наркотици, организирана престъпност и насилие в Америките днес\". Нещо повече, бил е експерт, който е свидетелствал в съда. Има репутацията на специалист по престъпността в Северна и Южна Америка и често е цитиран от различни медии.  Посланикът на САЩ посети и БНБ за мерките срещу прането на пари Според шефа на офиса на ФБР в Ню Йорк Уилям Суини професорът е припечелвал като е съветвал други как да перат пари от престъпни дейности. \"Единственият урок, който днес можем да научим от професора е, че като се замесваш в корупционни схеми, подкупи и незаконно присвояване, винаги ще свършиш с обвинителен акт\", смята Суини. Според обвинението Багли е открил банкова сметка специално, за да пере пари на чужденци - суми, получени от подкупи, средства, откраднати от гражданите на Венецуела. От ноември 2017 г. до април т. г. Багли е получил 14 депозита от банкови сметки от Швейцария и Обединените арабски емирства на обща стойност 3 млн. долара. Според обвинителния акт той превеждал по-голямата част от парите в банковите сметки на съучастник, за да прикрие произхода и собствеността на средствата. Самият професор вземал 10% комисиона за парите, които перял. От Университета в Маями излязоха с изявление, че преподавателят е в административен отпуск.", "date": "2019.11.20", "title": "US eксперт по корупция е обвинен за пране на пари от Венецуела"}
{"url": "https://clubz.bg/90760-ukrajna_bila_gotova_na_razumen_kompromis_s_rusiq", "text": "Германският министър на външните работи Хайко Маас проведе във вторник подготвителни срещи в Киев три седмици преди срещата в Париж, от която се очаква възобновяване на мирния процес в Източна Украйна, съобщи ДПА, цитирана от БТА. От своя страна украинският външен министър Вадим Пристайко каза, че Украйна е готова на разумен компромис. \n\tПо-късно Маас се срещна и с украинския президент Володимир Зеленски, който също изрази оптимизъм преди планираната среща за Украйна на 9 декември. Той заяви още, че трябва да бъде извършена размяна на затворници на принципа \"всички за всички\". Зеленски, руският президент Владимир Путин, френският президент Еманюел Макрон и германският канцлер Ангела Меркел ще се срещнат в Париж на 9 декември. Това ще бъде първата подобна среща в т.нар. \"нормандски формат\" от над три години. От 2014 г. насам Франция и Германия се опитват да посредничат между Украйна и Русия. Според оценки на ООН, войната в Източна Украйна е отнела живота на около 13 хиляди души през последните пет години.", "date": "2019.11.20", "title": "Украйна била готова на \"разумен компромис\" с Русия"}
{"url": "https://clubz.bg/90740-qsni_sa_20_otbora_za_evro_2020_spisyk", "text": "След снощните последни мачове от квалификациите за Евро 2020 вече са ясни 20-те отбора - по два от десетте групи. Останалите четири квоти ще бъдат раздадени в края на март идната година от баражи в Лигата на нациите. България също има шанс, тъй като записа добро класиране в новия турнир на УЕФА (второ място в групата). Финландия се класира и ни отвори път за Евро 2020 Вижте 20-те, които вече мислят за първенството на Стария континент, което ще се играе в 12 различни страни: А ето и най-интересното от играните снощи заключителни двубои в четири групи. Германия губеше с 0:1 от Северна Ирландия в мач без значение, но още до почивката направи обрат, а след това оформи и разгром - 6:1. Серж Гнабри заби хеттрик. Холандия не остана по-назад - 5:0 над Естония. В крайното класиране Германия събра 21 т. (само една загуба), а Холандия - 19. Северноирландците останаха с 13. Единствената интрига бе тук - кой ще се присъедини към Хърватия? Това е Уелс, който се нуждаеше от победа срещу Унгария в Кардиф и я постигна - 2:0. Аарън Рамзи реализира и двата гола в 15-ата и 47-ата минута. Така \"драконите\" ще играят на второ поредна Европейско, този път водени от легендата Райън Гигс. Словакия би Азербайджан с 1:0. Хърватия завърши със 17 т., Уелс - 14, Словакия - 13, Унгария - 12. Футболистът на \"Лудогорец\" Яцек Горалски донесе победа на Полша над Словения с 3:2 в мач за престиж, тъй като и в тази група всичко беше решено. Северна Македония спечели с 1:0 срещу Израел и зае престижното трето място в една от най-равностойните групи. Латвия също записа актив - 1:0 срещу класиралия се предварително тим на Австрия. Полша има 25 т., Австрия - 19, Северна Македония и Словения - по 14, Израел - 11. Резултатите: Белгия - Кипър 6:1, Шотландия - Казахстан 2:1, Сан Марино - Русия 0:5. В класирането Белгия завърши с 30 т., Русия - 24, Шотландия - 15, Кипър и Казахстан по 10. Жребият за баражите от Лигата на нациите е в петък. Тогава България ще узнае съдбата си. На 30 ноември пък ще станат известни групите на Евро 2020. Четири от тях ще бъдат попълнени с по един тим - от въпросните плейофи.", "date": "2019.11.20", "title": "Ясни са 20 отбора за Евро 2020 (СПИСЪК)"}
{"url": "https://clubz.bg/90753-120_rejisori_operatori_i_producenti_pred_protest_banov_mylchi", "text": "Липсата на реакция от страна на министъра на културата Боил Банов по конкретни въпроси, свързани с реформата в киното, могат да доведат до протести на филмовата общност в страната. Това бе обявено във второ писмо, изпратено преди ден до Министерството на културата и подписано от 120 режисьори, оператори, продуценти и други представители от сферата. Поводът е публикуваният държавен бюджет и актуализираната 3-годишна бюджетна прогноза за периода 2020-2022 г., в които липсва каквото и да е увеличение на субсидията за българската филмова индустрия. Подписалите писмото искат отговори по два основни въпроса, част от които бяха зададени още в първото им писмо от 30 октомври. На него все още липсва отговор от институцията. Третият момент в писмото, който е нов, е, че подписалите не подкрепят предложенията за поправки на Закона за филмовата индустрия (ЗИД на ЗФИ), който са били разработени от Министерството на културата и внесени за съгласуване заедно с Министерството на финансите. Сред подписалите се са", "date": "2019.11.20", "title": "120 режисьори, оператори и продуценти пред протест. Банов мълчи"}
{"url": "https://clubz.bg/90759-ivan_geshev_e_radost_a_sotir_cacarov_e_bogatstvo_spored_dps", "text": "След като избраният главен прокурор Иван Гешев бе обявен за \"радост\" от хора, които уж протестираха срещу него, днес депутатът от ДПС Хамид Хамид обяви неговия предшественик Сотир Цацаров за \"богатство\". Хамид коментира номинацията на Цацаров за шеф на КПКОНПИ, която бе издигната вчера от управляващите. Въпреки, че ДПС често се държи като най-върлата опозиция на ГЕРБ Хамид се изказа изключително положително за Цацаров.", "date": "2019.11.20", "title": "Иван Гешев е радост. А Сотир Цацаров е богатство, според ДПС"}
{"url": "https://clubz.bg/90757-pravitelstvoto_odobri_noviq_proekt_za_zakon_za_gorivata", "text": "Правителството одобри законопроект за изменение и допълнение на Закона за административното регулиране на икономическите дейности, свързани с нефт и продукти от нефтен произход, съобщават днес от правителствената информационна служба. Зад това дълго и сложно наименование всъщност се крие т.нар. закон за горивата, който през последните две години беше многократно променян.  Спорните поправки, които първоначалните текстове на закона предвиждаха, изкараха на улицата т.нар. дребни търговци на горива, които твърдяха, че той е лобистки, обслужва едрия бизнес в сектора и цели да убие конкуренцията. В тях беше записано, че търговците на едро трябваше да имат поне 1 млн. лв. уставен капитал и да депозират по 500 хил. лв. в банкова сметка към Министерството на икономиката. Освен това се предвиждаха прекомерни изисквания за вместимости, както и забрана на строителните и земеделски машини да зареждат горива на място, а трябваше да ходят всеки ден до бензиностанция. Петролната асоциация пак натиска за приемане на закона за горивата В началото на март обаче Комисията за защита на конкуренцията излезе с констатация, според която тогавашният вариант на Закона създава предпоставки за изкривяване на конкурентната среда на пазара. Мнението на антимонополния орган залегна в проект за закон за изменение и допълнение на Закона за административното регулиране на икономическите дейности, свързани с нефт и продукти от нефтен произход, публикуван на страницата за обществени консултации на 26 август. Датата на приключване на консултациите беше 26 септември. Точно този проект е приет днес от Министерски съвет.  От представената там информация става известно, че проектът е претърпял сериозни промени, като повечето от исканията на търговците ще бъдат изпълнени. Така например изискването за уставен капитал от 1 млн. лв. отпада, като вместо това минималния капитал ще се определя от размера на бизнеса и миналогодишните му обороти. Така всяка фирма, която през предходната календарна година е имала нетни приходи от продажби до 5 млн. лв. ще трябва да осигури 200 000 лв. Ако приходите са били от 5 до 20 млн. лв. - 500 000 лв. и 1 млн. лв., ако дружеството е имало приход от над 20 млн. лв.  За търговците на дребно се връща възможността обектът им да е преместваем, а строителните фирми ще могат да транспортират горива. Задава се нов ремонт на ремонтирания закон за горивата - пречи на пазара Следващата стъпка е проектът за изменение и допълнение на Закона за горивата да влезе отново в Народното събрание, където да бъде дискутиран от депутатите. Очаква се сериозна съпротива за измененията не само с ресорната комисия и НС, а и от големите търговци на горива, обединени в Българска петролна и газова асоциация. Те са едно от големите защитници на стария проект и заплащиха с протести, ако новият вариант на икономическото министерство бъде приет. Иначе историята на закона продължава вече втора година. Той беше внесен през 2018 година от депутата от \"Обединени патриоти\" Емил Димитров - Ревизоро и беше подкрепен от всички партии. Въпреки че мотивите му бяха, че така държавата се бори със сивия сектор при горивата, според повечето експерти той е \"лобистки\" и обслужва големите компании в Българската петролна и газова асоциация. Новите правила трябваше да влязат в сила на 28 януари 2019 година, но заради последвалите протести някои от правилата бяха облекчени, а правителството реши да го отложи за първи юли. Междувременно обаче след провеждане на допълнителни консултации, икономическото министерство излезе с новите предложения, публикувани на портала за обществено обсъждане.  Задава се нов ремонт на ремонтирания закон за горивата - пречи на пазара", "date": "2019.11.20", "title": "Правителството одобри новия проект за Закон за горивата"}
{"url": "https://clubz.bg/90731-cacarov_chovekyt_zad_ygyla", "text": "Главния... Цялата система така го нарича кратко и ясно. Накрая на 7-годишния мандат на Сотир Цацаров, за да се припомни генезисът на нещата, едва ли има нужда от притопляне на скандалите с „ти си го избира“ и очевидния афинитет на Бойко Борисов към съдията от Пловдив, който единствен не пускал лошите, докато Борисов бил главен секретар. В началото на 2013 г. Борисов - отстъпвайки властта под натиска на протести за цените на тока, усети тази \"принципност\" върху гърба си - срещу него бяха възобновени прокурорските проверки за скандала \"Ало, Ваньо\" и за убийството на Тодор Тодоров-Чакъра, която между другото донесе на България осъдителна присъда от Страсбург. Срещу дясната му ръка Цветан Цветанов също се стовариха 3 дела. Забележително е, че през август 2014-а - година и половина след встъпването на Цацаров, но вече при върналия се на \"Дондуков\" 1  Борисов, независимата от политика прокуратура публикува постановленията, с които прекратява и двете си производства срещу премиера. Това стана в един и същ ден, а някои от правните съждения вътре бяха исторически. Как прокуратурата посегна на Б. Борисов за смъртта на Чакъра и после го оневини  Така пловдивският окръжен съдия стана първо главен прокурор, после - незаобиколим фактор в политиката, а още по-късно и в бизнеса  А сега става председател на овластената да отнема или запорира имущество без осъдителна присъда КПКОНПИ. Че борбата с всякакъв вид инакомислещи ще бъде,  , стана ясно още при изхвърлянето – това е точната дума на зам. главния прокурор Камен Ситнилски от ВСС. Той дори не доживя решението на Върховния административен съд, където обжалваше уволнението си. Отстраняването му стана с 16 гласа – видимо по-малко от изискуемите 2/3 от 25-членния ВСС. Когато скоро Ситнилски почина, на сградата на съвета на ул. \"Екзарх Йосиф\" не бе сложен дори некролог. А на друг член на съвета, който беше със същото провинение като Ситнилски (уговаряне на гласове, за да бъде избран) – Румен Боев, не му се случи нищо подобно, но пък той стана един от най-горещите привърженици на Главния. Отпреди поне 3 години Цацаров спря да говори с ресорните репортери на влизане на заседанията на ВСС. Напротив – предпочете да го прави на събития, на които започна да се появява, а, и на които не е ясно каква процесуална нужда има от главния прокурор - като шесторното убийство в Нови Искър или убитото 8-годишно момиченце в Момчилград. Млъкна пред съдебните репортери, но за по-важните неща тезите му често се появяваха „едни гърди преди другите“ в \"Пик\". Заслужава да се отбележи прословутото му поздравително писмо на рождения ден на медията през 2014 г., която явно импонира на разбиранията и е спечелила уважението му. (Това е на същото парти, на което   още Крачунов и Недялков се къпят в уважението на \"на крака\" дошлите директор на СДВР Младен Маринов, депутата Делян Пеевски, Николай Бареков и пр. все уважавани лица.) Също през през 2014 г. Сотир Цацаров поздравява „Радио К2” на друга ценена в занаята за своята принципност и почтеност фигура - Илияна Беновска, в следната форма: Понеже Цацаров едва ли е недосетлив, подобно красноречиво поведение трудно би могло да бъде отдадено на негова самоинициатива.   За едно със сигурност не е прав бившият правосъден министър Христо Иванов, който мислеше, че с цената на историческия компромис ще издейства в Прокурорската колегия на ВСС превес на „политиците“. За да стане съдийската колегия   както той мечтаеше   математически прокурорската трябваше да е  – на пратените от парламента. Беше ясно, че няма кой да го позволи. Така – пипайки „фините“ настройки, задкулисието извоюва точно каквото му трябваше, макар наглед да отстъпи за създаването на две колегии, за овластяване на инспектората и прочее прогресивни завоевания. И сега Борисов повтаря, че това са били идеите на Иванов. Цацаров обича да казва, че „дяволът е в детайлите“. С такова изявление излезе, когато прокуратурата шумно се провали в делото срещу бившия втори в ДПС Христо Бисеров. Върху други обаче, явно отстъпили от идеите на движението – като например Ахмед Башев, без да й мигне окото, прокуратурата се стовари с цялата си мощ точно преди изборите, без да й дреме за детайлите. Също краен беше главният прокурор, когато защитаваше \"един достоен български прокурор\" - Боряна Бецова, дори от френския посланик  А дяволът наистина е в детайлите. Държавното обвинение:  а)    б)  – така че после делото да „издиша“ или напротив - да се търкаля години наред  в)  по дадена преписка може да я изиска, така че да я „катастрофира“. Или да те командирова... Или да я разпредели на друг... Или да я преквалифицира... Забележителен бе примерът, при който във Враца по нареждане от Цацаров и под уличен натиск наблюдаващият прокурор трябваше да преквалифицира деянието на двама братя, които набиха момче след скандал заради клаксон и то почина. Спуснатата от София квалификация катастрофира, защото момчето е било нелечимо болно от сърце, а може би делото можеше да бъде \"спасено\". На далеч по-високо ниво по различни екзотични начини се провалиха обвиненията за Авиоотряд 28, за тефтерчето на Филип Златанов, за аферата „Костинброд\", делото САПАРД откровено си чака давността. За разкритията \"Буда\", направени от безспорния лидер сред най-омразните на Цацаров медии - сайта \"Биволъ\", прокуратурата въобще не прояви интерес. Към Пепи Еврото, към \"Двете каки\", към сигнала на \"Протестна мрежа\" за драстично разминаване на имотите и приходите на Делян Пеевски - също... Цацаров обаче е човек, признат дори от доскорошната еврокомисарка по правосъдието Вера Йоурова за \"много убедителен\". А данните са ясни - след 7 години мандат на върха на най-мощния репресивен апарат в държавата има един (един) осъден на първа инстанция зам. министър на външните работи, който на втора бе оправдан. Христо Ангеличин се казва. Трайно в годишните отчети на прокуратурата на Република България през тези години ставаше въпрос, че вина за пониженото доверие на гражданите има  За разлика от въпросните недоверчиви граждани властимащите – напротив, щом само се докоснеха до някаква позиция  , веднага от критици се превърщаха в горещи апологети на успехите и безусловно вярващи в почтеността на прокуратурата. Във ВСС пък имаше магистрати, които едва се сдържаха да не разцелуват Главния – неясно на фона на какво. Колкото и да си говорим, другата страна на клишето за всевластната прокуратура е, че тя едва ли би била толкова всевластна, ако евентуалните й обекти не бяха толкова безочливо крадливи и корумпирани. През цялото това време обаче Главния предпочиташе да седи зад ъгъла. Винаги присъстваше, но беше по-обран, докато на амбразурата шумно презентираха операциите си Борислав Сарафов, Роман Василев, а напоследък Иван Гешев. Така Цацаров излизаше, имиджово погледнато, чист и невинен и сред най-гръмките и смехотворни провали на държавното обвинение. Забележително е, че и на цитираното парти на така уважаваната от него \"Пик\" преди 5 години не намери време да отиде, а прати само Борислав Сарафов. През цялото време Сотир Цацаров се оплаква, че всеки за всичко в тази държава търси прокуратурата. Че НК става с прекалено много членове... Че не иска да носят толкова много отговорност - да се намесват при разсичането на всеки гордиев възел в държавата. Между другото същите опорни точки повтаря и Иван Гешев сега. През същото това време в парламента минаха законови изменения, с които прокурор с образуване на досъдебно производство можеше на практика да издейства отстраняване на всеки съдия. Което беше чист атентат срещу съда... Или изменението, с което понятието \"длъжностно лице\" освен от държавна фирма - както е досега, да се пренесе и в частните дружества. Което автоматично вкарваше прокуратурата във всеки офис и всеки бизнес. Затова пък един от най-големите успехи на прокуратурата и нейния ръководител беше \"изземването\" на делата срещу магистрати и политици за висока корупция от СГС и пращането им в далеч по-\"удобния\" Специализиран наказателен съд. Забележителни на фона на нежеланието им да ги   бяха леко оперетните акции за цвета на пешеходните пътеки, за това - орязани ли са храстите около пътните знаци или чистотата на пюретата в детските кухни. Не може да се отрече, че след почти 7 години мандат единствените критични гласове, които се чуват към прокуратурата на Република България, идват извън прокуратурата. Ако не броим следователя Бойко Атанасов – който вече с единия крак е навън (макар и едва ли да представлява сериозна заплаха), излиза, че това е феноменална система, която в редиците си   инакомислещи и неудовлетворени от нещо. Нула! Всички са доволни и щастливи. Това - при малко под 2000 прокурори и около 500 подчинени на тях следователи... Еманация на това радостно единомислие е Прокурорската колегия на ВСС, която не само не си направи труда поне за парлама да измисли някакъв сламен кандидат – алтернатива на Иван Гешев, а и гласува единодушно по всякакви въпроси. След всичко това при встъпването на новия ВСС през 2017 г. имаше спекулации, че Цацаров е  с план да прекрати мандата си предсрочно през 2018 г., когато настоящото парламентарно мнозинство трябваше да прати човек в Конституционния съд. А то едва ли би пропуснало да му се отблагодари. Говореше се обаче, че в полза на легендата за „чист юрист“ Цацаров не искал да бъде инсталиран на какъвто и да било пост от парламента. Предпочитал друга подкрепа, но тя не дошла. Така или иначе картите по въпроса паднаха вчера. А какво предстои през следващите 4 години и нещо - ще видим.", "date": "2019.11.20", "title": "Цацаров - човекът зад ъгъла"}
{"url": "https://clubz.bg/90747-borisov_naredi_na_ananiev_razstroih_se_nezabavno_da_se_mahat_ottam", "text": "Да бъдат отстранени директорите на трите болници, в които родителите на починалото в София тригодишно дете са търсили помощ. Това нареди днес премиерът Бойко Борисов на здравния министър Кирил Ананиев в началото на правителственото заседание. Става въпрос за болница \"Лозенец\", \"Пирогов\" и Педиатричната болница. Борисов обясни, че току-що се е видял с родителите на детето и че трябва да има възмездие. Търгът за националната детска болница тръгва отново    Национална детска болница в София обаче все още няма. По разказа на родителите те първо отишли в педиатрията, където казват, че в продължение на два часа не им обърнали внимание, след това в болница „Лозенец”, където ги върнали за домашно лечение. \n\t \n\tДетето обаче се влошило и се върнали в педиатрията. Там чакали близо 2 часа за хоспитализация. От лечебното заведение не приели детето, тъй като нямали свободни легла. \n\t \n\tСлед като момченцето колабирало, тръгнали към „Пирогов”. Tака семейството описва лутането си в системата в опит да спасят детето си. По неофициална информация на бТВ двустранна хеморагична пневмония е заболяването, което е установила аутопсията на момчето.", "date": "2019.11.20", "title": "Борисов нареди на Ананиев: \"Разстроих се! Незабавно да се махат оттам!\""}
{"url": "https://clubz.bg/90751-kmetovete_poslushaha_goranov_i_trygvat_kym_vdigane_na_danycite", "text": "Буквално две седмици след като министърът на финансите заяви на кметовете да не разчитат на държавата за финансиране на инфраструктурни проекти в населените места и им препоръча да вдигнат данъците, вече са ясни и първите общини, които са готови да го направят.  Новоизбраните кметове на  Хасково и Габрово вече са готови с предложенията си и чакат те да бъдат одобрени от общинските съвети, докато този в Русе твърди: има нужда от вдигане, но още се търси алтернативен вариант. Горанов иска увеличение на местните данъци, БСП - нов разговор за субсидиите По думите на новия кмет на крайдунавския град Пенчо Милков от БСП община Русе има сериозна дупка от 4,5 млн. лв. в бюджета. Той заяви, че още като е влязъл в кабинета си - там го е очаквало предварително подготвено решение за вдигане на данъка върху Моторните превозни средства. Причината за нуждата от вдигане на местния данък се обяснява така -  завишена ставка на отчисленията към Регионалната инспекция по околната среда и водите /РИОСВ/, изисквани при депониране на отпадъци, тъй като няма изградена сепарираща и компостираща инсталация. Въпреки това Милков все пак заяви, че увеличението е крайна мярка и преди това ще опита да запълни липсите по друг начин.  До премиера: 1/5 от данъците на гражданите да остават в общините Тук пък кметът Станислав Дечев смята да вдигне таксата за битови отпадъци, защото боклукът на общината излизал все по-скъпо - около 9 милиона лева.  Според предложението на кмета увеличението ще е с един промил за юридическите лица, а за домакинствата с 0,5 промила.  Нобелов лауреат: Не намаляването, а вдигането на данъци стимулира икономиката Спечелилата пореден мандат за ГЕРБ в града Таня Христова беше първият кмет след изборите, който заяви, че обмисля вдигане на местните данъци. Тя смята да увеличи таксите за МПС-а, както и имотния данък с цели 50%. Като основна причина беше изтъкната невъзможността на общината да финансира големи проекти. Сметките обаче показват, че така Габрово ще набере допълнителни 1,8 млн. лв., които едва ли ще стигнат за идеите на кметицата. На опашката с предложения за вдигане на различни видове местни данъци са    Общото между всички тях е, че избраните им само преди по-малко от месец кметове дори не загатваха за такива действия в предизборните си кампании. Припомняме, че на общо изненсено заседание на три парламентарни комисии, докато обсъждаха проекта за бюджет за 2020 година, министърът на финансите Владислав Горанов на практика призова кметовете да вдигнат местните си данъци, ако искат да строият и че не могат да разчитат на правителството.  АЕЖ към Горанов: Извинение или оставка Въпреки че това българското правителство вече години наред остава равнодушно към призивите за довършване на реформата за децентрализация, която би дала по-голяма самостоятелност на кметовете в опитите им да правят реални политики за инфраструктира. Само преди седмица Института за пазарна икономика, в писмо до премиера Бойко Борисов, предложи нова данъчна децентрализация, в която се обосновава нуждата от преостъпване на част от приходите от облагането на доходите на физическите лица на общините. От ИПИ предлагат  1/5 от приходите от облагането на доходите на физическите лица да бъде автоматично преотстъпвана към общините, като \"парите следват личната карта\" – щом по постоянен адрес си в дадена община, то 1/5 от твоя подоходен данък да отива именно там. По техни изчисления тази мярка би довела до събиране на ресурс в размер на 800 млн. лв. До премиера: 1/5 от данъците на гражданите да остават в общините Нобелов лауреат: Не намаляването, а вдигането на данъци стимулира икономиката АЕЖ към Горанов: Извинение или оставка", "date": "2019.11.20", "title": "Кметовете послушаха Горанов и тръгват към вдигане на данъците"}
{"url": "https://clubz.bg/90763-rodnata_kyshta_na_hitler_stava_policejsko_upravlenie", "text": "Министерството на вътрешните работи на Австрия разпространи съобщение, в което се казва, че в родната къща на Адолф Хитлер в Браунау ще се нанесе полицията, предаде БТА. Сградата ще бъде преустроена и за тази цел още през ноември ще бъде обявен европейски архитектурен конкурс. Спорът за къщата между Република Австрия и собственичката продължи години. След като през 2016 г. парламентът реши да национализира сградата, собственичката оспори както решението, така и размера на обезщетението. През август Върховният съд отхвърли окончателно жалбата на тъжителката. С това беше открит пътят за определяне на ново предназначение на сградата. В бъдеще там ще се настанят районната полицейска служба и полицейският инспекторат. Според думите на министъра на вътрешните работи Волфганг Пешорн това ще представлява категоричен знак за окончателно скъсване със спомена за националсоциализма. Конкурсните работи за необходимото архитектурно преустройство ще бъдат оценявани от независимо експертно жури, което освен архитекти включва и представители на град Браунау, на Федералната служба по недвижими имоти и на други федерални институции. Очаква се резултатът от конкурса да бъде обявен в първата половина на 2020 година.", "date": "2019.11.20", "title": "Родната къща на Хитлер става полицейско управление"}
{"url": "https://clubz.bg/90756-tri_bylgarki_ucheni_s_nagrada_ot_5000_evro_za_proekti_s_izklyuchitelno_regionalno_znachenie", "text": "Д-р Евгения Сарафова, д-р Мария Джумалиева-Стоева и д-р Юлия Романова са тазгодишните носителки на националната стипендия „За жените в науката“ за България. Престижното отличие им бе присъдено за техните смели научни проекти на официална церемония в Софийски университет „Св. Климент Охридски“ на 19 ноември със специалното участие на г-жа Илияна Йотова, вицепрезидент на Република България. Това е третата поред година, в която г-жа Йотова подкрепя с присъствието си каузата на L'Oréal и ЮНЕСКО за повече жени в науката. Стипендиите „За жените в науката“ са едни от най-очакваните научни награди в България, които се отпускат всяка година от L'Oréal и ЮНЕСКО на млади жени учени. Отличията имат за цел да подкрепят тяхната научноизследователска кариера, както и да ги мотивират да разгърнат пълния си потенциал за научни открития. Трите тазгодишни победителки бяха отличени за своите иновативни научни проекти с награда от по 5000 евро всяка, като всеки един от проектите е впечатляващ със своя висок потенциал за приложимост. Проектът, с който  впечатли журито на „За жените в науката” за 2019 г., е фокусиран върху изследването на качеството на въздуха в 4-те най-големи български града. В основата на изследването e комбинирането на данни от сателити на Европейската космическа агенция и наземни данни. Чистота на въздуха е особено наболял проблем у нас, като към момента София е на 6-о място в света по мръсен въздух. Това прави проекта на д-р Сарафова не само интересен, но и изключително актуален и с голямо локалнo значение. В момента д-р Сарафова е главен асистент в Геолого-географския факултет на СУ „Св. Климент Охридски, съорганизатор на Българския географски фестивал и е сред основателите на образователния уебсайт Географ БГ.  През 2015 г.  тя е и сред номинраните за „Жена на годината“. Втората стипендиантка за 2019 г.   , е първата победителка в историята на конкурса, която е възпитаничка на Великотърновския университет „Св. Св. Кирил и Методи“. В момента тя е постдокторант в Института по математика и информатика при БАН и главен асистент във Факултета по математика и информатика на Великотърновския университет. Интересът на д-р Джумалиева-Стоева към науката датира от гимназията, но едва в университетските си години тя се влюбва необратимо в математиката и алгоритмичното програмиране. Проектът, с който печели стипендията „За жените в науката“, е фокусиран върху теория на кодирането и цели конструирането на нови видове нелинейни кодове, които имат пряко приложение при защита на информацията.  е името на третата стипендиантка по програмата „За жените в науката“ тази година. Тя е амбициозен млад химик и в момента е главен асистент във Факултета по химия и фармация на СУ „Св. Климент Охридски“. В периода 2012-2017 г. придобива международен научен опит, работейки като постдокторант в Университета на Намюр и Университета на Съри. Носителка е на националната награда на фондация „Еврика“ за 2011 г. за изключителни постижения в науката. Проектът, с който д-р Романова печели стипендията „За жените в науката“ за 2019 г., е фокусиран върху създаването на нови органични материали, които ще бъдат използвани в соларните клетки с цел повишаване на техния капацитет. Тази година стипендиантската програма „За жените в науката“ се провежда в България за 9-и пореден път в партньорство между L'Oréal България, СУ „Св. Климент Охридски“ и Националната комисия за ЮНЕСКО – България. От създаването си през 1998 г. и до днес „За жените в науката“ продължава да е единствената по рода си глобална програма, която се бори за равенство между половете в науката (жените все още представляват едва 29%* от изследователите в световен мащаб). През последните 21 години „За жените в науката“ е подкрепила и отличила над 3100 жени учени в 117 държави. Събитието бе уважено от редица официални лица и висши представители на научната общност, сред които Дончо Барбалов – заместник-кмет на Столична община, направление „Финанси и стопанска дейност“, Н. Пр. Флоранс Робин – Посланик на Франция в България, Мария Спасова – заместник-председател на Национална комисия за ЮНЕСКО – България, проф. Николай Витанов – заместник-ректор на СУ „Св. Климент Охридски“. Тази година програмата получи и силна медийна подкрепа от страна на: ClubZ.bg, сп. Наука, БНР, Dnevnik.bg, Капитал, агенция „Фокус“, радио N-JOY, сп. ELLЕ, Rozali.com, MomichetataOtGrada.com, сп. Story, Glamour, сп. EVA, Missbloom.bg, сп. Grazia, сп. Икономист, Woman.bg, Novinite.com, Jenite.bg, Kafene.bg. Новото десето издание на „За жените в науката“ предстои да започне след няколко седмици с отваряне на приема на кандидатури за 2020 г. в търсене на най-талантливите българки учени.", "date": "2019.11.20", "title": "Tри българки учени с награда от 5000 евро за проекти с изключително регионално значение"}
{"url": "https://clubz.bg/90738-nato_shte_spira_ot_kosmosa_teroristi_i_agresori", "text": "НАТО ще възпира терористите и агресорите срещу своите членки от Космоса и той ще бъде своеобразно бойно поле за Алианса. Това стана ясно от думите на постоянната представителка на САЩ в пакта Кей Бейли Хъчисън в телефонен брифинг за журналисти в Брюксел. Разговорът се проведе в навечерието на срещата на външните министри на страните членки. НАТО се разширява и към Космоса Кей Бейли Хъчисън повтори казаното няколко часа по-рано от генералния секретар Йенс Столтенберг, че НАТО ще обяви Космоса за своя  нова оперативна сфера. Той уточни, че там няма да бъдат разполагани оръжия. Дипломатката обаче изложи по-подробна визия: Путин: Помагаме на Китай за противоракетната отбрана НАТО: Русия да се върне в ракетния договор, иначе ще реагираме На днешната среща НАТО за първи път ще направи в качеството си на Алианс оценка на Китай, продължи Хъчисън. САЩ искат нови договори за контрол над въоръжаването, в които освен тях да участват Китай и Русия, продължи Кей Бейли Хъчисън. Това е особено важно, след като на 2 август бе прекратено действието на Договора за ликвидиране на ракетите със среден обсег, подписан между СССР и САЩ през 1987 г. Макрон: НАТО е в мозъчна смърт Хъчисън нападна френския президент Еманюел Макрон заради думите му от миналата седмица, че НАТО е в мозъчна смърт. Тя припомни, че НАТО е в състояние със своя защитен чадър да се адаптира към зловредното руско влияние, хибридните и кибератаките. Пактът се бори за Украйна и Грузия, от които Кремъл откъсна територии. И страните членки на Алианса са тези, които са изгонили руски дипломати след отравянето на руския беглец Сергей Скрипал във Великобритания. Това единство е шокирало Москва. И именно по тази причина НАТО трябва да се изправи заедно срещу Китай. Европейците трябва да престанат да си мислят, че могат да посрещнат предизвикателства на надигащия се Китай без трансатлантическите връзки. Накрая Кей Бейли Хъчисън удари директно Макрон: Турция обсъжда с Русия СУ-35 и съвместно производство на ракетите С-400 Хъчисън потвърди безпокойството на НАТО от решението на Турция да закупи руски ракетни комплекси С-400. Все пак във Вашингтон се надяват, че Анкара ще се откаже от използването и разполагането на руските ракети. Основен съюзнически принцип е в държавите членки да не бъде разполагано оръжие на врага. Притесненията са, че Турция прави точно това. Путин: Помагаме на Китай за противоракетната отбрана НАТО: Русия да се върне в ракетния договор, иначе ще реагираме Макрон: НАТО е в мозъчна смърт Турция обсъжда с Русия СУ-35 и съвместно производство на ракетите С-400", "date": "2019.11.20", "title": "НАТО ще спира от Космоса терористи и агресори"}
{"url": "https://clubz.bg/90742-i_novata_partiq_na_petyr_moskov_stana_alternativa_na_gerb", "text": "Бившият здравен министър във втория кабинет на Бойко Борисов - Петър Москов, обяви, че неговата партия „Консервативно обединение на десницата (КОД)“ ще бъде различна от ГЕРБ и алтернативата, която се предлага вдясно. В интервю пред бТВ Москов, който беше изключен от ДСБ заради желанието си да запази министерския пост през 2016 г., разкритикува управляващата коалиция и посочи, че ще се бори за гласовете на онези 300 хиляди десни избиратели, които са оттеглили подкрепата си от партията на Бойко Борисов.   Москов цитира части от декларацията на първото заседание на Националното ръководство на КОД, проведено след излизането на съдебната регистрация на партията.    Той обясни, че амбицията на КОД е „да се превърне в незаобиколим фактор при съставяне на десни мнозинства в общинските съвети и националния парламент“. По думите на Москов формацията е алтернатива на очевидния провал на либералните, социалистически и зелени доктрини, превърнали живота ни в постоянен експеримент.  И добави, че хората не искат промяна, каквато се пропагандирала от партиите на последните избори, а искали да се запази това, което е било досега, и да е ясно накъде се върви. Москов обяви КОД, застава вдясно от ГЕРБ и срещу \"либералната\" демокрация В партийната декларация, разпространена от пресцентъра на КОД, също е записано, че досегашните партийни идеологии са „базирани на социално инженерство, което цели да промени човека, така че да се впише в ролята, която му е отредена в утопичните представи на идеолозите“. Затова КОД си поставя за цел да работи за: -    възстановяване на държавността, реда и личната сигурност; \n\t-    връщане на икономическата свобода; \n\t-    налагане на консервативен социален модел, основан на личната отговорност; \n\t-    защита на християнските ценности и българската културна идентичност. Също така от новата формация определят като „недопустимо взаимодействието с БСП, ДПС и \"Атака“. От думите на Петър Москов стана известно, че ще разчитат на фирми да даряват за финансирането на партията, което се позволява и с последните промени в изборното законодателство. Радан Кънев: Петър Москов тръгна по пътя на антиевропейския авторитарен консерватизъм Радан Кънев: Петър Москов тръгна по пътя на антиевропейския авторитарен консерватизъм", "date": "2019.11.20", "title": "И новата партия на Петър Москов стана \"алтернатива\" на ГЕРБ"}
{"url": "https://clubz.bg/90750-izrael_se_priblijava_kym_treti_izbori_za_edna_godina", "text": "Вероятността в Израел да бъдат произведени третите подред парламентарни избори за по-малко от една година, става все по-голяма, след като снощи се състояха поредните безплодни преговори между премиера Бенямин Нетаняху и основния му опонент Бени Ганц, предаде Асошиейтед прес, цитирана от БТА. На срещата не бе постигнат никакъв пробив. Нито Нетаняху, нито Ганц разполага с нужното мнозинство, за да състави коалиционно правителство. Балансьорът в сегашната политическа ситуация в Израел Авигдор Либерман отказва да подкрепи когото и да било от двамата, за да му осигури нужното мнозинство в 120-местния парламент, и вместо това ги призова да се включат в кабинет на националното единство като начин за излизане от кризата. Ганц и Нетаняху обаче отказват да отстъпят от условията си за постигане на подобно споразумение. Днес в полунощ изтича крайният срок, в който Ганц трябва да състави правителство, след като получи мандат за това от президента Реувен Ривлин. В случай че Ганц не успее, тогава Израел ще навлезе в последния 21-дневен срок, в който някой кандидат за премиер да успее да събере нужното мнозинство и да състави правителство. Ако и тогава няма резултат, ще бъдат произведени нови избори.", "date": "2019.11.20", "title": "Израел се приближава към трети избори за една година"}
{"url": "https://clubz.bg/90741-joze_mourino_e_noviqt_trenor_na_totnym", "text": "Жозе Моуриньо е новият старши треньор на \"Тотнъм\" - на мястото на уволнения късно снощи Маурисио Почетино, съобщи официално клубът. Специалния и босът на \"шпорите\" Даниел Леви излязоха със съобщения. \"Тотнъм\" е третият английски клуб на Моуриньо след \"Челси\" и \"Манчестър Юнайтед\". Той бе уволнен от \"Юнайтед\" през декември миналата година. \"Тотнъм\" уволни Почетино Договорът на португалеца е до юни 2023 г. Още в първите минути след освобождаването на Почетино той беше посочен като кандидат №1 за поста. \"Тотнъм\" е на 14-о място във Висшата лига и без победа в последните пет мача. Най-вероятно ще продължи напред в Шампионската лига. Жозе Моуриньо живее в Лондон. Откакто напусна \"Олд Трафорд\" той беше свързван със завръщане в \"Реал\" (Мадрид) и с един куп други грандове. Отказа да работи в Китай, Испания и Португалия. Леви пише, че в лицето на Моуриньо \"Тотнъм\" назначава един от най-успешните мениджъри във футбола и разчита на него да внесе нова енергия в тима предвид опита и факта, че е постигнал успехи във всеки един клуб, на който е бил начело. Моу заявява, че е бил привлечен от качеството на състава на \"Тотнъм\" и от възможността да работи с тези играчи. Би Би Си анализира, че \"Тотнъм\" никога досега не е имал за мениджър човек от калибъра на Моуриньо, който харчи много пари за футболисти и има огромна заплата. От друга страна отборът разполага със здрав гръбнак от талантливи състезатели, които вече от дълго време играят заедно, а вече имат и европейски опит. Първият тест на Моуриньо ще е в събота - градско дерби с \"Уест Хем\" на терена на \"чуковете\" във Висшата лига.", "date": "2019.11.20", "title": "Жозе Моуриньо е новият треньор на \"Тотнъм\""}
{"url": "https://clubz.bg/90709-kulminaciqta_na_kinomaniq_dotuk_fizika_na_tygata", "text": "Само три дни след началото на „Киномания 2019” неговото 33-то и 1/3 издание вече очерта ясна тенденция – да представя все по-добри филми. Много се надяваме това да не се отнася само за зала 1, но точно така се случва дотук – всеки от първите три филма в най-голямата ни зала, предназначена само за културни (и никакви спортни) събития, е значително по-интересен и по-добър от предишния. Започваме от голямото събитие на тази „Киномания“. Това безспорно е новият филм на Теодор Ушев „Физика на тъгата” по едноименния роман на Георги Господинов и втора творческа среща между двамата след „Сляпата Вайша”, който бе номиниран за „Оскар”. Тео Ушев: Политическият спектакъл е на плейбек. Тези на сцената само си отварят устата В емоционалната атмосфера на препълнената зала 1 на НДК зрителите на „Киномания” видяха две премиери в една вечер, озаглавена „Нарисувай ми тъга”. Първо бе музикално-визуалният спектакъл на Токийския университет „Годишните времена” по музика на Вивалди в изпълнение на ансамбъл „Куарто”, комбинирано с анимация от четирима различни художници, която се прожектираше на киноекрана зад тях. Първите три части са анимирани от рускинята Анна Буданова (Пролет), естонците Прийт & Олга Пярн (Лято) и японецът Ацуши Уада (Есен), а във финалната част „Зима” въображението си разгръща Теодор Ушев. Изглежда тази музика на Вивалди има голям визуален потенциал, защото анимация по нея се прави не за първи път и резултатът е завладяващ. След 10-минутна пауза дойде и кулминацията на вечерта, а може би и на фестивала. Във всеки случай това е най-амбициозният проект на Теодор Ушев досега, по който работи от 8 години – „Сляпата Вайша” с номинацията за „Оскар” се появяват междувременно. Художникът използва (за първи път в анимация) техниката енкаустика и създава оригинална, силно въздействаща визия. Филмът събира в един разказ изпуснатите шансове и несбъднатите мечти от физиката на Господинов с личната житейска тъга и носталгия на Ушев, който прави от дебелия роман голям филм, събиращ се в 27 минути. Награда „Ангелус“ за „Физика на тъгата“ на Господинов Преди филма Ушев и Господинов се срещнаха със свои читатели и зрители, препълнили клуб „Перото”, раздадоха автографи (върху новото осмо издание на „Физика на тъгата” с корица на Теодор Ушев) и се включиха в дискусия с творци от различни сфери на културата. А след събитието Ушев получи Наградата на НДК за принос към българската култура – статуетката „Възраждане“, реплика на едноименната статуя от Централното фоайе на НДК. Хубавото е, че „Физика на тъгата“ има още една прожекция – на 30 ноември от 18,45 ч. в кино „Люмиер Лидл“, версия на френски език с български субтитри. В събота вечер зала 1 пак бе пълна, този път със зрители, дошли да видят новия филм на Уди Алън „Един дъждовен ден в Ню Йорк”, за който се писа доста – главно заради отказа на „Амазон студиос” да го разпространява в САЩ след подновените обвинения към режисьора от доведената му дъщеря. Киномания 2019: „Физика на тъгата“ на Ушев и „Засукан свят“ на Куркински Филмът е типично алъновска романтична комедия, лека и много приятна за гледане, с отлични актьори, хубава музика, красиви интериори и екстериори от Ню Йорк по време на лек дъжд. Опитвам се да се сетя с какво „Един дъждовен ден…” се отличава от последните няколко подобни филма на същия режисьор, но не мога. Освен общото приятно усещане едва ли изобщо има нещо за запомняне. Но това не пречи да го гледате – „Един дъждовен ден в Ню Йорк“ има още една прожекция в рамките на „Киномания“ в петък, 22 ноември, от 19 ч. в зала 1. Ето, че стигнахме и до третия филм, напълнил зала 1 – избрания да открие фестивала „Засукан свят”, по едноименния разказ на Николай Хайтов, режисиран от един от любимците на българската театрална публика, майстора на моноспектаклите Мариус Куркински. Той е изпълнителят и на главната роля. За съжаление киното не е театър, нито моноспектакъл – и без да си кривя душата, ще кажа: ако не сте успели да видите „Засукан свят”, не съжалявайте, че няма повече прожекции. Ще го гледате, когато тръгне по кината. Тогава ще имам и повод да разкажа по-подробно защо не го харесвам. Ако въобще тръгне. \" \" Награда „Ангелус“ за „Физика на тъгата“ на Господинов Киномания 2019: „Физика на тъгата“ на Ушев и „Засукан свят“ на Куркински", "date": "2019.11.20", "title": "Кулминацията на \"Киномания\" дотук: \"Физика на тъгата\""}
{"url": "https://clubz.bg/90752-kakvo_ochakva_bylgariq_po_pytq_za_evro_2020", "text": "България за пореден път завърши на четвърто място в квалификационна група за голямо първенство, но въпреки това има шанс да си осигури участие на Евро 2020 с две победи в баражите от Лигата на нациите. Те ще се играят идната пролет. Ето какво предстои за националите ни и другите отбори, които трябва да попълнят поледните четири места на Европейското. Снощи списъкът с 20 финалисти от квалификациите беше допълнен, а пресявките приключиха. Ясни са 20 отбора за Евро 2020 (СПИСЪК) В петък ще се тегли жребий за баражите, които в по един мач ще се играят на 26-и и 31 март догодина. Преди това ще има и друг жребий - за окончателно оформяне на потоците. България може да е в поток А, заедно с Исландия и още два тима. Те ще бъдат определени измежду Израел, Унгария и Румъния - заедно с \"лъвовете\". Ако нашите попаднат там и се паднат с Исландия, ще бъдат гости, тъй като северняците са по-високо в ранглистата на УЕФА.  При всеки друг съперник, двубоят ще е на стадион \"Васил Левски\". Финландия се класира и ни отвори път за Евро 2020 Четирите отбора играят срещи на принципа на полуфинали, а след това предстои финал. Победителят отива на Евро 2020. Така ще бъде и в четирите потока. Има вариант селекцията ни да се озове и в С. В този случай е сигурно, че срещаме Шотландия в Глазгоу. При победа ще излезем срещу победителя от сблъсъка Норвегия - Сърбия, отново като гости. Ситуацията е ясна в другите потоци. В гр. В първите плейофи са Босна и Херцеговина - Северна Ирландия и Словакия - Ейре. В D един срещу друг ще спорят Грузия - Беларус и Северна Македония - Косово. Победителите играят финали. УЕФА обяви най-интересните дати за националните отбори до и на Евро 2020. Появи неофициална информация за урните за жребия за Европейското. УЕФА още не ги е потвърдила официално за тегленето на 30 ноември (събота) в Букурещ. Мълвата носи, че в първа урна ще бъдат  Във втора - В трета -  В четвърта -  Сред тях може да бъде и България. Урните ще бъдат официално оповестени в четвъртък, 21 ноември. Финландия се класира и ни отвори път за Евро 2020", "date": "2019.11.20", "title": "Какво очаква България по пътя за Евро 2020"}
{"url": "https://clubz.bg/90754-amnesti_naj_malko_106_ubiti_v_iran_ot_nachaloto_na_protestite", "text": "Най-малко 106 души са загинали в Иран от началото на протестите, които започнаха заради повишаването на цените на горивата в страната, съобщи във вторник международната правозащитна организация \"Амнести интернешънъл\", предаде Асошиейтед прес, цитирана от БТА. Според организацията действителният брой на жертвите може да е много по-висок. Иранското правителство не е оповестило данни за броя на арестуваните, ранените и загиналите в протестите, които започнаха в петък и бързо се разпространиха в поне 100 града. Чрез мисията си в ООН обаче то отхвърли данните на \"Амнести интернешънъл\" като \"безпочвени твърдения и измислени числа\". Тръмп накара иранския режим да се бори за оцеляване \"Амнести интернешънъл\" е събрала данните си чрез интервюта с журналисти и правозащитници, като е сравнила информацията им. Организацията се позовава и на видеозапис, който показва силите за сигурност да използват огнестрелно оръжие, водни оръдия и сълзотворен газ, за да разпръснат демонстрациите. На кадрите се виждат гилзи от бойни муниции по земята. Според очевидци, цитирани от \"Амнести интернешънъл\", по демонстрантите е стреляно и от снайперисти, разположени по покривите, а в един случай - и от хеликоптер. По-рано от кабинета на върховния комисар за човешките права на ООН изразиха \"дълбока загриженост\" от информациите за употреба на бойни муниции. Иранските власти прекъснаха достъпа до интернет в страната, което остави единствено държавните медии и официалните представители на иранското правителство като източници за събитията в страната. Отделни информации в държавни и полуофициални медии споменават за само шест жертви при протестите. Иран \"отблъсна врага\", заяви иранският върховен лидер аятолах Али Хаменей, цитиран от Франс прес. Той не посочи кой е врагът, но заяви, че размириците през последните дни не са били резултат от народно движение, отбелязва Франс прес. Иран въведе дажби за гориво - 60 л бензин на частна кола месечно Повишаването на цените на бензина цели събирането на средства, които да бъдат предоставени на изпитващите икономически затруднения домакинства. Мярката бе обявена на фона на преживяваната от Иран дълбока рецесия, провокирана от едностранното изтегляне на САЩ от международното споразумение за ядрената му програма и възобновяването на тежките американски санкции срещу него. Иран вероятно ще купи нови модерни изтребители и танкове следващата година, когато е планирано да бъде вдигнато оръжейното ембарго, наложено от Съвета за сигурност на ООН, съобщи Асошиейтед прес, като се позовава на пожелал анонимност източник от американското разузнаване. \n\tРазузнавателното управление на американското министерство на отбраната публикува нова оценка на военните способности на Иран, според която Техеран се опитва да се превърне в доминираща сила в Близкия Изток. В доклада се предупреждава, че Ислямската република отбелязва бърз напредък в разработването на атакуващи дронове и ракетни системи. \n\tПред репортери източникът от разузнаването е казал, че Иран най-вероятно ще купи танкове и самолети от Русия и Китай. САЩ имат строги икономически санкции срещу Техеран и те най-вероятно ще се запазят и след вдигането на ембаргото на ООН. В момента Иран разполага със съветски танкове от 70-те години на 20-и век и известен брой по-стари изтребители, се казва в доклада. \n\tИранският бюджет за отбрана отбеляза известно намаление тази година и може да бъде подложен на нови съкращения, защото страната изпитва силен икономически натиск заради американските санкции. Докладът заключава, че бюджетните проблеми могат да засегнат способността на Техеран да постигне военните си цели. Същевременно се допълва обаче, че Иран използва и други източници за финансиране на военните си дейности, включително средства от частни корпорации, от контрабанда и от друга незаконна дейност. \n\tПо силата на ядрената сделка от 2015 г. оръжейното ембарго на ООН срещу Иран трябва да бъде вдигнато през октомври 2020 г. Правителството на американския президент Доналд Тръмп се оттегли от сделката миналата година и наложи нови санкции срещу Иран. Другите пет страни по сделката - Русия, Китай, Великобритания, Франция и Германия - продължават да я подкрепят. \n\tВ разузнавателния доклад се казва, че Иран е увеличил използването на дронове - както като разузнавателни средства за проследяване на американските сили и кораби в Персийския залив, така и като платформи за извършване на атаки. Според американското военно разузнаване Техеран подобрява и киберспособностите си за събиране на информация и за извършване на кибератаки срещу американски и други цели. Същевременно днес Франция и Русия изразиха съжаление от нови американски санкции срещу Иран заради възобновяване на дейността на подземния му завод за обогатяване на уран във Фордо, който беше замразен по силата на ядрената сделка от 2015 г. Правителството на ислямската република обяви, че постепенно ще намалява изпълнението на задълженията си по споразумението, ако участниците в него не го компенсират за загубите от американските ограничителни мерки. Иран превърна изследователски център в централа за обогатяване на уран Иран въведе дажби за гориво - 60 л бензин на частна кола месечно Иран превърна изследователски център в централа за обогатяване на уран", "date": "2019.11.20", "title": "\"Амнести\": Най-малко 106 убити в Иран от началото на протестите"}
{"url": "https://clubz.bg/90746-nfsb_nominaciqta_na_cacarov_ne_e_syglasuvana_s_nas", "text": "Кандидатурата на настоящия главен прокурор Сотир Цацаров за шеф на КПКОНПИ не е съгласувана с НФСБ и съответно не е подкрепена официално от \"Обединени патриоти\".  Управляващите официално номинираха Цацаров за председател на КПКОНПИ Това обяви в кулоарите днес лидерът на партията Валери Симеонов, след като бе избран за зам.-председател на парламента.  \"Патриотите\" обаче нямали общо решение като група.  Емил Димитров-Ревизоро, който обсипа вчера Цацаров с похвали като представител на \"Обединени патриоти\" при обявяването на номинацията, обясни, че е заявявал личната си позиция, а не тази на общата политическа формация.", "date": "2019.11.20", "title": "НФСБ: Номинацията на Цацаров не е съгласувана с нас"}
{"url": "https://clubz.bg/90748-sydyt_kasira_izborite_za_obshtinski_syvet_na_panagyurishte", "text": "Административният съд в Пазарджик във вторник отмени решението за избор на Общинския съвет в Панагюрище. Делото беше заведено по жалба на ДПС, в която се твърди, че в една от секциите в града, 31 действителни бюлетини са отчетени като недействителни. \n\t \n\tВ жалбата се споменаваха още няколко нарушения, сред които отстраняване на секретаря на избирателната секция при преброяването на бюлетините и отчитането на резултатите. Наред с това магистратите установиха, че 61 бюлетини, в която няма отбелязано гласуване за партия, а само за преференции и са отбелязани за недействителни, са разпределени като гласове за партии. По делото са разпитани и свидетели, според които част от протоколите са с подменено съдържание. \n\t \n\tРешението на съда е върнато на Общинската избирателна комисия за обявяване на действителните резултати. То може да бъде обжалвано. Община Панагюрище ще обжалва решението на пазарджишкия административен съд, съобщи днес БНР.  Според кмета на Панагюрище Никола Белишки съдът не е дал указания как точно да се изпълни това решение. Магистратите са преброили само чувала с недействителните бюлетини и там са открили 31 действителни. Какво е съдържанието в останалите чували обаче, тези с действителните гласове и „ не подкрепям никого“, не е установено. При това положение не е ясно дали до решаването на казуса,  решенията, които ще се вземат от този Общински съвет, ще са легитимни и дали това няма да постави община Панагюрище в патова ситуация: Общинският съвет в Панагюрище положи клетва на 11 ноември. Според резултатите от изборите разпределението на местата в Общинския съвет изглежда така: ГЕРБ-9, БСП-5, местна коалиция СДС (БЗНС) - 3, а ВМРО и \"Евророма\" по 2. ДПС остава без мандат.", "date": "2019.11.20", "title": "Съдът касира изборите за Общински съвет на Панагюрище"}
{"url": "https://clubz.bg/90762-pusnatiqt_ot_rusiq_norvejki_shpionin_tvyrdi_che_bil_mule", "text": "Норвежецът, който през миналата седмица беше освободен от Москва в рамките на размяна на шпиони между Русия и Литва, каза, че имал усещането, че е бил излъган от норвежкото разузнаване, предаде Франс прес, цитирана от БТА. Той обясни, че през 2014 г. приел по искане на познат, за когото знаел, че не е свързан с норвежките тайни служби, да извърши \"доставка\" на адрес в Москва. Последвали четири други подобни доставки, разказа Берг, като допълни, че не е знаел какво е пренасял. Норвежецът добави, че на два пъти се опитал да спре да играе ролята на куриер, но накрая отстъпил под натиск, упражняван от неговия познат. Норвежките власти засега не са правили изявление относно връзките на Берг с норвежките служби. \n\tБерг, който за известно време е работил за норвежката правителствена агенция, следяща за спазването на граничното споразумение между Норвегия и Русия, беше арестуван в Москва през декември 2017 г., като у него бяха намерени 3000 евро. Литва и Норвегия си размениха осъдени за шпионаж с Русия", "date": "2019.11.20", "title": "Пуснатият от Русия норвежки шпионин твърди, че бил \"муле\""}
{"url": "https://clubz.bg/90749-izrael_udari_iranski_sili_v_damask", "text": "Противовъздушната отбрана на Сирия е отблъснала рано днес израелска въздушна атака срещу столицата Дамаск и е свалила повечето ракети, изстреляни от Израел, преди да достигнат целите си, съобщи сирийската държавна информационна агенция САНА, цитирана от Ройтерс. От шрапнели обаче са загинали двама цивилни сирийци, а няколко са били ранени. Двадесет и три са жертвите на среднощните израелски въздушни удари в Дамаск и неговото предградие. Сред жертвите има 16 чуждестранни бойци, чиято националност засега не се уточнява, предаде Франс прес, като се позова на Сирийския център за наблюдение на правата на човека. Ударите бяха нанесени срещу позиции на сирийския режим и на съюзнически ирански сили. По-рано бе съобщено за 11 убити бойци, от които 7 чужденци. Телевизия \"Ал Хадас\", цитирана от ТАСС, съобщи, че най-малко седем сирийски войници и 16 ирански военни съветници са загинали при въздушните удари. Ракетите поразили няколко армейски позиции в района на Кунейтра, на 40 км от Дамаск, както и военни обекти в столичните предградия Кисуа и Кудсия, на които се намирали иранските съветници. По данни на телевизията една от израелските цели бил щабът на батальона \"Ал Кудс\" на Корпуса на гвардейците на ислямската революция, разположен близо до международното летище в Дамаск. Сирийски военен източник съобщил на електронното издание \"Ал Масдар\", че от 18 изстреляни ракети 11 улучили целите си, а останалите били свалени от наземните средства за ПВО. БТА", "date": "2019.11.20", "title": "Израел удари ирански сили в Дамаск"}
{"url": "https://clubz.bg/90755-bsp_iska_8_lv_subsidiq_zaradi_zaplaha_na_goranov_kym_jurnalistka", "text": "БСП ще предложи увеличаване на субсидията на партиите, намалена тази година на 1 лев на глас, до 8 лева на глас. Причината - ГЕРБ я намалили, за да ограничат свободата на словото и неудобните журналисти. АЕЖ към Горанов: Извинение или оставка Александър Симов от левицата свърза заплахата на финансовия министър Владислав Горанов към журналистка от партийната БСТВ с парите за партиите. Преди дни финансовият министър каза на репортерка, че може да остане без работа, тъй като БСП трябва да връщат надвзета партийна субсидия.  И припомни заплахите на някогашния депутат от ГЕРБ Антон Тодоров в ефира на Нова телевизия, както и реплики на премиера Борисов, че следи карикатурист на в. \"Сега\". Симов определи отношението на Горанов към \"моята колежка Нора Стоичкова\" като граничещ с това на \"комендант на концлагер към... хората в лагера\". Не стана ясно Горанов стрелял ли е по журналистката, или я е затворил в газова камера. 32 партии все още дължат 5,3 млн. лв. надвзети субсидии И завърши с изключителната логическа връзка:  И обяви амбицията на БСП да вдигнат субсидията на 8 лева \"в тази връзка\". Не изясни обаче как партийната субсидия засяга свободните журналисти и медии.  32 партии все още дължат 5,3 млн. лв. надвзети субсидии", "date": "2019.11.20", "title": "БСП иска 8 лв. субсидия заради заплаха на Горанов към журналистка"}
{"url": "https://clubz.bg/90743-valeri_simeonov_stana_zam_shef_na_parlamenta", "text": "Лидерът на НФСБ Валери Симеонов бе избран за зам.-председател на 44-тото Народното събрание. При гласуването 118 депутати бяха \"за\", 6 \"против\", а 6 се въздържаха. При обявяването на точката депутатите от ДПС напуснаха пленарна зала и не участваха нито в дебатите, нито в гласуването. Проектът на решение е внесен вчера от съпредседателите на ПГ на \"Обединени патриоти\" и бе включен днес в дневния ред на Народното събрание. Единственият, който се изказа, бе Павел Шопов от \"Атака\", която до скоро бе коалиционен партньор на НФСБ.", "date": "2019.11.20", "title": "Валери Симеонов стана зам.-шеф на парламента"}
{"url": "https://clubz.bg/90744-ot_1_qnuari_systavqt_na_dosieta_na_shoforite_za_bonus_malus", "text": "Системата \"Бонус-малус\" ще започне да действа активно от началото на 2021 г., а през следващата - 2020 г., започва категоризирането на шофьорите за тяхното поведение на пътя. Това става ясно от проект на наредба за системата, публикуван за   от Комисията за финансов надзор.  На практика \"Бонус-малус\" представлява система за определяне на цената на застраховката \"Гражданска отговорност\", задължителна за всеки автомобил, в зависимост дали водачът е правил нарушения през отчетния период или не. Така за тези, които през 2020 година са получили акт от КАТ, фиш или пък са участвали в ПТП по своя вина - \"Гражданската отговорност\" ще бъде доста по-висока от 2021 г. С колко точно ще зависи от броя и тежестта на нарушението. Въвеждането на \"бонус-малус\" вероятно ще се отложи В проектонаредбата е записано, че всяко нарушение ще носи определен брой наказателни точки. Така например превишената скорост ще носи 1,2 или три негативни точки на шофьора. Пияните зад волана пък ще получават по 4 точки и т.н. Общият брой класове, в които ще бъдат разгледажни нарушенията към момента не са ясни, но ще бъдат или 15 или 20. Те от своя страна ще се групират в три основни диапазона - базов неутрален клас, класа \"Бонус\" и Класа \"Малус\". Това означава, че всеки водач на пътя ще получи тази т.нар. \"класа\", която пък ще се определя автоматизирано от информационната система на Гаранционния фонд. Логично - първият клас \"Неутрален\" - ще бъде за млади шофьори, за които все още няма събрани данни. Ако обаче едно лице е собственик на повече от едно превозно средство, то \"Бонус-малус\" ще се определя за всяко едно от превозните средства поотделно. Класът ще се определя въз основа на информация за влезлите в сила наказателни постановления, фишове/електронни фишове и присъди за извършените с даденото МПС нарушения и престъпления, докато е било собственост на въпросното лице. Q&A: Защо малусът стига 400%, а бонусът само 25% Наредбната предвижда до 400% оскъпяване на застраговката \"Гражданска отговорност\" за шофьорите от най-лошия клас. Ако обаче водачът е бил перфектен през цялата година - може да си спести до 23% от ГО Q&A: Защо малусът стига 400%, а бонусът само 25%", "date": "2019.11.20", "title": "От 1 януари съставят на досиета на шофьорите за \"Бонус-малус\""}
{"url": "https://clubz.bg/90682-kakvo_se_sluchva_s_reka_vit_kraj_hemus_versiite_i_oshte_vyprosi", "text": "Сигнал на риболовен клуб \"Балканка\" вкара в обяснителен режим за строежа на магистрала \"Хемус\" няколко държавни институции. Кой, какво, защо, по чие нареждане и с каква цел копае в коритото на река Вит, течаща в подножието на новостроящия се участък от магистрата \"Хемус\"? Това са въпросите, станали актуални след сигнал на природозащитници от риболовен клуб \"Балканка\". Бяха заснети камиони и багери в коритото на реката, копаещи и извозващи изкопаното. Според сигнала - копае се за речна баластра, а материалът отива за новото магистрално трасе. За дейностите няма разрешение на \"Басейнова дирекция - Дунавски район\", а щом се установява наличие на камери и медиен интерес - тежката строителна техника се изнася в неизвестна посока. Сигнал: строителството на \"Хемус\" застрашава река Вит Историята се развива от края на миналата седмица. След като бТВ излъчва репортаж за сигнала на \"Балканка\", в понеделник следобед институциите започнаха да излизат с (частични) отговори. Първи по време в понеделник на обвиненията, че дейностите в реката имат общо със строежа на \"Хемус\", реагираха от Агенция \"Пътна инфраструктура\". Институцията е отговорна за строежа на магистралата след пътния възел \"Боаза\" чрез държавната компания \"Автомагистрали\", на която бе възложено изпълнението без открита обществена поръчка (законът позволява тази опция, въпреки че не липсваха съмнения за нарочно заобикаляне на публичния търг за изпълнител - б.р.). Ето становището на АПИ: Междувременно в сайта на \"Басейнова дирекция-Дунавски регион\" на 15 ноември се е появил   - съобщение, че е получено искане за разрешение по Закона за водите за ползване на повърхностните води на река Вит в определения участък за изграждане на съоръжение, част от магистрала \"Хемус\". А именно \"изграждане на мостово съоръжение при км 89 + 270 от АМ \"Хемус\". Изброено е какво точно ще се прави на обозначения терен, а разрешителното е при определени условия. Сред тях: Въпросният документ, поискан на база решения от МРРБ и подупечните му институции, е част от стандартната процедура при инфраструктурни обекти и е нужен за издаване на разрешение за строеж. Той няма отношение към конкретното копаене в коритото на Вит, твърдят експерти. Видно от текста, заявлението за разрешение е от 21 октомври, а разрешението - от 15 ноември. Изкопните работи, засечени първоначално в коритото, са от дните преди 15 ноември. Клуб Z - преди да се появи официалното становище - изпрати по имейл на АПИ и други въпроси. Сред тях: Към днешна дата от пресцентъра на пътната агенция не са дошли отговори. Но дори и строежът да е активен във въпросния участък, изпълнителят - видно от документа от \"Басейнова дирекция\", няма право да копае и да премества наноси и т.н. Остава въпросът кой тогава е разпоредил дейности в коритото на Вит. Отговор се появява във втора институционална реакция от понеделник привечер - този път от Министерството на околната среда и водите. В сайта му бе публикувано съобщение от името на \"Басейнова дирекция-Дунавски регион\", от което става ясно, че дейностите в коритото на реката са възложени от областния управител на Ловеч. По закон именно областните управители отговарят за проходимостта на реките извън населените места. Те имат правомощие да обявят процедури по почистване на коритата, да изберат изпълнители и т.н. В съобщението в страницата на МОСВ четем:  В същото съобщение става ясно, че заради неспазване на текстове от Закона за водите ще има административни глоби. Изискано е от Събчева в случая да предостави  Във вторник се разбра, че служители на екоинспекцията и \"Басейнова дирекция\" ще направят отново проверка на място какво точно се е случвало в коритото на Вит. Клуб Z се свърза с областния управител на Ловеч инж. Ваня Събчева, която обясни, че е сключила договор за почистване на коритото на река Вит, а дейностите са част от плановото почистване на речните участъци извън урбанизираните територии на територията на областта. Въпросният договор е сключен на 28 октомври тази година, а изпълнителят е бил избран чрез отправена покана, а не по реда на Закона за обществените поръчки. Изпълнител е строителната фирма \"Хидрострой\" АД  Предметът на дейност по договор е  По-интересното е, че в самия договор - по думите на областната управителка - е изрично записано, че е длъжен да спазва законовите изисквания, свързани с дейностите по почистване на речните участъци, и да осигури безопасни условия на труд при извършване на тези дейности Както вече е ясно, такова разрешение няма - поне според твърденията на БДДР, цитирани от екоминистерството. Инж. Събчева все пак е уведомила БДДР, че започва дейност по почистване на коритото, а на 18 ноември - след като получава писмото от дирекцията, че разрешение няма, разпорежда на свой ред спиране на дейностите поради липса на правно основание за извършването им. Уведомена е и фирмата изпълнител, увери Събчева. Сред мотивите да се прави почистване на коритото се появява и строежът на \"Хемус\" - въпреки че АПИ, която е възложител, казва, че няма отношение по конкретния случай:  Защо \"Хидрострой\" е избрана с покана, а не с публична процедура по ЗОП, така и не става ясно. В резултат не е ясно към момента и каква е цената на договора, и какви са сроковете. Любопитен щрих, който може би няма отношение към конкретния казус, е, че Събчева зае поста областен управител на Ловеч на мястото на Георги Терзийски. Който пък в началото на годината го освободи, за да поеме ръководството на Агенция \"Пътна инфраструктура\".  Дотук изглежда - според официалните позиции на институциите, че строежът на \"Хемус\" и неговите изпълнители - официално това е държавната \"Автомагистрали\" - нямат отношение към опасностите за река Вит, фигуриращи в сигнала на природозащитниците. Или поне не директно. Но във вторник сутринта лично премиерът Бойко Борисов отиде на инспекция. На задната седалка на джипа му гост бе човек, ангажиран с изграждането на магистралата. Той разказваше на министър-председателя какво се прави, а щом стигнаха до \"невралгичния\" участък от трасето, където реката е разкопана, Борисов предупреди, че \"ако още веднъж ме скарате с еколозите - не знам какво ще ви направя\". От разказите на младия мъж строител обаче се подразбра, че изпълнителите все пак имат общо с копаенето в реката. Отречено бе да е отнемана баластра. Но дейностите в \"критичния участък\" бяха разказани от Борисовия събеседник от първо лице, множествено число:  Борисов на \"Хемус\": Ще изпълните препоръките на еколозите. \"Слушам\" Събеседникът на Борисов по темата \"Хемус\" и река Вит очевидно бе представител на строителя на магистралата. Това е държавната компания \"Автомагистрали\" - официално и според всички документи. Факт е, че от видеоклиповете и тв репортажите от съмнителното разкопаване на коритото на река Вит не се забеляза техника, на която да личи, че е на държавната фирма. Камионите и багерите са брандирани на името \"Мони 07\". Същите машини, които се \"изпаряват\" от коритото, когато виждат, че са снимани.  Във видеото от пътуването на премиера за инспекцията - цялата налична строителна техника, с която джипът на Борисов се разминава, отново е с надписи \"Мони 07\". Въпросът е какво прави тази техника там. Наета ли е само техниката, или \"Автомагистрали\" на практика си има нещо като подизпълнител (при възлагане на дейности от държавата на държавна фирма в условията на изключение от Закона за обществените поръчки изпълнителят няма право на подизпълнители - б.р.). Това към момента не е ясно.  \"Автомагистрали\" отговори на БСП със списък на договори със строителни фирми Второ - щом за почистване на коритото на Вит има сключен договор с \"Хидростой\" АД - то защо на място отново са камиони и багери на \"Мони 07\", а не на официалния изпълнител на дейностите, ако това са дейности по почистване на коритото, възложени от областния управител в рамките на правомощията му? Клуб Z два дни се опитва да се свърже с представител на \"Мони 07\", но без успех. Търсим и \"Хидрострой\", за да зададем уточняващи въпроси, свързани с договора с областната управа в Ловеч. И най-вече те ли са копали във Вит и ако да - защо, въпреки че по договор е изискуемо, както твърди областната управителна на Ловеч, да съберат нужните за почистване на речно корито документи - такъв от БДДР няма.  \"Мони 07\" ЕООД е регистрирано в град Девин през 2010 г., показва справка в Търговския регистър. Проверка показва, че компанията няма спечелени публични търгове до момента от 2007 г. насам. Или поне такива отворени данни в портала на правителството липсват, търсачката в \"Биволъ\" потвърждава това. Според регистъра на Камарата на строителите в България компанията е получила през 2018 г. удостоверение за извършване на строежи от втора група - строежи от транспортната инфраструктура - за трета и четвърта категория. Строежът на магистрала е първа категория, трета и четвърта категория са общинските пътища, частни пътища, ремонт на такива и т.н, става ясно от  . Срокът на валидност на строителното удостоверение е до края на септември 2020 г.  От публикации в специализирани медии обаче става ясно, че \"Мони 07\" е представена като подизпълнител на \"Хемус\" - поне в завършения участък до \"Боаза\", а управителят й Огнян Звездев разказва за новата си техника - камиони \"Ивеко\". В интервю за  през юни т.г. например самият Звездев обяснява за 12-годишния опит на компанията в строителството:  Дотук от наличната информация по сигнала за разкопаното речно корито не е ясно и още нещо - какво точно е изкопано и ако е - какво се е случило с него. Ако е баластра - къде е тя, ако вече не е в коритото на реката. Борисов на \"Хемус\": Ще изпълните препоръките на еколозите. \"Слушам\" \"Автомагистрали\" отговори на БСП със списък на договори със строителни фирми", "date": "2019.11.20", "title": "Какво се случва с река Вит край \"Хемус\" - версиите. И още въпроси"}
{"url": "https://clubz.bg/90720-noshtnata_ikonomika_edna_vse_po_golqma_industriq", "text": "Нощният бизнес заема все по-голям дял от британската икономика. Той обаче си има своите проблеми. Това пише Би Би Си, цитирана от БТА. Намираме се в централния лондонски район Сохо, известен със своите клубове. 4 ч. сутринта е. Хората започват бавно да излизат от заведенията. Някои са се струпали на изходите, чакайки за такси, други танцуват на тротоара, весели и много шумни. Нощната икономика заема все по-голям дял от британската икономика. Тя е петият най-голям икономически отрасъл в национален мащаб. На нея се падат най-малко 8% от заетостта във Великобритания, а годишните й приходи възлизат на 66 милиарда лири, според Асоциацията на нощните индустрии. В действителност растежът на бизнес активността през нощта накара кмета на Лондон да потърси помощта на талантливата телевизионна водеща и певица Ейми Ламе. От 2016 г. тя е първият \"нощен цар\" на британската столица и отговаря за града между 18 ч. вечерта и 6 ч. сутринта. Нейният екип е провел, както твърди, най-всеобхватното изследване на нощната икономика в столица в целия свят. Групата смята, че е открила следващото голямо нещо, в което да бъдат инвестирани пари. Не всички обаче са съгласни, че работата 24 часа в денонощието, седем дни в седмицата, е нещо хубаво. Тони Кийт Джоунс е собственик на две будки за вестници в центъра на Ковънтри в постиндустриалната историко-географска английска област Мидландс. Той се оплаква, че местните власти погрешно не обръщат внимание на най-голямото нощно безпокойство на малък бизнес като неговия - по-високите равнища на престъпността. Статистически, някои видове престъпления се извършват по-често през нощта. Доклад на властите в британската столица от 2016 г. установи \"употреба на алкохол при по-голям дял от престъпленията в Лондон през нощта, отколкото през деня\", както и че \" има тенденция районите с най-много насилие с пострадали хора през нощта да бъдат тези със силна нощна икономика\". В САЩ, Ню Йорк - градът, който никога не спи - си назначи кмет за през нощта. От 2018 г. г-жа Ариел Палиц официално е старши изпълнителен директор на Службата за нощния живот към кметството. Палиц идва от нощния развлекателен бизнес и е съгласна за предизвикателствата, пред които са изправени онези, които правят бизнес през нощта. \"Самата аз бях собственик нощен клуб в Ню Йорк 10 години. Така че мога да ви кажа от личен опит. Лесно беше, всеки може да се справи\", твърди тя. Но както и с икономиката, има няколко въпроса за това как е изграждана тази нова икономика - и, нещо важно, кой получава заплащане и кой - не. Някои части от сектора обаче са в упадък и това сочи, че има промяна при нощната икономика. Много културни центрове бързо изчезват. Във Великобритания 44% от нощните клубове са затворили през периода 2005-2015 г., а 25% от пъбовете са били сполетени от същата участ от 2001 до 2016 г. по данни на Кралския институт за градско планиране. Алекс Грийн от групата за пазарни проучвания IBS World събира статистика от целия свят. Той казва, че нощните клубове във Великобритания намаляват от пет години. Има логика.", "date": "2019.11.20", "title": "Нощната икономика - една все по-голяма индустрия"}
{"url": "https://clubz.bg/90739-zaradi_vodnata_kriza_pernichani_izlizat_na_protest", "text": "Заради водния режим и драстичния спад на язовир \"Студена\" перничани излизат на протест. От началото на седмица в Перник и още 10 населени места беше въведен воден режим,  . Сушата ли е виновна за режима на водата в Перник Протестът ще започне в 9 часа пред сградата на ВиК- Перник. Организаторите са подготвили писмо, което ще връчат на кмета Станислав Владимиров. Те настояват за оставка на ръководството на ВиК- дружеството и търсене на отговорност заради водната криза на бившия кмет Вяра Церовска и областния управител Ирена Соколова. По време на протеста ще започне и събирането на подписка. Кметът на Перник: Проблемът с водата е подценен, датира от началото на 2019 г.  Кметът Станислав Владимиров сезира държавното обвинение още в понеделник. Кметът на Перник: Проблемът с водата е подценен, датира от началото на 2019 г. ", "date": "2019.11.20", "title": "Заради водната криза перничани излизат на протест "}
