{"url": "http://clubz.bg/64672-vidni_germanski_konservatori_prizovaha_merkel_kym_zavoj_nadqsno", "text": "Няколко видни германски консерватори призоваха днес за завой надясно на партията, за да си върне загубените избиратели, като отправиха предизвикателство към канцлера Ангела Меркел, преди тя да обяви избора си за министри утре, предаде Ройтерс. Не бързайте да отписвате Ангела Меркел Християндемократите (ХДС) ще гласуват на партийно съвещание в понеделник дали да подкрепят коалиционната сделка със социалдемократите, която ще даде на Меркел четвърти мандат, начело на голяма коалиция. Макар че се очаква ХДС да подкрепи сделката и да одобри съюзничката на Меркел Анегрет Крамп-Каренбауер като генерален секретар, сред консерваторите се чуват гласове, че партията се нуждае от \"свежа кръв\" и нова политическа посока.  Изборът на Меркел за шестимата членове на кабинета от ХДС ще изпрати сигнал за посоката на нейната политика през следващите четири години. Смята се, че дългогодишният й съюзник Петер Алтмайер ще поеме министерството на икономиката, а Урсула фон дер Лайен ще запази министерството на отбраната. Една въпросителна е дали 37-годишният Йенс Шпан, крайно консервативният държавен секретар във финансовото министерство, който възрази срещу бежанската политика на Меркел, ще получи министерски пост.  ХСС и СПД ще обявят своите кандидати по-късно. ", "date": "2018.02.24", "title": "Видни германски консерватори призоваха Меркел към завой надясно"}
{"url": "http://clubz.bg/64668-nova_drama_v_bsp_zashto_zadraskahte_narodniq_syd", "text": "Темата с Народния съд и \"съкратеното изречение\" от документа на БСП, написан от Валери Жаблянов, което му коства поста зам.-председател на Народното събрание, е нагнетила напрежение на заседанието на Националния съвет на партията днес, разказаха участници пред Клуб Z. Соцпленумът, иначе посветен предимно на организационни въпроси, е започнал с разправия по темата. Защо БСП се саморедактира за Народния съд? Бившият депутат и водач на лявото движение в БСП Янаки Стоилов е поставил въпроса защо от декларацията на соцръководството е изчезнало изречението, че \"Народният съд е необходимо и неизбежно военновременно правосъдие\". Той едновременно разкритикувал решението за цензура, но и похвалил ръководството на левицата, че е защитило другаря Жаблянов, когато от ГЕРБ се възползваха от ситуацията и му поискаха оставката като зам.-председател на Народното събрание. В дългото и по думите на присъствали витиевато изложение на юриста се чули и упреци, че хора в БСП не познават историята и политическите и партийни документи и позиции от миналото, което довело до напрежението покрай въпросната декларация с автор Жаблянов.  Парламентът свали Валери Жаблянов от поста зам.-председател В БСП от самото начало мненията \"за\" или \"против\" текста на декларацията, посветена на Луковмарш, са полярни - в партията има и подкрепящи позицията на Жаблянов, и критикуващи я. По време на заседанието днес обаче социалисти се възмутили от Стоилов и други делегати, които повдигнали отново темата, твърдейки, че това е в услуга на ГЕРБ. Критиките дошли от действащи депутати. Самият Стоилов (който се води в рамките на партията мека опозиция на ръководството - б.а.) се защитил, атакувайки члена на Изпълнителното бюро на БСП Бриго Аспарухов, припомняйки как той сам се хвалил, че е вкарал Бойко Борисов в политиката. Това беше във времето, когато Аспарухов не беше на ръководни позиции в БСП, на каквито го върна Корнелия Нинова, предлагайки го в екипа си, след като оглави БСП. На свой ред бившият разузнавач попитал как не го е срам да говори срещу БСП по начин, по който дори и ГЕРБ не си позволявали. Дискусията приключила с изказване на самия Жаблянов, който благодарил за подкрепата в крайна сметка. Очаква се гласуваната му оставка от ГЕРБ и \"Обединени патриоти\" като зам.-шеф на парламента да отиде в Конституционния съд. Пленумът на БСП е взел и решение да възложи на Съвета по духовна сфера, култура и медии и на Комисията по идейно и програмно развитие, анализи и прогнози да разработи концепция за стартиране на телевизионен партиен канал. На първата партийна структура председател е Иван Токаджиев, а на втората - за идейното развитие - самият Жаблянов. Идеята социалистите да си имат телевизия бе лансирана от Корнелия Нинова още при избора й за лидер на партията. На едно от предишните заседание на Националния съвет се появи документ, в който се препоръчва тази идея сериозно да се обмисли, защото е доста скъпо удоволствие. Днес обаче е гласувано концепция за тв канал да се напише в рамките на месец. Повече конкретика се очаква след около месец, когато БСП ще обсъжда годишния си бюджет и как да се харчи той, разказаха делегати. На този етап разчети за създаване на медия нямало.  Социалистите днес са обсъдили и 6-месечен график на работата на Националния съвет. Акцентът в плана е да се разработват секторни политици и всяка от тях да бъде обсъждана от пленума. Парламентът свали Валери Жаблянов от поста зам.-председател", "date": "2018.02.24", "title": "Нова драма в БСП: Защо задраскахте Народния съд?"}
{"url": "http://clubz.bg/64663-silite_na_bashar_asad_ubiha_500_dushi_za_sedmica_123_ot_tqh_sa_deca", "text": "Над 500 са вече убитите цивилни при бомбардировките на сирийския бунтовнически бастион край столицата Дамаск Източна Гута за седем дни, предаде Франс прес, като се позова на Сирийския център за наблюдение на правата на човека. Тръмп за Сирия: Това, което правят Русия и Иран, е позор Неправителствената мониторингова организация, която е базирана във Великобритания и разполага с широка мрежа от информатори в Сирия, съобщи, че сред 505-те загинали от неделя са 123 деца. Броят на жертвите се е увеличил след откриването на тела под отломки и на фона на продължаването на бомбардировките. Днес са били убити 29 цивилни, 17 от които в Дума - големия град в Източна Гута. Русия прати най-модерните си изтребители в Сирия (ВИДЕО) Сирийските правителствени сили започнаха масирани бомбардировки на последния бунтовнически анклав край Дамаск в подготовка на сухопътна офанзива за неговото превземане. Източна Гута, чието население наброява около 400 000 човека, е обсадена от 2013 г. Бомбардировките продължават в момент, когато нови разногласия в ООН предизвикаха поредно отлагане на гласуването за хуманитарно примирие в района, отбелязва Франс прес. Очакваното снощи гласуване в Съвета за сигурност на ООН за проекторезолюция, предвиждаща 30-дневно хуманитарно прекратяване на огъня в Сирия, бе отложено за 17.00 ч. по Гринуич (19.00 ч. българско време) днес. Световната организация все още е разединена по въпроса за кръвопролитния конфликт в Сирия. Продължилите с часове преговори, целящи да се избегне вето от страна на Русия, ключов съюзник на режима на сирийския президент Башар ал Асад, получаващ от нея решаваща военна помощ във войната, приключиха с изготвянето на нов проект, предвиждащ незабавно спиране на огъня. Според Сирийския център за наблюдение на правата на човека. руски военни самолети участват в атаките срещу Източна Гута. По-рано тази седмица Русия отрече да нанася въздушни удари в района. Русия прати най-модерните си изтребители в Сирия (ВИДЕО)", "date": "2018.02.24", "title": "Силите на Башар Асад убиха 500 души за седмица. 123 от тях са деца"}
{"url": "http://clubz.bg/64666-93_godishnoto_momiche_koeto_zaminava_za_keniq_za_da_se_griji_za_siraci", "text": "Италианските социални мрежи избухнаха тази седмица, след като в понеделник млада жена публикува снимка на баба си на летището.     Внучката Елиза не била на летището, за да изпрати баба си. Майка й й пратила снимките и се почувствала толкова горда, разказва тя пред италианския \"Република\", че ги публикувала в социалните мрежи. От понеделник насам постът е споделен над 16 хиляди пъти, и има близо 60 000 харесвания. Баба Ирма остава вдовица на 26, с три деца. Губи едно от тях рано. Започнала да помага на двойка в родното си село Виченца, които посещавали Кения всяка година за месец. Тази година обаче решила, че не е достатъчно само да праща пари и решила да отиде с тях. По план престоят й там ще е 3 седмици, но според Елиза, е напълно възможно да остане - \"като знам голямото й сърце и енергията й\".", "date": "2018.02.24", "title": "93-годишното момиче, което заминава за Кения, за да се грижи за сираци"}
{"url": "http://clubz.bg/64665-naj_golemiqt_avtomobilostroitel_v_kitaj_veche_ima_i_10_v_daimler", "text": "Ли Шуфу, президентът на китайския автомобилостроител Geely, вече има дял от близо 10 процента в концерна Daimler, залагайки, че чрез инвестицията си за 9 млрд. долара ще успее да създаде партньорство за достъп до технологии на германската компания, информира Ройтерс. Придобиването означава, че Geely, най-големият китайски автомобилостроител частна собственост, става най-големият акционер на Daimler. Китайската компания посочи днес, че засега няма планове да увеличава още дела си. Вместо това тя ще се стреми да създаде обединение с Daimler, който разработва електрически и самоуправляващи се коли, в отговор на предизвикателствата, отправени от нови конкуренти като Tesla, Google и Uber. Всички те работят по собствени нови автомобилни технологии. Geely следва последователен курс на разширяване. Тя вече притежава шведската Volvo Cars, производителя на черните лондонски таксита LEVC, миналата година придоби мажоритарен дял в производителя на спортни автомобили Lotus, 49,9 процента от акциите на водещия малайзийски автомобилопроизводител Proton, както и дял за 3,3 млрд. д. от Volvo Trucks. Китайският конгломерат контролира и стартъп компанията за летящи автомобили Terrafugia.  Намесата на Geely може да се окаже предизвикателство за Daimler, тъй като неговото подразделение Mercedes-Benz вече работи в партньорство с френската Renault-Nissan, която държи 3,1 на сто от Daimler. Френската компания обяви планове да произвежда електромобили с китайския си партньор BAIC.", "date": "2018.02.24", "title": "Най-големият автомобилостроител в Китай вече има и 10% в Daimler"}
{"url": "http://clubz.bg/64628-indijski_shtat_plashta_implanti_za_gyrdi_za_bednite", "text": "Южноиндийски щат стана може би първият в света, в който се предлага публично финансиране за имплантиране на гърди, съобщава \"Гардиън\". \"Защо процедурите за красота да не са и за бедните?\", обяснява решението местният министър на здравеопазването. Преди дни здравното ведомство на щата откри безплатни услуги за имплантиране на по-големи гърди в клиника в столицата на Тамил Наду Ченай. \"Ако не предложим процедурата безплатно, те могат да търсят опасни методи или да вземат големи заеми, за да я направят\", обяснява С. Виджай Баскар, министър на здраевопазването на щата. Клиниката вече предлага реконструкция на бюст за пациентки, болни от рак, но сега разширява дейността си като ще извършва операции и на жени, които искат да увеличат или намалят размера на гърдите си по други здравословни или козметични причини. Завеждащата отделението по пластична хирургия в клиниката д-р Рамадеви обяснява, че някои от неините пациенти прибягват към намаляване на обема на гърдите си заради болки в раменете и гърба, но голяма част искат да направят корекциите, за да имат по-голяма самочувствие. \"Има и псхологически ползи. Много момичета с големи гърди не искат за излизат от къщи. Няма причина бедните да бъдат лишавани от тези операции\", обяснява още тя. От процедурата ще могат да се възползват и мъже. Козметичната хирургия лека-полека набира популярност в Индия, тъй като индийците стават по-заможни. През 2016 г. са били извършени 420 хил. процедури, а година по-рано те са били 390 хил. Според Международното общество за естетична пластична хирургия в Индия през 2016 г. са извършени 33 хил. увеличавания на бюста, а през 2010 г. те са били 50 600. Сред мъжете числата се увеличават. През 2016 г. 25 640 индийци са претърпели операция по намаляване на гърдите, през 2010 г. те са били 11 хил. Правителството на Тамил Наду е известно с щедростта си, особено при предишната премиерка Джайлалитхая, която първа отвори кухни за бедните и дари сватбените си бижута на нуждаещите се. Бившият здрвен министър на щата д-р С. Еланго разкритикува сегашното решение на местното правителство като популистко. \"Фондовете на щата са нужни за лечението на заразни и незаразни болести. Тъжно е, че се фокусираме върху красотата вместо върху животоспасяваща хирургия\", каза той пред \"Таймс ъф Индия\"", "date": "2018.02.24", "title": "Индийски щат плаща импланти за гърди за бедните"}
{"url": "http://clubz.bg/64664-naj_seriozniqt_kandidat_za_%E2%80%9Eoskar%E2%80%9C", "text": "„Три билборда извън града“ започва с кадри на три билборда в мъглата край пусто шосе, с разпокъсани останки от реклама на памперси по тях. Това трябва да е мъчителна гледка за спрялата край тях с колата си Милдред Хейс  , защото ѝ напомня за дъщеря ѝ тийнейджърка – отвлечена, изнасилена, убита и изгорена. Седем месеца след смъртта ѝ полицията така и не е попаднала на следа от престъпника. Милдред не може да се примири, че докато обгорялото тяло на дъщеря ѝ лежи на два метра под земята, полицаите си хапват понички и арестуват деца за каране на скейтове по паркингите – и решава да подтикне местния шериф Уилъби   да се размърда и да потърси убиеца. За целта наема трите билборда извън града и разполага по тях в този ред следните три текста: Вярно, че билбордовете се намират на стария път, който след построяването на магистралата никой не ползва, освен ако не се е заблудил. Затова и никой не е рекламирал там от години. Но в малкия   южняшки Ебинг, Мисури,   хората не са свикнали на такива предизвикателства към властта. Никой от героите на Мартин Макдона не е едноцветен. Милдред е сурова жена, опустошена от загубата на дъщеря си, самотна майка с депресиран тийнейджър и запазено мрачно чувство за хумор, но и непреклонна като ериния в намерението са да открие убиеца. Шериф Уилъби е добронамерен, но има друг проблем, сериозен като злокачествен тумор на важен орган. Полицай Диксън   – най-непримиримият противник на билбордовете, е расист и мамино синче със склонност към импулсивно насилие. Целият град знае, че е измъчвал чернокожи  , но Диксън искрено се възмущава, когато някой го попита  , вместо  . Диксън е обрисуван като полуидиот, но той ще поднесе сериозни изненади. Дори дебелият тъп зъболекар… всъщност – ето едно изключение – той просто е един дебел, тъп зъболекар и нищо повече. \n\t Филмът доста бързо вкара зрителя в състояние на перманентно удивление и развеселена почуда – какво ли ще се случи по-нататък? Защото при липсата на добрите стари клишета, публиката лесно губи ориентация накъде я води историята. Понеже Мартин Макдона е отличен разказвач и хуморът му оцветява почти всяка реплика в тази дъбоко драматична, но и сатирична история, зрителят доброволно се отказва от опитите си да отгатва накъде го водят и спокойно се оставя в ръцете му. И започва да се чувства много добре – като малко дете, което още не е загубило възхитителната си   способност да се удивлява на света. Затова огромен принос имат и актьорите – и тримата споменати дотук имат номинации за „Оскар“. Само че постепенно събитията около билбордовете ескалират и отприщват насилие, което изправя целия град пред сложен морален конфликт… Накрая, когато филмът   изведнъж свръши, зрителят си тръгва замислен – за тъгата и гнева, но и за прошката и изкуплението… които при подходящи условия могат да разцъфнат на най-неочаквани места. „Три билборда извън града“ вече има доста награди  , включително „Златен глобус“ и БАФТА за най-добра драма, оригинален сценарий и най-добри актьори в главна и поддържаща роля за Франсис Макдорманд и Сам Рокуел, както и номинации за „Оскар“ в тези четири категории плюс още три. Само че златните глобуси ги раздава Асоциацията на чуждестранната преса, а BAFTA са британски отличия – докато мнозинството от членовете на Академията, гласуващи за оскарите, са американци. Проблемът за някои американски критици и зрители е именно героят на Сам Рокуел, неговият расизъм и отношението на другите герои към него. За да не навлизаме в издайнически подробности от сюжета, ще кажем само, че полицейското насилие и расизмът са особено чувствителна тема в САЩ, особено в южните щати и не всички приемат добре образа на полицая такъв, какъвто го показва ирландско-британския режисьор Макдона в британския си филм. Неговият отговор е, че той е такъв нарочно, защото „Три билборда извън града“ не е филм по комикс за 15-годишни.", "date": "2018.02.24", "title": "Най-сериозният кандидат за „Оскар“ "}
{"url": "http://clubz.bg/64667-bojko_borisov_naredi_proverka_na_sdelkata_na_ginka_vyrbakova_i_chez", "text": "Министър-председателят Бойко Борисов възложи на Държавната агенция \"Национална сигурност\" и Националната агенция по приходите да направят пълна проверка на сделката по продажбата на електроразпределителното дружество ЧЕЗ, както и на дружеството купувач - \"Инерком България\". Това съобщи Правителствената пресслужба. Искаме да знаем гинките Премиерът също така е поискал в разследването на всички обстоятелства да се включат Комисията за енергийно и водно регулиране и Комисията за финансов надзор. Правителството припомня, че „няма отношение по сделката между двете частни компании, но ще използва ресурса си да провери всички обстоятелства и да гарантира енергийната сигурност\". Гинка Върбакова с първо интервю: Сами сме. Очакваме само помощ от банка В четвъртък ЧЕЗ съобщи, че продава всичките си активи в България на „Инерком“, която е собственост на Гинка Върбакова. Ден по-късно самата Върбакова съобщи, че сделката е подписана. Официално цена не е посочена, но тиражираната сума е от 329 млн. евро. Жечо Станков ли ще е новият министър на енергетиката? В петък министърът на енергетиката Теменужка Петкова подаде оставка заради близките си отношения със семейство Върбакови. Най-вероятният наследник на нейния пост ще бъде зам.-министър Жеко Станков. Гинка Върбакова с първо интервю: Сами сме. Очакваме само помощ от банка Жечо Станков ли ще е новият министър на енергетиката?", "date": "2018.02.24", "title": "Бойко Борисов нареди проверка на сделката на Гинка Върбакова и ЧЕЗ"}
{"url": "http://clubz.bg/64661-obvinenata_v_prane_na_pari_banka_v_latviq_shte_byde_likvidirana", "text": "Европейската централна банка съобщи днес, че изпадналата в криза латвийска банка Ей Би Ел Ви (ABLV Bank), фалира или вероятно ще фалира и заедно с клона си в Люксембург ще бъде ликвидирана според латвийското законодателство, предадоха Асошиейтед прес и ТАСС. В понеделник латвийският финансов регулатор нареди на Ей Би Ел Ви, третата по големина на активите в страната, да спре всички разплащания по искане на ЕЦБ на фона на обвинения от САЩ, че е участвала в пране на пари и нарушаване на санкциите срещу Северна Корея. Скандал за големи подкупи с банкер №1 на Латвия ЕЦБ посочи в изявление днес, че е стигнала до заключение, според което латвийската банка фалира или вероятно ще фалира, тъй като няма достатъчно средства на разположение, за да устои на масово теглене на депозити. Според ЕЦБ ръководството на европейския Единен механизъм за преструктуриране - ЕМП (Single Resolution Mechanism-SRM) е решило, че намесата му не е в обществен интерес, така че банката ще бъде ликвидирана според латвийското законодателство. Заради силното влошаване на ликвидността Ей Би Ел Ви няма да може да погаси дълговете си и да изпълни други задължения в установения срок, отбелязва ЕЦБ.", "date": "2018.02.24", "title": "Обвинената в пране на пари банка в Латвия ще бъде ликвидирана"}
{"url": "http://clubz.bg/64660-jecho_stankov_li_shte_e_noviqt_ministyr_na_energetikata", "text": "ГЕРБ вече имат вариант за нов министър на енергетиката след оставката на Теменужка Петкова и се очаква името му да бъде съобщено във вторник-сряда. Това обяви зам.-председателят на партията Цветан Цветанов. Номинацията ще е от ГЕРБ, уточни още Цветанов, но не издаде подробности. Вероятно коалиционният съвет, на който ГЕРБ и \"Обединени патриоти\" ще решават кадровия въпрос, ще се проведе в понеделник или вторник.  Борисов приема оставката на Петкова: И вие имате приятели В кулоарите на властта вече неофициално се чува едно име за наследник на Петкова. Това е   - в този и в предишния мандат е зам.-министър на енергетиката, а преди това е бил общински съветник от ГЕРБ в Бургас. Същото име спомена като вариант и енергийният експерт Васко Начев в интервю за БНР преди ден.  Станков е роден през 1982 г., икономист по образование, син е на европейския шампион по борба Дончо Жеков. В официалната му биография в сайта на Министерството на енергетиката пише, че има близо 10-годишен професионален опит в сферата на енергетиката. Участвал е в управлението на няколко дружества с дейност в областта на техническия надзор на съоръжения с повишена опасност и изграждането на компресорни станции. Съосновател и секретар е на \"Българска асоциация компресиран газ\". В предишния мандат той бе и в борда на Българския енергиен холдинг, но вече не е част от него. Според източници на Клуб Z в това си качество Станков е спирал спорни решения на БЕХ.  Искаме да знаем гинките Още преди формирането на кабинета \"Борисов 3\" при преговорите с \"Обединени патриоти\" последните поискаха ресорът да е за тях. От ГЕРБ обаче не се съгласиха. Това не пречи вицепремиерът Валери Симеонов периодично да атакува голямата управляваща партия за това, че \"патриотите\" не са представени в сектор \"енергетика\", а там се случвали нередности.  Истории за кадруване и една голяма обществена поръчка в енергетиката Днес лидерът на \"Атака\" и председател на парламентарната група на \"Обединени патриоти\" Волен Сидеров заяви, че няма да има натиск за кадруване в ресора от тяхна страна при преговорите за наследник на Петкова.  Формалната причина Теменужка Петкова да подаде оставка като министър на енергетиката е това, че познава от години собствениците на фирма \"Инерком\" Гинка и Славчо Върбакови. Фирмата бе одобрена от ЧЕЗ за купувач на българския бизнес на чешката компания. Данни за познанството изнесоха от БСП, но това е по-незначителната част от сагата. До момента не е ясно кой стои зад Гинка Върбакова и откъде е финансирането на сделката за ЧЕЗ-България. Гинка Върбакова с първо интервю: Сами сме. Очакваме само помощ от банка Активите на електроразпределителното дружество се оценяват на 320 млн. евро, а годишният оборот на компанията е около 2 млрд. лв. Сделката за ЧЕЗ предстои да бъде разгледана от КЕВР. Енергийният регулатор трябва да прецени дали \"Инерком\" има опит и капацитет да управлява електроразпределителя.  Искаме да знаем гинките Истории за кадруване и една голяма обществена поръчка в енергетиката Гинка Върбакова с първо интервю: Сами сме. Очакваме само помощ от банка", "date": "2018.02.24", "title": "Жечо Станков ли ще е новият министър на енергетиката?"}
{"url": "http://clubz.bg/64643-zapadyt_se_prevryshta_v_bezsilen_nablyudatel_v_siriq", "text": "Абсолютно греши онзи, който след седем години опустошителна война в Сирия твърди, че постепенно се изчерпва разрушителната енергия на участващите в конфликта сили. Случи се точно обратното. Битките в момента са още по-жестоки, откогато  и да било, нарасна броят на участващите сили, фронтовите линии стават все по-непрогледни, драматично нараства опасността конфилктите да  прераснат в големи регионални войни. Преди всичко обаче страданието на засегнатото цивилно население е огромно. Силите на Башар Асад убиха 500 души за седмица. 123 от тях са деца В района на Източна Гута Русия на Путин и неговият престъпен марионетен режим в Дамаск започнаха офанзива на унищожение и гонения на блокираното население, което би могло да засенчи дори ужаса в Алепо. 250 жертви на въздушни нападения на правителствените сили за 48 часа свидетелстват за размера на ужаса. В понеделник руският външен министър Сергей Лавров цинично обяви, че “опитът от освобождаването на Алепо би могъл да служи като пример за Източна Гута”. През март 2017 г. ООН окачестви като военно престъпление от страна на Русия и режима на Асад прочистването на Алепо през декември 2016 г. след месеци бомбардировки и хиляди жертви. 34 000 души бяха прокудени, сега те живеят в лагери за бежанци в провинция Идиб. Тръмп за Сирия: Това, което правят Русия и Иран, е позор Ако се съди по изявлението на Лавров, същата съдба очаква и 400 000 цивилни граждани, блокирани в Източна Гута от военната ос Москва-Техеран-Дамаск. В Сирия отдавна не важат правилата на международното право. Регионални сили взеха всичко в свои ръце, след като Западът не пожела на никаква цена да се включи във войната и да я потуши, когато съотношението на силите в страната все още го позволяваше. Чрез офанзивата си срещу кюрдите, при която отново страда главно цивилното население, членката на НАТО Турция е в опасна конфронтация със САЩ, които заради хатъра на Турция не искат да загърбят кюрдските си съюзници в битката срещу ислямистите. Турската инвазия поставя под въпрос и военното надмощие на Русия в Сирия. Москва обаче не е склонна на открит конфликт с Анкара и поради тази причина играе двойна игра. Даде зелена светлина на Турция за операцията й, не иска обаче да жертва добрите си отношения с кюрдските милиции. Зад тази игра прозира и нещо друго. Посредством турската офанзива и страха за продължителна турска обсада кюрдите биха могли да бъдат изтласкани. Ето защо от руска гледна точка изглежда оптимално Турция първо да отслаби позициите на кюрдските сили, за да могат в крайна сметка те да се подчинят на “защитата” на Асад. Русия заприлича на жонгльор, който се опитва да задържи все повече топки във въздуха, при което да подменя една или друга. Дали това ще излезе на добър край за Москва или пък в крайна сметка ще се провали заради манипулирани конфликти, все още не е ясно. Миналата седмица американският съветник по сигурността Макмастър заклейми режима на Асад поради използване на отровен газ и макар и сдържано обяви, че ще има последствия. За пореден път и Франция заплаши с мъст заради подобни ужасни престъпления. Но това са само празни думи. Относно Сирия САЩ нямат стратегическа перспектива, за европейците да не говорим. Вашингтон се фокусира единствено върху битката срещу ислямисткия “халифат” и предоставя на други да се оправят с хаоса в останалата част на Сирия. Но господството на Асад и стремежът му да си възвърне контрола в цялата страна няма да доведе до елиминиране    източника на военни размирици и след разгрома на Ислямска държава. Докато Асад и неговите покровители Иран и Русия не бъдат озаптени, няма реални изгледи за настъпване на мир. САЩ при приятелски настроения спрямо Путин президент не могат да решат дали да гледат на Русия като на стратегически партньор или на основен противник при умиротворяването на Сирия. Така Путин може да ги води за носа. Очертава се и още един потенциален фронт. Докато Русия подсигурява въздушното пространство на режима на Асад в унищожителния поход срещу собственото му население, по суша Сирия се колонизира от Иран военно и културно-политически. Че руско-иранският съюз продължава да се държи, това се дължи на основен съвместен стратегически мотив – изцяло да изтласкат САЩ от Близкия изток. Израел обаче няма да допусне на границата му да се загнезди застрашаващо иранско военно присъствие. Така Сирия може да се превърне в плацдарм на пряк израелско-ирански сблъсък. При всичко това Западът ще е безсилен наблюдател. Но дори и извън военен ангажимент той би имал средства да притисне войнстващите сили в Сирия, примерно чрез налагане на санкции. Крайно време е това да стане. В противен случай Сирия ще се превърне в лаборатория на задаващ се световен ред, при който се погазват хуманитарните достижения на международното право и авторитарни сили прокарват интересите си чрез произвол и неконтролируемо насилие. ... Тръмп за Сирия: Това, което правят Русия и Иран, е позор", "date": "2018.02.24", "title": "Западът се превръща в безсилен наблюдател в Сирия"}
{"url": "http://clubz.bg/64658-siviqt_kardinal_na_evrokomisiqta", "text": "В сряда колегиумът на комисарите избра шефа на кабинета на председателя на Еврокомисията Жан-Клод Юнкер за неин генерален секретар. Това гарантира на Мартин Селмайер най-високия административен пост в Комисията поне до 2019 г… а вероятно и след това. Като нов главен секретар на Еврокомисията, Селмайер ще бъде повече главен, отколкото секретар, пише “Политико“. А основната му задача ще бъде да подсигури осъществяването на политическите цели на близкия си приятел Жан-Клод Юнкер. Приоритетни области за тандема са миграцията, дигиталният пазар, енергийният съюз и регулациите за защита на личните данни. \"Чудовището\" на Юнкер преследва Великобритания На тази позиция германският адвокат ще отговаря за връзките между Комисията и другите европейски институции. А към него има резерви както от страна на Съвета на Европейския съюз, така и от Европарламента. Евродепутатката от Дания Мариете Шааке например го описва като “спорен и съвсем неподходящ за “строител на мостове“. Решението той да заеме висшата длъжност има отзвук не само в Комисията, но и в столиците на страните членки на Европейския съюз. Толкова уважаван, колкото и заплашителен, през последните години Селмайер разтърсва европейските елити, пише още “Политико“. А за Великобритания той е особена заплаха заради твърдите си позиции по преговорите за “Брекзит“. Като генерален секретар на ЕК, Селмайер ще продължи да бъде ключова фигура дори след приключването на мандата на Юнкер догодина. И дори следващият председател на Комисията да реши да го освободи от длъжността му, той най-малкото ще бъде мост между сегашната и бъдещата Еврокомисия. Рядко може да се види Селмайер да се разхожда из коридорите на сградата на Комисията без папка с доклади и други документи в ръка. Висши служители в институцията се оплакват от големия брой законодателни инициативи, с които той ги кара да се занимават, но които накрая биват отхвърлени от страните членки. Правителствата на 27-те обаче не винаги споделят ентусиазма на тандема Юнкер-Селмайер по ключови инициативи. Желанието за по-тясна интеграция между страните членки съвсем не е споделяно от всички, но е сред приоритетите на германския адвокат, който дори е застъпвал тезата за Съединени европейски щати. При всички положения влиянието на Селмайер, който е описван като сивия кардинал на Европейската комисия ще се усеща още дълго. А ако успее да запази поста си и след като мандатът на настоящата Комисия изтече, анализаторите предричат, че ще стане сред най-влиятелните хора в Европа.", "date": "2018.02.24", "title": "Сивият кардинал на Еврокомисията"}
{"url": "http://clubz.bg/64662-ne_pytuvajte_v_sysednite_strani_%E2%80%93_shte_vali_mnogo_snqg", "text": "Във връзка с усложнената зимна обстановка на Балканите и очакваното влошаване на метеорологичните условия в Хърватия, Словения, Република Македония, Румъния, Босна и Херцеговина,Черна гора и Сърбия, изразяващо се в минусови температури, силни ветрове и обилни снеговалежи, Министерството на външните работи съветва всички български граждани, които имат намерение да пътуват до или през териториите на посочените държави през следващите няколко дни, да отложат своите планове до нормализиране на обстановката. Това се казва в съобщение на Министерството на външните работи. В случай на неотложни пътувания МВнР съветва гражданите да се осведомят подробно за актуалната метеорологична и пътна обстановка за дестинацията на пътуване, да следват стриктно инструкциите на местните вла сти и указанията на пътните знаци и да потеглят на път напълно подготвени за придвижване в зимни условия - зимни вериги за гумите, пълен резервоар на автомобила, подходящо топло облекло и мобилни апарати с напълно заредени батерии. В случай на кризисна ситуация, МВнР съветва гражданите да уведомят своевременно близките си за своето състояние и местоположение, да означат своето местоположение в социалните мрежи и да подадат сигнал до Дирекция \"Ситуационен център\" на МВнР, която приема денонощни сигнали за бедстващи хора на телефон: 00359 2 948 2404 или на имейл: crisis@mfa.bg.", "date": "2018.02.24", "title": "Не пътувайте в съседните страни – ще вали много сняг"}
{"url": "http://clubz.bg/64529-togava_i_hitler_li_e_bil_neobhodim_i_neizbejen", "text": "Хитлер е бил необходим и неизбежен. Той е реакция срещу несправедливата Версайска система от мирни договори, която унижи прекалено много победените държави в Първата световна война. Сред тези държави бе и България... Възможно ли е да се защитава подобна теза в една демократична държава, в която има плурализъм на мненията? Отговорът би трябвало да е \"да\", доколкото зависи от БСП. Преди дни Валери Жаблянов бе свален от поста зам.-председател на парламента, тъй като собственоръчно написа политически документ, в който се казваше, че Народният съд е бил необходим и неизбежен. Социалистите първоначално се разграничиха от тези думи, но впоследствие защитиха Жаблянов. Един от основните принципи на БСП е, че там оставка доброволно никога не се подава, независимо колко голям е гафът на съответния партиен другар. Наскоро този неотменим принцип бе приложен и спрямо депутата Иво Христов, който заяви, че 80% от българския народ са дебили. Основният аргумент в защитата на Жаблянов бе именно този - той има право на своето мнение, защото живеем в свободна и демократична държава. Дори в демократичните държави обаче има все пак някакви ограничения на свободата на словото. В Германия, например. никой не може свободно да изразява мнението, че по времето на Хитлер страната е постигнала голям икономически напредък. Независимо, че за подобно мнение има достатъчно аргументи. В България обаче всеки може да обяснява колко много е направил за България Тодор Живков. При това не само лидерите на БСП. Подобно мнение веднъж бе изразено и от лидера на ГЕРБ Бойко Борисов, бивш бодигард на Живков. В демократичните държави обаче е забранено да се защитават режими, които са провели политически репресии, довели до милиони жертви. Ако Жаблянов има право да защитава Народния съд, то това означава, че България не е демократична държава. Дори в българската Конституция, при всичките й несъвършенства, са записани известни ограничения относно свободата на словото. Ето какво се казва в нейния чл. 39 Думите на Жаблянов за необходимия и неизбежен Народен съд бяха по повод т.нар. Луковмарш. Нека приемем, че от БСП са напълно прави, че този марш е профашистка проява. Нека дори да допуснем, че ген. Христо Луков собственоръчно е измислил фашизма като идеология и практика. Има ли право обаче БСП да критикува прояви, на които се издига лика на ген. Луков след като на почти всички публични събития на партията грее ликът на Сталин и този на Георги Димитров? Отговорът, разбира се, е \"не\" за всеки разумен човек. Не обаче и за онези на \"Позитано\" 20. Те винаги намират как да обяснят, че портретите на Сталин са допустими в европейска и демократична България. Най-грозното обаче е друго. В БСП изтъкват, че Народният съд е бил справедливо възмездие над народните изедници. Такива народни изедници е имало винаги в България - и преди 9 септември, и след 9 септември, и след 10 ноември. Не те обаче са болката на БСП. Друга им е целта - да обслужат максимално добре интересите на Русия на българска територия. Днешните социалисти с нищо не са доказали, че се борят против народните изедници. Най-малкото защото една голяма част от тях са членове на партията. Едновремешните комунисти след 9 септември много бързо станаха изедници. Всъщност една голяма част от днешните народни изедници са техни преки потомци. Преди 9 септември също е много спорно доколко за тогавашното ръководство на партията борбата срещу народните изедници е била приоритет. Всичко е зависело от това, което им нареди Москва. Така стигаме и до основното значение на Народния съд. С неговите присъди се обезпечава господството на Кремъл в България, като по този начин се изпълва мечтата на Руската империя още от времената на Петър и Екатерина - да има своя Задунайская губерния в близост до заветните Проливи. Днес това господство е отхвърлено. Русия обаче продължава всячески да упражнява влияние в България. И това влияние, евразийско по своята същност, е една от основните причини за недовършения български преход към истинска демокрация, истинско върховенство на закона и истинска пазарна икономика. Влиянието на Русия има и своите вътрешнополитически измерения. Наричат се БСП и Атака. Двете партии не се свенят да си оспорват приза \"най-голям русофил\" дори от парламентарната трибуна. Именно в този контекст би трябвало да се разглеждат пламенните пледоарии на БСП в защита на Народния съд. За нашенските социалисти народните изедници са само маска, зад която прозират интересите на Русия у нас.", "date": "2018.02.24", "title": "Тогава и Хитлер ли е бил необходим и неизбежен?"}
{"url": "http://clubz.bg/64650-koj_e_chujdestranen_politik_a_novite_obvineniq_sreshtu_manafort", "text": "Ново обвинение беше повдигнато от специален прокурор Робърт Мълър на бившия шеф на кампанията на президента Доналд Тръмп Пол Манафорт, че тайно между 2012 и 2013 г. е плащал на бивши високопоставени европейски политици да лобират за проруското правителство на Украйна, предаде Ройтерс. Според обвинението Манафорт е превел над 2 милиона евро на неназованите бивши европейски политици. В какво е обвинен Манафорт и каква е връзката му с Русия Той създал така наречената \"Хабсбургска група\", съставена от бившите политици, която трябвало да се появява публично и да прави независими оценки за действията на украинското правителство. Според обвинението тези политици са правели изказвания в качеството на анализатори, но в същото време са били платени лобисти. Част от прикритото лобиране е извършвано в САЩ, отбелязва Асошиейтед прес. Групата била ръковедена от бивш европейски канцлер, който в обвинението е посочен като \"чуждестранен политик А\", като той действал в координация с Манафорт. \n\tОбвиненията бяха повдигнати, след като бившият бизнес партньор на Манафорт Рик Гейтс се призна за виновен по обвинения срещу себе си. Обвиниха двама приближени на Тръмп в пране на пари Гейтс, друг бивш представител на кампанията на Тръмп, се призна за виновен, че е участвал в заговор и е излъгал ФБР. С това той стана третият човек, свързан с кампанията на Тръмп, който сключва споразумение със специален прокурор Мълър, предаде ДПА. През октомври Гейтс беше обвинен заедно с Манафорт в заговор и други простъпки, свързани с лобистката им дейност в полза на Украйна. Според нови обвинения Гейтс е участвал в заговор за укриване на милиони долари, получени от него и Манафорт за консултантската им дейност, свързана с Украйна. Според тях той е излъгал за среща на 19 март 2013 г., на която са присъствали Манафорт и други, и по неистинен начин е отрекъл, че на нея не е била обсъждана Украйна. Ден по-рано Мълър предяви обвинения в 32 точки срещу Гейтс и Манафорт, че са изпрали доходи в размер на над 30 милиона долара, укрити от Манафорт от американските власти с помощта на Гейтс. Във вторник адвокат с връзки с Украйна се призна за виновен, че е излъгал разследващите за контактите си с Гейтс. Преди това адвокатът - Джордж Пападопулос, който е бивш съветник на кампанията на Тръмп, се беше признал за виновен по повдигнати му обвинения от Мълър. Специалният прокурор разследва за намеса на Русия на изборите през 2016 г. и за възможни връзки с кампанията на Тръмп. Последните обвинения обаче са за действия няколко години преди изборите през 2016 г. и не засягат кампанията на Тръмп. Признанията на Гейтс и Пападопулос засилват натиска над Манафорт, който беше начело на кампанията на Тръмп от юни 2016 до август 2016 г. Адвокатът му определи обвиненията като \"смехотворни\".  Гейтс декларира, че ще сътрудничи на Мълър в разследването му. Това става по силата на сключеното между тях споразумение, предвиждащо Гейтс от обвиняем да стане сътрудничещ свидетел. Той е дал показания срещу Манафорт, предаде ТАСС, като се позова на съдебни документи.  Манафорт заяви, че е невинен. Той посочва, че не се отказва да се защитава, въпреки че Гейтс се е признал за виновен. Манафорт определя обвиненията срещу себе си като \"неверни и скалъпени\" и заявява, че е \"очаквал и се е надявал\" Гейтс да продължи и да се яви на процес. Манафорт добавя, че Гейтс е избрал да се признае за виновен \"по причини, които тепърва ще станат известни\".  Обвиниха двама приближени на Тръмп в пране на пари", "date": "2018.02.24", "title": "Кой е \"чуждестранен политик А\"? Новите обвинения срещу Манафорт"}
{"url": "http://clubz.bg/64629-tri_idei_za_namalqvane_na_danycite", "text": "Наскоро коментирахме някои идеи за „по-справедливи данъци” ( ), които по наше мнение биха довели до сериозна промяна на общата рамка на данъчната система у нас и на практика разглобяване на 10-те процента плосък данък върху доходите и печалбите в страната. Общата посока на тези предложения ( ), както и това, което се четеше в икономическите програми на почти всички политически партии ( ), ясно показва, че вече се формира сравнително широк консенсус около тезата, че в момента в България има фискално пространство за намаление на данъчната тежест. След пълни десет бюджетни години (2009-2018) без намаление на данъци – с едно малко изключение при осигуровките, което бързо беше „поправено”, и две поредни години (2016 и 2017 г.) на изненадващо (спрямо прогнозата) високи приходи и бюджетни излишъци, нормално беше и у нас да се завърне темата за по-ниските данъци. Още повече, че през последните години има стъпки за покачване на преките данъци – конкретно при осигуровките за пенсия през 2017 и 2018 г., но също така и за различни местни данъци и такси, което неизбежно събужда обществена енергия в посока по-ниско облагане. Интересът към специализирания сайт на ИПИ – kolkodavam.bg, също говори в тази посока. Идеите за по-ниски данъци могат да бъдат в най-различни посоки и всяка една води със себе си сложен дебат – било за пенсионното дело и здравната каса, диференцираното или просто по-ниско ДДС, местните данъци и такси. Тук обаче ще предложим три конкретни данъчни промени, които са напълно едновременно постижими от гледна точка на цена за бюджета и не просто ще намалят прякото данъчно бреме, но и на практика ще заздравят и допълнително опростят системата на плосък данък в България. Трите идеи са премахване на облагането върху дивидентите, свиване на данъка върху ЕТ от 15 на 10% и отпадане на данък „лихва”. През годините е имало различни идеи за развитие в корпоративното облагане или облагането на печалбите. Още преди големите промени от 2007-2008 г. имаше идеи дори за премахване на данък печалба изцяло. В този вариант най-вероятно би имало облагане единствено на изплатените дивиденти, тоест при разпределението на печалбата. Ако приемем, че тази идея е по-малко популярна у нас, то алтернативата, която е по-позната и е била предлагана много пъти през годините, е данък печалба да остане (на 10%), но да отпадне облагането на дивидентите (ставката е 5% сега). Към момента приходи от облагането на дивидентите идват по две линии. Едната е приходите от дивидентите и ликвидационните дялове на местни и чуждестранни юридически лица – тези приходи са в рамките на 65 млн. лв. (за 2016 г.), но в справката на финансовото министерство влиза и облагането на доходите на чуждестранните юридически лица. Най-вероятно по-голямата част от тези приходи е именно от доходите на чуждестранните юридически лица (чл. 195 от ЗКПО), а не от доходите от дивиденти на чуждестранни и местни юридически лица (чл. 194 от ЗКПО). По тази линия пропуснатите приходи за бюджета най-вероятно биха били под 20 млн. лв. Другата линия на приходи за бюджета е облагането на дивидентите и ликвидационните дялове на местните и чуждестранни физически лица. Тук приходите за 2017 г. са 332 млн. лв., като те включват окончателен данък на местните и чуждестранните физически лица (чл. 37 и 38 от ЗДДФЛ) и данък върху дивидентите и ликвидационните дялове на физически лица. Само преди година тези приходи са били около 200 млн. лв. (2016 г.), като причина за големия ръст (+130 млн. лв.) е предприета от НАП контролна кампания спрямо търговски дружества и нестопански организации, посочили в годишните финансови отчети за 2016 г. касови наличности в значителен размер. При установена липса на касова наличност и/или липса на документална обоснованост за разходване на паричните средства на каса, компаниите са подавали коригираща годишна данъчна декларация, свързана с пропуснато деклариране на скрито разпределение на печалбата, което се третира като дивидент и за него се дължи данък при източника в размер на 5 % върху сумите. Според НАП в резултат на кампанията официално 3 млрд. лв. вече не са налични в касите на кампаниите. Кампанията на НАП е изчистила доста въпроси около касовите наличности на компаниите и е събрала голяма част от това, което подлежи на събиране от т. нар. скрито разпределение на печалби. Това също означава, че моментът за премахване на данък дивидент е подходящ. Общо пропуснатите приходи най-вероятно биха били в рамките на 200 млн. лв. на година. Необлагането на дивидентите няма да е новост в рамките на ЕС, но ще нареди България към най-привлекателните примери в ЕС. Такъв пример е Естония, която заема първо място в класацията Международен индекс на данъчната конкурентоспособност. Естония е на първо място в корпоративното облагане, именно защото на хартия дивидентите не се облагат – плаща се само корпоративен данък от страна на компанията, при това само за разпределената печалба. Дивидентите не се облагат и в Латвия, която се нарежда на второ място по корпоративно облагане във въпросния международен индекс. По-пространственото спиране на облагането на дивидентите беше нужно, тъй като промяната по отношение облагането на ЕТ извира именно от него. В момента едноличните търговци се облагат със ставка от 15%, което един вид е съставена от класическата ставка от 10% върху печалбата и 5% върху разпределените дивиденти. Отпадането на данък дивидент би следвало да означава и автоматично свиване на данъка върху ЕТ от 15 на 10%. Приходите от облагането върху едноличните търговци се отчитат от финансовото министерство в графата приходи от облагане на доходи от извънтрудови правоотношения – тук са свободните професии, гражданските договори и едноличните търговци. Общо тези приходи за 2017 г. са 317 млн. лв., като от Доклада за касовото изпълнение на КФП за полугодието на 2017 г. знаем, че 1/3 от тези приходи се формират от ЕТ. С други думи, приходите от облагането на ЕТ са в рамките на 106 млн. лв. и съответно свиване на облагането от 15 на 10% би струвало на бюджета около 35 млн. лв. Последното е абсолютно постижимо за бюджета. Макар данък „лихва” да не е директно обвързан с горните два данъка, облагането върху доходите от лихви е също един от малкото случаи на отклонение от общата данъчна ставка върху доходите от 10%. Данък лихва към момента е 8% и носи приходи в рамките на 21 млн. лв. през 2017 г., като приходите спадат от 35 млн. лв. година по-рано. Разбира се, ниските лихвени равнища оказват своето влияние върху приходите от този данък. През последните години приходите от облагането на лихвите не просто вървят надолу, но и сериозно се разминават с очакванията – изпълнението им е около 70% и през 2017 и през 2016 г. Ниските приходи и неефективността на това облагане бяха в голяма степен очаквани и са аргумент за неговото премахване – данъкът беше въведен през 2013 г. и до момента по никакъв начин не защитил съществуването си. Самото администриране на данъка, който в много случаи е нещо от сорта на 1 стотинка, също не трябва да се пропуска. Между другото, в споменатите Естония и Латвия, доходите от лихви също не се облагат. Общата рамка на направените три предложения би струвала на бюджета около 250-260 млн. лв., което е постижимо на фона на фискалните резултати от последните две години. С тези промени ще се опрости допълнително данъчната система (отпадат два данъка), ще се утвърди единната плоска ставка от 10% на прякото облагане – отпадат две от различните ставки и се приравняват едноличните търговци към общата 10-процентна ставка, а България официално  се позиционира на равни начала с най-конкурентоспособните данъчни системи в ЕС.", "date": "2018.02.24", "title": "Три идеи за намаляване на данъците"}
{"url": "http://clubz.bg/64657-germaniq_kym_synarodnicite_si_v_kanada_bydete_mili_ne_zloradstvajte", "text": "Победата на Германия над Канада в полуфинал с 4:3 в мъжкия хокеен турнир на зимните олимпийски игри е едно от нещата, които завинаги ще се запомнят от Пьончан 2018. Изненада в хокея: Германия детронира Канада и е на първи финал В изминалите часове световни медии сравниха постижението на бундестима с \"Чудото на леда\" от Лейк Плесид през 1980 г., когато неизвестни и неопитни американски колежани сразиха може би най-великия отбор на СССР и грабнаха златните медали. А германското външно министерство по доста оригинален начин отбеляза великата победа с пост в туитър, в който се казва следното: В предишата фаза германците спечелиха срещу друга голяма сила в хокея - Швеция. Утре от 6:10 часа сутринта наше време излизат срещу тима на Олимпийските спортисти от Русия в мача за титлата. Излишно е да се казва кой е фаворит. А Канада наистина потъна в печал - страната е родината на ледената игра, тя е националният й спорт. Хората там буквално прохождат на кънки и играят в задните си дворове. Не е утеха фактът, че канадците в Южна Корея записаха рекорд на такъв форум с 27 медала. А ги детронираха не само при мъжете, а и при жените, където \"червено-белите\" загубиха от САЩ. При силния пол \"кленовите листа\" са олимпийски шампиони в три от последните четири игри, при това два пъти поред в Сочи и Ванкувър. Не нашега някои медии подчертават, че следващата седмица производителността на труда в Канада ще е много ниска, което ще се отрази на икономиката на страната. Както е известно, в Пьончан не играят най-добрите играчи в света, тъй като Националната хокейна лига на САЩ и Канада този път не се споразумя с МОК да спре сезона и да пусне звездите си. Но този факт не е оправдание за северноамериканците, тъй като пострадаха всички големи сили в хокея - руснаците, Чехия и Словакия, Швеция и Финландия.", "date": "2018.02.24", "title": "Германия към сънародниците си в Канада: Бъдете мили, не злорадствайте"}
{"url": "http://clubz.bg/64651-sluchaj_na_sekstormoz_e_sysipal_karierata_mu", "text": "Още една холивудска знаменитост, но този път от мъжки пол, се присъедини към движението #MeToo, след като в четвъртък излезе пред списание GQ с обвинения за сексуално насилие от бивш президент на Холивудската асоциация за чуждестранни печатни издания (HFPA) – също мъж.   В интервю за GQ актьорът от „Мумията“ твърди, че Филип Бърк от HFPA го е атакувал в хотел „Бевърли Хилс“ преди близо 15 години, през лятото на 2003 г., пише „Варайъти“. Самият Бърк разказва за инцидента в мемоарите си „With Signs and Wonders“, но твърди, че „ощипал Фрейзър отзад като шега“. Според Фрейзър обаче това не било шега, той бил завладян от страх и трябвало да отстрани ръката на Бърк. Актьорът веднага се прибрал у дома си и казал на съпругата си за срещата, но се страхувал да съобщи публично с инцидента, тъй като: Чрез свои представители Фрейзър поискал извинение от Бърк, което той признава, че е написал, но добавя: Бърк, който излиза в шестмесечен неплатен отпуск от HFPA през април 2014-а след реакцията срещу мемоарите му, но все още е член на Асоциацията, отрича обвинението в имейл до GQ, в който твърди: Асоциацията на чуждестранната преса в Холивуд отвърна със следното изявление: Актьорът казва, че заради случая се е затворил в себе си и се е оттеглил от обществения живот. Той подозира, че като резултат HFPA го е поставила в черния си списък, защото след това е бил канен на златните глобуси (наградите, които раздава Асоциацията) твърде рядко след 2003 г. Той вярва, че това е и част от причините кариерата му да дерайлира: Фрейзър добавя, че бил окуражен да разкаже за инцидента от движенията #MeToo и Time’s Up: „Познавам Роуз (Макгоуан), познавам Ашли (Джъд), познавам и Мира (Сорвино) – работил съм с тях и ги смятам за приятели. Не съм говорил с тях от години, но те са мои приятели. Наблюдавах появата на това прекрасно движение и тези хора, които имаха куража да кажат това, за което нямах смелостта да говоря. Дали все още се страхувам? Абсолютно. Чувствам ли, че трябва да кажа нещо? Абсолютно. Исках да го направя много, много пъти, но досега винаги се спирах – казва Фрейзър в интервюто. – Може би реагирам пресилено на това, което ми се е случило. Но това е моята истина“.", "date": "2018.02.24", "title": "Случай на секстормоз е съсипал кариерата му"}
{"url": "http://clubz.bg/64653-chehkinqta_ester_ledecka_s_unikalno_postijenie_na_olimpijskite_igri", "text": "Чехкинята Естер Ледецка записа едно от най-впечатляващите постижения на зимните олимпийски игри в Пьончан, Южна Корея. Днес 22-годишната спортистка стана шампионка в паралелния гигантски слалом на сноуборда. Радо Янков отпадна още в квалификациите в сноуборда А на 17 февруари първата й титла изуми света, тъй като бе постигната на супергигантския слалом в алпийските ски. Със ски назаем от американската звезда Микаела Шифрин. Впечатляващо - сноубордистка стана шампионка на ски в Пьончан Днешното постижение на Ледецка бе очаквано, тъй като тя е сред най-добрите в сноуборда. Естер е първата жена, която прави такова постижение на зимни олимпийски игри. Така Чехия вече има два златни медала, два сребърни и три бронзови, а може да прибави още отличия. На финала Естер Ледецка бе по-бърза от германката Селина Йорг с 0,46 сек. Бронзът в паралелния гигантски слалом днес стана притежание на друга германка - Рамона-Терезия Хофмайстер. Ледецка преди по-малко от месец триумфира в паралелния гигантски слалом за Световната купа по сноуборд в Банско. Тя е световна шампионка в дисциплините паралелен слалом и паралелен гигантски слалом, а също така е двукратна носителка на Световната купа. Шампион в Пьончан при мъжете днес стана швейцарецът Невин Галмарини, който бе по-бърз от представителя на домакините от Сангхо Лий с 43 стотни. Впечатляващо - сноубордистка стана шампионка на ски в Пьончан", "date": "2018.02.24", "title": "Чехкинята Естер Ледецка с уникално постижение на олимпийските игри"}
{"url": "http://clubz.bg/64654-pyrvanov_ginka_ot_pazardjik_moje_da_kupi_i_aec_%E2%80%9Ebelene%E2%80%9C", "text": "„Тази сделка не буди доверие в обществото и потребителите\". Коментарът е на президента (2002-2012) и основател на партията АБВ Георги Първанов. В студиото на Нова телевизия тази сутрин той припомни ролята на държавата в този сектор: Гинка Върбакова с първо интервю: Сами сме. Очакваме само помощ от банка Георги Първанов намери начин да анонсира организираната от АБВ дискусия за бъдещето на проекта за АЕЦ „Белене“: Той подчерта, че Теменужка Петкова е подала оставка и е понесла ситуацията „хладнокръвно и спокойно“. Първанов подозира, че оставката на Петкова е свързана не само със сделката за ЧЕЗ, но и с провелата се същия ден среща между Цветан Цветанов, Волен Сидеров и Валери Симеонов. Сидеров: Цветанов е бил само комсомолец, не комунист По повод енергийните проекти той коментира:  „Аз не поставям АЕЦ „Козлодуй” като алтернатива на АЕЦ „Белене”. Нека да се работи по двата проекта. На Белене имаме готова площадка. Имаме реактор, който е построен точно заради тази площадка. Тепърва проучванията трябва да продължат, да се търсят лицензи. Тоест, забавянето ще бъде повече от 10 години. Време, в което ние вече трябва да произведем ядрена енергия. Така че без да отричам варианта за седми блок в АЕЦ „Козлодуй”, а още повече, че там имаме свръхнатовареност – имаме 6 реактора, от които два работещи и четири се извеждат. Така че много по-сигурно е, ако говорим за сигурност, АЕЦ „Белене”. Първанов не одобри свалянето на Валери Жаблянов от БСП от поста на зам.-председател на Народното събрание заради негово изказване в полза на Народния съд. Първанов каза още, че „има крещящо двоен стандарт в отношението към периода до 9-и септември 1944 г. и след 9-и септември 1944 г\" – коментарът бе по повод новите учебна програма, която засилва изучаването на периода на комунизма. \"Аз съм за това да се покаже насилието в лагерите, репресиите. Но ако ги има след 9-и септември, защо ги няма в учебниците преди 9-и септември 1944 г.”, попита Първанов. Сидеров: Цветанов е бил само комсомолец, не комунист", "date": "2018.02.24", "title": "Първанов: Гинка от Пазарджик може да купи и АЕЦ „Белене“"}
{"url": "http://clubz.bg/64659-korneliq_ninova_dyrjavata_da_nameri_pari_i_da_kupi_chez_vmesto_ginka", "text": "Пред Националния съвет на БСП лидерът на партията Корнелия Нинова каза, че от вчера държавата се тресе от нов \"изключително арогантен случай на задкулисие и ярък образ на паралелната държава\", който засяга националната сигурност и съдбата на 2 млн. българи – продажбата на ЧЕЗ. Според пресцентъра на БСП Нинова е казала: Искаме да знаем гинките Нинова предложи и решението на левицата: Корнелия Нинова коментира, че за да спаси кожата си, \"главният виновник Борисов е изгорил поредния бушон\" – Теменужка Петкова. Тя заяви, че БСП няма да спре до тук, а ще иска изслушване на КЕВР и КЗК, ще потърси и купувача по сделката. Гинка Върбакова с първо интервю: Сами сме. Очакваме само помощ от банка „Безспорно най-важният приоритет за този, а и за следващите месеци, остава председателството на България на Съвета на ЕС. То все още е възможност България да бъде двигател, лидер във вземането на решения за бъдещето на Европа. Но правителството на Бойко Борисов опропастява тази възможност всеки ден. Правителството на Бойко Борисов отнема европейския образ на България”. БСП опитва да се отърве от собствения си референдум за Истанбулската конвенция Нинова припомни, че председателството започнало с корупционен скандал за ремонта на НДК, премина през „кум гейт” и завърши с решение за противоконституционен акт на Народното събрание. „Това е образът на България в първите два месеца от председателството. Вместо да ни наложи като лидер с визия за бъдещето на ЕС, правителството на Борисов даде основания редица авторитетни европейски издания да ни заклеймят публично като най-корумпираната и бедна страна в Европа”, каза още Корнелия Нинова. Тя припомни, че не са закъснели, къде по-дипломатично, къде по-директно, отказите за приемането ни в Шенген и чакалнята на еврозоната - всички заради корупция в България. „Ето така, Борисов и правителството му опропастиха и този шанс за България. От граждани за европейско развитие на България, ГЕРБ се превърнаха в партията, която ни отдалечава от европейската перспектива на страната”, каза Нинова, според пресцентъра на БСП. Гинка Върбакова с първо интервю: Сами сме. Очакваме само помощ от банка БСП опитва да се отърве от собствения си референдум за Истанбулската конвенция", "date": "2018.02.24", "title": "Корнелия Нинова: Държавата да намери пари и да купи ЧЕЗ вместо Гинка"}
{"url": "http://clubz.bg/64645-iskame_da_znaem_ginkite", "text": "Имало едно време една голяма компания, в списъка на Forbes за най-големите публични компании в света, с пазарна капитализация от $9.2 милиарда, продажби за $8.2 млрд., над 26 000 служители. Тя се наричала CEZ (ЧЕЗ) и 70% в нея държала чешката държава чрез Министерството на финансите. Запомнете принципала. Ще разберете защо. Бойко Борисов нареди проверка на сделката на Гинка Върбакова и ЧЕЗ Защо в преизказно наклонение? Тази компания избира една фирмичка от България - на фона на нейните мащаби \"Инерком\" наистина е микроскопична, с управител Гинка Върбакова, в чието портфолио се мъдрят няколко строителни проекта, няколко малки соларни парка и един паркинг в Пазарджик. Тази фирма купува на 100% активите на ЧЕЗ в България за над 320 милиона евро. Без да съобщи кои банки и/или компании са предоставили парите за сделката. Защото нейните търговски отчети не дават никакво основание за подобен бизнес размах. Как мениджмънтът на един такъв концерн, който е утвърдено име в енергийния бизнес, продава активите си на тази странна фирмичка, която не е стратегически и/или институционален инвеститор? И дори пренебрегва чешката Енерго-про. Защото е бил... посъветван. Как се съветва държавна фирма? Лесно. Устно. От мижав трезор КТБ стана четвъртата по големина банка в България ей заради такива съвети от управленци къде да си държат парите държавните фирми.   Или се използва натиск от типа \"ще има проблем с признаването на инвестициите, с лицензите, ами данъчните какво ще кажат...\" и пр. Иначе в България от опит знаем, че когато един бизнес се продава не на стратегически инвеститор, става въпрос за изцеждане и препродаване. Справка: БТК и \"Булгартабак\". И премиерите на Чехия и България се съветват. На 22 януари т.г. на неофициална визита в София долетя министърът-председателят Андрей Бабиш, вторият най-богат човек в Чехия със състояние от  €2.9 млрд., на когото преди дни бяха свалили имунитета заради разследване за измами с еврофондове. Сделката за активите на ЧЕЗ е била сред темите, може би дори Темата, освен дежурните за Шенген и мигрантите. Въпреки че и двамата отрекоха. Да видим как предава новината от съвместната им пресконференция една чешка медия: \"... Борисов също заяви, че няма неуредени проблеми между страните... Български журналист зададе на Борисов въпрос, който интересува много българите - изтеглянето на ЧЕЗ от България. \"Това не е проблем\", каза Борисов, видимо раздразнен. Бабиш заяви на тръгване от Прага в понеделник, че няма да преговаря за ЧЕЗ в София\". Впрочем, новините за хода на сделката с ЧЕЗ, както и за визитата на Бабиш в София се появяваха най-напред във вестник Lidove Noviny, собственост на Бабиш. А сделката беше забързана именно след визитата на Бабиш, когато надзорът на ЧЕЗ обяви за победител тази интересна фирма, за която Биволъ написа: \"... всички фирми с наименование \"Инерком\": \"Инерком България\", \"Инерком Инвестмънтс\", \"Инерком Про\" и \"Инерком Груп\" имат общо 20 души и са с по 50 000 лева капитал, а \"Инерком Инвестмънтс\", собственик на останалите, дори не е регистрирана по ДДС\".   Гинка Върбакова с първо интервю: Сами сме. Очакваме само помощ от банка Бабиш, който е собственик на 230 компании с широк спектър - от металургия, през ферми до медии, обединени в конгломерата Agrofert, по националност е словак. (По съвпадение, словак е и металургичният магнат Зденек Земек, с чиито капитали са изградени четирите фотоволтаични парка на купувача на бизнеса на ЧЕЗ у нас.) Преди да стане премиер след изборите миналата есен, той беше министър на финансите. А помните, че Министерството на финансите е принципал на ЧЕЗ. Продажбата на бизнеса на енергийната компания в България беше обявена преди година, именно по времето, когато Бабиш отговаряше пряко за ЧЕЗ. Той е министър на финансите и първи вицепремиер на Чехия от януари 2014 до 24 май 2017 г. Според чешки медии, ЧЕЗ напуска България поради няколко причини. Заради продължителни спорове с местните власти, както и за да се съсредоточи върху дейността си в Чехия и Централна Европа и върху ВЕИ-та в страни като Германия и Франция. Продажбата на бизнеса няма да спре делото, заведено през 2016 г. от ЧЕЗ срещу България в Международния център за уреждане на инвестиционни спорове (ICSID). Групата реши да предприеме тази стъпка \"след редица интервенции на българските  институции, които вредят на дейността на ЧЕЗ в България и в дългосрочен план поради критичната ситуация на местния енергиен пазар, която не се подобрява\". Сделката за продажбата на активите обаче не може да се разглежда само в български контекст. Бабиш е в основата на предложението за преструктуриране на голямата компания ЧЕЗ и разделянето й - заради строителството на нов, пети ядрен реактор в АЕЦ \"Дуковани\". Това е част от плана на Чехия да построи нови ядрени мощности в двата си АЕЦ \"Темелин\" и \"Дуковани\" и държавната й компания е в основата на този план. Според одобрената от Прага енергийна концепция до 2040 г. делът на атомната енергия трябва да се увеличи от 35% до 50% от общия микс. Именно Бабиш обяви през май 2015 г., като вицепремиер и министър на финансите, че \"ЧЕЗ ще трябва да финансира изграждането на новия реактор\". Напролет се очаква да бъде обявен търгът за избор на строител на тази мощност. Разбира се, \"Росатом\" са сред най-активните офериращи, като предлагат същото, което предлагаха и на България за АЕЦ \"Белене\" - държавен кредит, и модерни реактори. Кандидати са и други -   френската EDF, американската Westinghouse, корейската KHNP, китайската CGNP и др. Така че изтеглянето от България изглежда мотивирано предвид новите амбиции и планове, насочени към Централна Европа. Но все така остава въпросът кой стои зад българския купувач и дали е възможно това да не са български играчи, макар от \"Биволъ\" да посочиха връзка със СИК... В Чехия е известна топлата дружба между преизбрания проруски президент на Чехия Милош Земан и Бабиш, комуто той пожела успех при съставянето на втория му кабинет. Самият Бабиш отхвърля това, като твърди, че е дело на враговете му, които искат да го провалят. През февруари районен съд в Братислава обаче отхвърли жалбата на 63-годишния милиардер срещу словашкия Институт на националната памет, който пази в архивите си документи за неговото сътрудничество с органите на чешките тоталитарни служби под псевдонима \"Буреш\". Той не отрича напълно своите контакти с чешките тайни служби - в качеството му на служител на външнотърговската организация Petrimex, но настоява, че не е сътрудничил. Едва ли някой сериозно вярва, че този човек, известен с разточителния си живот и изключително прагматичен политически подход е долетял от Прага на официална еднодневна визита, само за да дискутира Шенген и да благодари на Бойко Борисов за чудесния начин, по който се справя с европредседателството. Всъщност именно изданието на Бабиш Lidovy Noviny написа, че съществуват съмнения в България за източника на средствата, с които \"Интерком\" ще купи бизнеса на ЧЕЗ. Гошке, честит ти АЕЦ „Козлодуй“, душа! И още за Гинка Така че чакаме \"Интерком\" - или друга институция като ДАНС например, да назове източника на средствата. Ако е синдикиран заем - кои са банките, ако е от компании - кои са те. Така ще се разбули мистерията. Някои вече сравниха сделката с онази за дипломатическия клуб в Банкя, при която едни хлапета от Стара Загора на 20+ купиха клуба с пари, които им дадоха други, и преди година ги прехвърлиха на Другите. За българските регулатори и институции всичко си беше наред. Както вероятно ще се окаже и за сделката за активите на ЧЕЗ - оставката на министъра на енергетиката Теменужка Петкова я \"откупи\". Омръзнало ни е от \"сламени хора\" в България. Кипърецът Георгиу, дето държи ски курорти и какво ли не в България го знаем, но премиерът Борисов казва, че Цеко Минев си ги държи, а \"Юлен\" отрече. Е, на кого да вярваме? Гинкиното не е Гинкиното. Наясно сме. Искаме да знаем гинките. Гинка Върбакова с първо интервю: Сами сме. Очакваме само помощ от банка Гошке, честит ти АЕЦ „Козлодуй“, душа! И още за Гинка", "date": "2018.02.24", "title": "Искаме да знаем гинките"}
{"url": "http://clubz.bg/64652-ginka_vyrbakova_s_pyrvo_intervyu_sami_sme_ochakvame_samo_pomosht_ot_banka", "text": "Бойко Борисов нареди проверка на сделката на Гинка Върбакова и ЧЕЗ Поради високия обществен интерес към темата, ви предлагаме цялото интервю без редакторска намеса:   - Гордеем се, че сме сред малкото български компании, които инвестират в толкова мащабен проект в енергетиката. Това е голяма стъпка в развитието на нашата компания и ние се отнасяме много професионално и отговорно към нея. \"Инерком България\" е част от група компании, които вече 10 години работят в областта на енергетиката, енергийната инфраструктура и строителството. Основната ни дейност до момента е свързана с изграждане на централи и производство на електроенергия от ВЕИ. Групата притежава 6 действащи фотоволтаични централи, с обща мощност около 23 МВт.  \"Инерком\" благодари за сделката за ЧЕЗ, не казва кои са банките Успоредно работим за изпълнение на проект за фотоволтаична централа с мощност от 80 МВт, която ще функционира изцяло на пазарен принцип. Имаме опит в изграждане на енергийна инфраструктура - нови присъединявания, кабелни и въздушни трасета - средно напрежение, реконструкция на съоръжения от преносната електроенергийна система, свързани с нови присъединявания. Реализирали сме редица такива проекти. Занимаваме се и със строителна дейност. Членуваме в секторните бизнес организации - Българската фотоволтаична асоциация и Камарата на строителите. Имаме партньорства с много големи български и международни компании. Досега не сме присъствали активно в публичното пространство, защото естеството на бизнеса ни не го налагаше. Ние, както и нашият екип, напълно осъзнаваме обществената значимост и интерес към дружествата, които ще придобием. Ще поддържаме отношения на диалог с всички заинтересовани страни. - В бизнеса е важно какво предлагаш, колко надежден си и какъв потенциал имаш. Бяхме избрани в една изключително тежка процедура, която привлече множество международни участници, организирана и проведена по законите на Чешката република. Ние, както и всички останали кандидати, преминахме през много проучвателни етапи и трябваше да покрием редица изисквания на продавача - ЧЕЗ и мажоритарния й собственик в лицето на чешката държава.  Искаме да знаем гинките Предоставихме множество документи, одити, финансова и търговска информация, изискана в процедурата. Доказахме, че имаме опит и капацитет да придобием и управляваме дружествата, които ЧЕЗ продава. Благодарим на целия екип от консултанти по сделката - адвокатска кантора Allen and Overy, нашите консултанти по английско право, Адвокатско съдружие Спасов и Братанов, и финансовия консултант Mane Capital, както и на партньорите от банковите и финансовите институции, всички от които работиха много професионално. ( ) Остава последният етап - сделката да бъде одобрена от антимонополния орган Комисия за защита на конкуренцията. Едва след това тя може да бъде финализирана и ние да станем собственик. След придобиването ще направим и търгово предложение до миноритарните акционери, съгласно изискванията на закона.  - \"Инерком\" участва самостоятелно в процедурата. Ще бъдем подкрепени единствено от уважавана банкова институция, която ще ни предостави кредит. Това ще стане на базата на конкретни критерии, свързани с нашия бизнес и кредитно досие.  Теменужка Петкова подава оставка заради връзки с купувача на ЧЕЗ Собствеността ни е напълно прозрачна и публично достъпна. Групата се състои от 9 компании, в които аз съм единствен или мажоритарен собственик. Това е факт от създаването на дружествата и може лесно да бъде проверено.  - Утвърдена практика е подобни придобивания да се финансират основно с привлечен капитал. По време на преговорите договорихме подкрепа за нашето участие в сделката от страна на голяма международна банка с висок кредитен рейтинг. Когато се използва привлечено финансиране, условията по споразумението с банката се финализират едва след избора на купувача. На този етап не можем да дадем повече информация, но сме предоставили всички необходими документи, касаещи финансирането на продавача ЧЕЗ. - \"Инерком\" притежава активи и кредитна репутация, които ни дадоха възможност да използваме привлечено финансиране. Активите на групата ни се оценяват на около 100 милиона лева. Приходите ни нарастват устойчиво със среден темп от около 30 процента през последните години. По предварителни финансови данни приходите на групата за миналата година са около 50 милиона лева и ще отчетем печалба от около 10 млн. от дейността си.  Гошке, честит ти АЕЦ „Козлодуй“, душа! И още за Гинка Дружеството, което ще придобие активите на ЧЕЗ след одобрението на КЗК, е \"Инерком България\" ЕАД и е част от нашата група. То бе създадено специално във връзка с придобиването на активите на ЧЕЗ. Това е утвърдена практика при подобни сделки, тъй като позволява прозрачност и ефективност на управление на бизнеса.  - Купуваме от ЧЕЗ един добре работещ бизнес и ще го развиваме устойчиво в интерес на клиентите и с отговорност към сигурността и стабилността на енергийната система. Познаваме добре енергийния пазар. Минали сме през всички промени до момента в сектора на производство на електроенергия от ВЕИ. Запознати сме с местните регулации и лицензионни изисквания към дружествата, които предстои да придобием. Познаваме международните тенденции и добрите практики в сектора. Електроразпределението и електроснабдяването са вероятно едни от най-регулираните бизнеси в България и подлежат на контрол от Комисията за енергийно и водно регулиране (КЕВР). В толкова регулирана среда компаниите работят в строго определени рамки. Като собственик \"Инерком\" ще задава стратегическите приоритети и посока за развитие и ще следи за стабилността и ефективността. За оперативното управление ще разчитаме в голяма степен на експертизата на мениджърите и служителите в компаниите, които ще придобием. Ще заложим на приемственост и експертност. Екипът на ЧЕЗ е с доказано висок професионализъм и опит. Това са над 3000 човека, които години наред се грижат за сигурността и качеството на доставките на електроенергия за всички клиенти на дружествата. За председател на Съвета на директорите на \"Инерком България\" поканихме Милена Стоева, юрист с дългогодишен опит в енергетиката. Тя е запозната с бизнеса, който придобиваме, работила е дълги години на отговорни позиции в дружества от групата на ЧЕЗ. - Осъзнаваме обществената значимост на бизнеса, който придобиваме. Нашата цел е в рамките на регулаторните изисквания да предоставим най-добра услуга на клиентите и да развиваме успешно дружествата в новите пазарни реалности. Знаете, пред енергийния сектор предстоят важни промени, свързани с пълната либерализация на пазара на електроенергия.  Ще работим, за да направим най-доброто предложение на потребителите и да разширяваме пазарното присъствие на дружествата. Планираме въвеждане на иновативни технологии на база утвърдени международни практики. Ще насочим инвестиции и в проекти, които водят до оптимизиране на оперативните разходи. Ще продължим добрите практики, свързани с развитие на човешките ресурси. Усилията ни ще бъдат фокусирани върху постигане на максимална сигурност на доставките и устойчив ръст на качеството на услугите. \"Инерком\" благодари за сделката за ЧЕЗ, не казва кои са банките Искаме да знаем гинките Теменужка Петкова подава оставка заради връзки с купувача на ЧЕЗ Гошке, честит ти АЕЦ „Козлодуй“, душа! И още за Гинка", "date": "2018.02.24", "title": "Гинка Върбакова с първо интервю: Сами сме. Очакваме само помощ от банка"}
{"url": "http://clubz.bg/64655-siderov_poznavam_vsichki_biznesmeni_predpochitam_izkustvoto", "text": "Волен Сидеров призова партньорите си Красимир Каракачанов и Валери Симеонов да се обръщат към него по-често като най-опитния. Той упрекна също и колегите си от ГЕРБ, че не се консултират достатъчно, не се вслушват и не се съветват с коалиционния партньор. Сидеров: Цветанов е бил само комсомолец, не комунист Той отбеляза, че в случая не показва его. Волен Сидеров даде и рецепта, за да е здрава управляващата коалиция между ГЕРБ и \"патриотите“: Теменужка Петкова подава оставка заради връзки с купувача на ЧЕЗ Дали Теменужка Петкова има основание да подава оставка като енергиен министър, тепърва ще научим, смята Волен Сидеров. Според него Петкова дължи на \"патриотите“ разговор като коалиционни партньори, в който да обясни по-аргументирано и по-задълбочено защо подава оставка. Нямаме претенции към поста на енергиен министър, нашите министри са ясни, категоричен беше Сидеров. Той определи като положителна готовността на премиера да обсъди с \"патриотите\" бъдещия енергиен министър. Сидеров заяви, че би могъл да посочи подходящи за поста хора, но не пожела да разкрие имена. „Премиерът Бойко Борисов разви качества през годините, натрупа опита, който вече му позволява да балансира по-добре, а това е много важно за един държавник. Успя да спечели доверие и одобрение в международен план, защото България обикновено е била пренебрегвана, сега като че ли е по във фокуса, разчита се на България като фактор”, отбеляза Волен Сидеров. На въпроса кой е истинският Волен Сидеров – този, който критикуваше навремето Борисов, или този, който в момента му партнира, лидерът на „Атака” отговори: „Животът е динамика. Ако някога съм критикувал, може би тогава той не е бил развил тези качества, ето, сега ги е развил и казвам добри думи”. Теменужка Петкова подава оставка заради връзки с купувача на ЧЕЗ", "date": "2018.02.24", "title": "Сидеров: Познавам всички бизнесмени. Предпочитам изкуството"}
{"url": "http://clubz.bg/64656-antibakterialnite_kyrpichki_i_sprejove_bili_bezpolezni", "text": "Британски специалист предупреди, че антибактериалните кърпички и спрейове за почистване са безполезни, съобщи в. \"Дейли мирър\". Според доктор Клеър Ланьон от университета Нортумбрия, родителите, които купуват подобни продукти, \"пилеят парите си\". Причината е, че бактериите могат да се размножават на интервали от 20 минути. Решението е доста просто. Сапунът е по-добър в почистването, защото съдържа съставки, които разрушават клетъчните стени на бактериите.  Доктор Ланьон проведе експеримент, при който откри \"рязко увеличаване\" на броя на бактериите само 12 часа, след като кухнята е била почистена с мокри кърпи.  \n\tТя обясни, че трябва да внимаваме като чистим \"рискови\" храни, като пиле, морски дарове и яйца, но е нормално да имаме бактерии вкъщи. Това е полезно за имунната ни система, а и да поддържаме дома си стерилен е невъзможно.", "date": "2018.02.24", "title": "Антибактериалните кърпички и спрейове били безполезни"}
{"url": "http://clubz.bg/64649-rado_qnkov_otpadna_oshte_v_kvalifikaciite_v_snouborda", "text": "Надеждите на България за по-призово класиране на зимните олимпийски игри в Пьончан угаснаха по-рано тази сутрин. Асът ни в сноуборда Радослав Янков отпадна още в квалификациите в паралелния слалом. Той не успя да стигне дори до осминафиналите. Общото му време 1:26,04 отреди на бившия носител на Световната купа 19-о място. Стартът трябваше да е в четвъртък, но бе отложен за днес заради атмосферните условия. Представителката ни при жените Теодора Пенчева остана 27-а с време 1:38,63 мин. ", "date": "2018.02.24", "title": "Радо Янков отпадна още в квалификациите в сноуборда"}
{"url": "http://clubz.bg/64647-sasht_mestqt_posolstvoto_si_v_erusalim_prez_maj", "text": "Съединените щати ще открият новото си посолство в Израел през май в Ерусалим, потвърди Държавният департамент на САЩ в изявление, цитирано от Ройтерс. Новината бе съобщена по-рано вчера от служител на администрацията на президента Доналд Тръмп, пожелал да запази анонимност. Държавният департамент потвърди и медийните твърдения, че откриването на посолството ще съвпадне със 70-ата годишнина от обявяването на създаването на държавата Израел на 14 май 1948 г. Посолството на САЩ ще се помещава временно в сградата в Ерусалим, където се извършват консулските операции, а до края на 2019 г. то ще се премести в нова пристройка. Съединените щати са започнали да търсят в града сграда, която да приеме за постоянно посолството им в Израел. През декември 2017 госина президентът на САЩ Доналд Тръмп призна Ерусалим за столица на Израел и обяви, че ще премести американското посолство от Тел Авив в този град.  Израелският премиер Бенямин Нетаняху приветства решението на американския президент Доналд Тръмп посолството на САЩ да бъде преместено в Ерусалим през май. Изявлението беше публикувано на сайта на израелското посолство във Вашингтон, предаде ТАСС. Той добавя, че \"благодари на президента Тръмп за неговото лидерство и приятелство\". През декември 2017 г. стопанинът на Белия дом заяви, че е дошъл моментът Ерусалим да бъде признат за израелска столица, и нареди да започне подготовка за преместване на американското посолство от Тел Авив там. В края на януари, на Световния икономически форум в Давос, Тръмп обеща, че още догодина в Ерусалим ще заработи \"неголямо\" американско посолство. Вчера ръководителката на пресслужбата на Държавния департамент Хедър Науърт заяви, че посолството в Ерусалим ще заработи още през май в сградата на местното американско консулство, а до края на годината площта му ще бъде разширена. Декларацията за независимост на Израел е приета на 14 май 1948 г. Статутът на Ерусалим е един от основните проблеми в израелско-палестинския конфликт. Постоянният представител на Израел в ООН Дани Данон приветства горещо решението на Тръмп за преместването на посолството в Ерусалим през май. Дипломатът видя в това свидетелство за \"нерушимостта на съюза\" и \"вечното приятелство\" между двете страни.  Естествено палестинската автономна власт разкритикува остро решението на Съединените щати да преместят през май посолството си в Израел от Тел Авив в Ерусалим. Това е  , каза пред Франс прес вторият човек в Организацията за освобождение на Палестина Саеб Еракат. Набил Абу Рудейна, близък сътрудник на палестинския президент Махмуд Абас, заяви пред Асошиейтед прес, че преместването на посолството на САЩ  , пише БТА.", "date": "2018.02.24", "title": "САЩ местят посолството си в Ерусалим през май"}
{"url": "http://clubz.bg/64630-bsp_opitva_da_se_otyrve_ot_sobstveniq_si_referendum_za_istanbulskata_konvenciq", "text": "На \"Позитано\" 20 днес ще се проведе пленум на БСП. Макар и формално в дневния ред да се съдържат въпроси най-вече на ниво местни структури, очаква се социалистите да обсъдят и два наболели въпроса - собственият им референдум за Истанбулската конвенция и свалянето на Валери Жаблянов от поста заместник-председател на Народното събрание. Както е известно, в края на миналия месец, лидерът Корнелия Нинова обяви, че партията смята да подложи спорния въпрос с ратифицирането на конвенцията на национално допитване. За целта социалистите събраха и внесоха 74 подписа, с което на практика стартираха процедурата. БСП внесе със 74 подписа искане за референдум Малко след Нинова обаче към инициативата за национално допитване по въпроса \"за\" или \"против\" конвенцията, се включи и вицепремиерът, съпредседател на Обединени патриоти и лидер на ВМРО Красимир Каракачанов. Каракачанов обаче реши да \"надгради\" идеята за допитване с въпроси за \"гей бракове\" и \"джендър понятия\". Каракачанов зове: Референдум срещу гей браковете и джендър понятията Междувременно в левицата са започнали да размислят за собствения си референдум, научи Клуб Z. Членове на партията са убедени, че ако той се осъществи, по време на информационната кампания, съпътстваща по закон всяко допитване до народа, ще започват да се изказват откровено ксенофобски тези. И оттам насетне левицата неизменно щяла да бъде свързвана с езика на омразата. Затова и на пленума щели да поставят въпроса дали БСП да не оттегли подписите си за иницииране на допитването. Така или иначе засега ГЕРБ замете темата с конвенцията \"под килимчето\", изпращайки текстовете за тълкуване в Конституционния съд. А КС няма законов срок за произнасяне. Отделно, в последвало тв интерво - в бТВ - Борисов даде заявка, че тя нама да бъде ратифицирана без да има национално съгласие. ГЕРБ се отърва от Истанбулската конвенция. Праща я в съда На пленума на Корнелия Нинова щял да бъде поставен и въпросът със свалянето на Жаблянов от зам.-председателския пост в парламента. Противно на очакванията, че ще бъде критикуван самият Жаблянов, автор на изречението за Народния съд като неизбежен и необходим, поместено в декларацията на социалистите против Луковмарш, критукувана щяла да е Нинова - за това, че е свалила спорното изречение, след като декларацията в първоначалния й вид вече беше сведена до медиите. Парламентът свали Валери Жаблянов от поста зам.-председател Според социалисти така Нинова само е раздухала скандала и е дала повод на ГЕРБ и част от \"патриотите\" да инициират свалянето на Жаблянов от ръководния пост в НС. Скандалът можело да се размине \"като всяко чудо - за три дни\". Иначе от левицата все още не са започнали със събирането на подписи за сезиране на Конституционния съд за противоконституционност на мотивите и процедурата, с която тази седмица бе гласуването отстраняването на Жаблянов. Очаква се това да стане следващата седмица. Каракачанов зове: Референдум срещу гей браковете и джендър понятията ГЕРБ се отърва от Истанбулската конвенция. Праща я в съда Парламентът свали Валери Жаблянов от поста зам.-председател", "date": "2018.02.24", "title": "БСП опитва да се отърве от собствения си референдум за Истанбулската конвенция"}
{"url": "http://clubz.bg/64627-ne_pravete_tova_vkyshti_sons_apollo_sa_otkacheni_muzikanti_video", "text": "Те ще свирят в Пловдив в Античния театър на 22 септември. Не, не са част от онази вакханалия за кубинки, черна тениска и яка кичара, включваща \"Джудас Прийст\" и \"Айрън Мейдън\". Не че на бащиците, които ще вземат участие Hills of Rock през юли, им има нещо... Но нека го кажем така: ако \"Джудас\" и \"Мейдън\" са еквивалент на Макдоналдс и Кинг Бъргър в метъла, абсолютните психо виртуози, от които е съставена Sons of Apollo, би трябвало да са нещо като  Палки долу пред Пат Торпи!  едва ли има нужда от представяне. Басистът, който тръгва от бандата на Дейв Лий Рот, за да добие световна слава с \"Мистър Биг\", в момента акостира в няколко супергупи. Трябва ли изобщо да го обсъждаме - просто вижте това:   Ричи с китарата... Само вижте кой (ВИДЕО) Sons of Apollo дава обещания да е може би най-симпатичният проект на Шиън, макар че в Клуб Z сме обсъждали и Winery Dogs. Идва ред на двойката от \"Дрийм Тиътър\" -  (кийборд)   (барабани). А ако имате 5 мин., забавлявайте се как тези музикални колоси (без басист и вокал) създават албума си. За Портной сме писали и друг път. Роденият през 1967 г. барабанист, наричан и \"най-ангажираният човек в рока\", има 30 (тридесет!) награди от сп.   . Тук идва сладкото. Китарист на Sons е Роналд Джей Блументал - или просто   Това е именно онзи китарист на Guns'n Roses, който вършеше поне толкова работа, колкото и уникалният DJ Ашба в \"пост-Слаш\" периода от 2006 до 2014 г. Ето го малко с Guns за разкош...   Слаш vs DJ Ашба: най-мелодичната война (ВИДЕО) Какъвто и комплимент да се каже за  китарата на Бъмбълфуут, все няма да е достатъчен. Sons of Apollo ще представят заедно с музикантите от Държавна опера-Пловдив под диригентството на  серия световни хитове, които ще бъдат избрани от феновете им в официално онлайн допитване. Портной нарича шоуто им  Има си хас. Нещо да ви липсва? Абе хора, забравихме певеца.   - как кой?! Вокал на \"Джърни\", Ингви Малмстийн, \"Талисман\", \"Транс-Сайбериън оркестра\". Ето го под собствена марка, изпълняващ Give In To Me на великия Джако: Пуерториканецът Сото идва години наред в Бургас, защото половинката му е... оттам. Супер виртуозите издадоха дебютния си албум  през есента и с него вече получиха редица престижни награди, след което съобщиха, че ще участва на няколко от големите европейски фестивали през лятото. Само преди дни бандата пусна клип на прекрасната Alive.   В нея показват, че може и да \"не пресолват\" с непрекъснато солиране. Е, в Coming Home показват друго...       Ричи с китарата... Само вижте кой (ВИДЕО) Слаш vs DJ Ашба: най-мелодичната война (ВИДЕО)", "date": "2018.02.24", "title": "Не правете това вкъщи: Sons of Apollo са откачени музиканти (ВИДЕО)"}
{"url": "http://clubz.bg/64648-kakvo_e_obshtoto_mejdu_sankt_peterburg_lajpcig_shyndjyn_i_plovdiv", "text": "Вторият по големина град в България Пловдив, който съществува от над 8 000 години, и в който животът не е прекъсвал от времето на каменно-медната епоха, е побратимен с 27 града от цял свят. Това каза за БТА Пламен Панов, експерт \"Международно сътрудничество\" в община Пловдив. По думите му идеята за побратимяването на градовете е създаване на приятелство за партньорство, обмяна на опит и практики в различните сфери на обществения живот.  Миналото на Пловдив може да се проследи от праисторията до наши дни, тъй като първите неолитни поселения в границите на днешния град започват от шестото хилядолетие пр. н.е. Той е сред най-древните постоянно обитавани градове в света - по-стар от Рим, Атина, Картаген и Константинопол, съвременник е на древната Троя. По думите на Панов само това е достатъчно ръководството на града да търси начини за неговата реклама първо като богата туристическа дестинация, второ - като добро място за бизнес инвестиции и не на последно място - един съвременен европейски град, в който си дават срещи хиляди млади хора, които учат и работят в него.  Тъй като градът се намира на много важен кръстопът в Европа, който свързва Европа с Азия, всяка епоха е оставила в него освен елементи от културата си, но и представители на етносите, които са живели през всичките години. Затова днес, освен българи, в него живеят и турци, гърци, арменци, евреи и цигани, добави Пламен Панов. Етническата палитра става още по-голяма, ако към това се прибавят и представителите на различните държави от 5-те континента, които учат в пловдивските висши учебни заведения. Толкова пъстър е градът и по отношение на религията. В него преобладава източното православие, но има католическа църква с двете й течения, арменско-апостолическо изповедание, протестанти /баптисти, петдесятници/, мормони, адвентисти. Има мюсюлманска и еврейска общност. Изобщо - храмове на всички религии.  Пловдивските градове-побратими са от държави от петте континента и се поддържат много активни връзки с повечето от тях, каза още Пламен Панов. Едни от първите, с над 40-годишна история на приятелство, са японският град Окаяма и германският Лайпциг. От онова време са договорите с Бърно /Чехия/, Познан /Полша/, Санкт Петербург /Русия/. Най-активна и в двете посоки е връзката с Окаяма, с който Пловдив обменя периодически както бизнес и културни делегации, така и младежки групи. Двата града са членове на ЮНЕСКО за учещи градове.  Макар и от няколко години, активен е и договорът с китайския град Шънджън, с който договарянето започна с голям двустранен бизнес форум в Пловдив. Панов припомня, че китайците се побратимяват само, когато намерят за това безупречна логика. Връзките са достатъчно интензивни и заради открития в Шънджън туристически и бизнес офис на Пловдив.  Добри контакти градът поддържа и със своя побратим от Македония - Охрид. С него непрекъснато се извършва обмен на делегации и туроператори по повод туристически форуми, както и гостувания за големи празници. Регионалният туризъм е основната тема и при взаимните разменни гостувания със Солун. Обмяна на практики се направиха и с град Тегу, петият по големина в Южна Корея, където председателят на Общински съвет - Пловдив Савина Петкова представи добрите практики за управление на водните ресурси в градска среда.  Панов припомни и предложение на кмета на града Иван Тотев към Фондация \"Пловдив 2019\" - да поканят за участие в програмата на проект \"Пловдив - Европейска столица на културата 2019\" и побратимените градове. Тяхното участие ще даде допълнително надграждане на кандидатурата ни на световно ниво, смята Тотев.  Въпреки че не е правен акт, подписването на \"договор или споразумение за побратимяване\" служи за създаването на дългосрочни взаимоотношения на доверие. Формата и съдържанието му не са строго определени и могат да бъдат променяни в зависимост от спецификата на партньорството, което се създава и според намеренията и желанията на подписващите го страни. Този документ може да се нарече договор за побратимяване, харта, споразумение за сътрудничество или за партньорство, но той влиза в сила след решение на Общинския съвет. След това той може да бъде формално подписан пред гражданите на специална церемония, като двете страни поемат съвместни ангажименти, но те нямат юридическа стойност и не водят до правни последствия.", "date": "2018.02.24", "title": "Какво е общото между Санкт Петербург, Лайпциг, Шънджън и... Пловдив?"}
{"url": "http://clubz.bg/64646-trymp_za_siriq_tova_koeto_pravqt_rusiq_i_iran_e_pozor", "text": "Президентът на САЩ Доналд Тръмп нарече \"срамно\" поведението на Русия и Иран в Сирия, предаде Франс прес. На съвместна пресконференция в Белия дом с австралийския премиер Малкълм Търнбул той спомена интензивните бомбардировки от страна на сирийските правителствени сили срещу бунтовническия бастион край столицата Дамаск Източна Гута, при които през последните дни бяха убити стотици хора. Съветът за сигурност на ООН отложи гласуването на резолюцията за 30-дневно спиране на огъня в Сирия, предадоха агенциите, като се позоваха на дипломати. По думите му членките на Съвета за сигурност са се опитали да съгласуват документа още вчера, но не са успели да уредят всички спорни въпроси. Кувейтският дипломат Мансур Утейби, ротационен председател на Съвета за сигурност през февруари, заяви, че основните противоречия са свързани с точката в проекторезолюцията, в която се определят сроковете за влизане в сила на примирието и неговата продължителност. САЩ: Русия е отговорна за опустошенията в Гута Тридесет и двама души са били убити днес при бомбардировки на Източна Гута, последния бастион на сирийските бунтовници край столицата Дамаск, предаде Асошиейтед прес, като се позова на опозиционни активисти. Агенцията отбелязва, че с това общият брой на загиналите в района от неделя е достигнал 462. Според опозиционни активисти целта на масираните бомбардировки е да подготвят сухопътна офанзива на сирийските правителствени сили за превземане на Източна Гута. Бунтовническият бастион е един от първите райони в Сирия, въстанали през 2011 г. срещу режима на президента Башар ал Асад, припомня АП.  На пресконференцията Тръмп говори и за заплахите от ядрените амбиции на Пхенян. Американският президент даде да се разбере, че Съединените щати ще преминат към \"фаза две\", ако санкциите срещу Северна Корея не проработят, предаде Ройтерс. Той обаче не уточни какво има предвид. Президентът на САЩ отбеляза, че   В същото време той изрази оптимизъм, че санкциите срещу Северна Корея ще проработят.  ", "date": "2018.02.24", "title": "Тръмп за Сирия: Това, което правят Русия и Иран, е позор"}
