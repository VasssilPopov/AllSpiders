{"url": "http://clubz.bg/72341-ponedelnik_den_na_nacionalen_traur_zaradi_katastrofata_do_svoge", "text": "Това съобщи министър-председателят Бойко Борисов на фейсбук страницата си след тежката катастофа. 15 загинаха , а поне 27 са ранени след катастрофата на група екскурзианти от Божурище малко преди балканския град. Движението по Искърското дефиле е спряно.  изразява най-искрените си съболезнования към семействата и близките на загиналите при тежката катастрофа край град Своге, съобщиха от прессекретариата на държавния глава. Във връзка с трагичния инцидент президентът  по случай отбелязването на 141 години от Шипченската епопея.тази вечер в град Габрово. Председателят на Народното събрание   изразява най-дълбоки съболезнования към семействата и близките на загиналите при тежката катастрофа с автобус в близост до Своге, съобщиха от пресцентъра на Народното събрание. “Покрусена съм от новината за ужасяващия пътен инцидент, при който загинаха български граждани”, заявява Цвета Караянчева. Тя изразява своето съчувствие и искрената си съпричастност. Председателят на парламента пожелава бързо възстановяване на ранените граждани. Съболезнования във фейсбук написаха и от манастира Седемте престола - мястото, където е била групата туристи:      ", "date": "2018.08.25", "title": "Понеделник - ден на национален траур заради катастрофата до Своге"}
{"url": "http://clubz.bg/72333-mvr_proverqva_katastrofa_s_uchastieto_na_bashtata_na_rumen_radev", "text": "Инспекторатът на МВР и Главна дирекция Национална полиция извършват проверка, във връзка с пътен инцидент в Харманли, в който е участвал бащата на президента Румен Радев Георги Радев. Това съобщи БНР. Леката катастрофа е станала на 17-ти август. Според информацията до момента, при произшествието е пострадал леко човек в инвалидна количка. В момента проверката изяснява всички факти около случая, както и действията на местната пътна полиция. Има подозрения, че местните органи на реда са наравили опит да потулят инцидента. Произшествието не е отразено в бюлетина на МВР. Като причина от полицията изтъкват, че е имало само материални щети, а пострадалият инвалид бил само одраскан, съобщава бТВ. За този инцидент, в който е участвал бащата на президента Румен Радев, за това пътнотранспортно произшествие в прокуратурата в Харманли не е докладвана, каквато и да е информация. За инцидента \n\tпрокуратурата получава информация едва днес и то само от медиите. Това каза пред \"Фокус\" говорителят на главния прокурор Румяна Арнаудова. Тази проверка ще се извърши от прокурор от Окръжната прокуратура в Хасково и ще бъде в две направления. И допълни:", "date": "2018.08.25", "title": "МВР проверява катастрофа с участието на бащата на Румен Радев"}
{"url": "http://clubz.bg/72336-tolkova_godini_sym_bil_shef_na_vvs_sigurno_i_az_imam_vina", "text": "За съжаление инцидентите със самолети в страната се случват по време на тренировка. Така премиерът Бойко Борисов коментира инцидента, при който военнотранспортен хеликоптер преряза жици на електропровод и кацна аварийно край Цалапица. Това каза премиерът и допълни, че подобни случаи има и в други държави. Шеф на ВВС бе президентът Румен Радев. Борисов коментира темата при инспекция на ремонта в Професионалната гимназия по селско и горско стопанство в Кърджали. За обновяването на училището правителството отпусна 1,3 млн. лв. по Оперативна програма \"Региони в растеж\" В момента ремонтни дейности в града текат в още 6 училища за 9 млн. лв. Общо 13 млн. лв. са отпуснатите средства за образователна инфраструктура само в гр. Кърджали.", "date": "2018.08.25", "title": "\"Толкова години съм бил шеф на ВВС, сигурно и аз имам вина\""}
{"url": "http://clubz.bg/72330-tam_kydeto_v_nebeto_letqt_pecheni_pileta", "text": "Това е страната, известна не само с безбройните деликатеси, които щедро предлага, но и като страна, в която трудът и прилежанието са греховни занимания – най-голямата добродетел е наслажданието от живота, не изискващо полагането на никакви усилия.  Старостта пък не е нито порок, нито проблем – на разположение е подмладяващ фонтан, от който всички излизат на 18. Естествено, че подобна страна-утопия извън художествените произведения няма, но пък в тях тя присъства до такава степен, че доказва колко много очаквания се отправят към съществуването на точно такъв рай, и то не само в миналото, но и в наши дни. Schlaraffenland на немски, Cockaigne на английски, Paese di Cuccagna на италиански, Pays de Cocagne на френски (където са най-близо да сбъдването на мечтите, защото наричат така реалната област Lauragais южно от Тулуза ) днес е понятие, използвано за описание на рая, в който никой не работи, а храната, при това преминала термична обработка, е на една ръка разстояние или дори по-близо. В страната и така живеят в доволство, в ситуация, в която принципно всичко е достъпно по всяко време. Но и защото днес мнозина полагат много повече грижи за тялото си и за това, с което се изхранват“.  Това е само едно от възможните мнения – оттам нататък различните хора си представят страната-утопия различно и за новопристигналия в Германия сириец, например, е важно пътят на децата му до училище да не крие опасности, а самият той да намери добра работа и да стане част от обществото. Докато запитана за мнението ѝ коренячка-германка споделя, че в Европа така и така се живее в един вид Шларафия, но европейците са работили здраво за достигането на този стандарт, респективно са го заслужили.  Парадоксът е, че Шларафия е тъкмо страната за тези, които по никакъв начин не влизат в схемата на успеха, стандартна за съвременното общество:  мързеливците и поспаланковците, които получават за всеки час сън по една сребърна монета, а за всяка прозявка – златна. Този, който е най-добър в спането, яденето и пиенето, става граф, а най-най-мързеливият – цар. Същевременно изследователите на темата в Германия не е да не откриват шларафоподобни обстоятелства в актуалното състояние на нещата – при положение, че рекламата, например, гарантира полагането на все по-малко усилия за получаването на това или онова. Или ако се има предвид с колко повече от планираното си тръгват купувачите от големите магазини. Подмладяващ фонтан няма, но има пластична хирургия, а разните висши мениджъри или професионални футболисти взимат възнаграждения над царските. \n\tВпрочем – ако в Германия днес се спомене Шларафия, първата асоциация задължително е свързана с известна марка матраци с това име. Но има и друга Шларафия – обединение на почитащите изкуството и хумора господа, за които насладата от живота е  приоритет. Те се гласят за срещите си в специални тоалети, далечно напомнящи рицарските доспехи, пеят тематични песни и се кланят на бухала-герб като символ на мъдростта, хумора и добродетелта. Девизът им е „In arte voluptas“ (в изкуството се крие удоволствието). Отричат да имат нещо общо с организации като масонската, дистанцират се и от карнавалните  дружества – макар да им харесва да се маскират и веселят. В 99 процента от случаите го правят насаме, рядко се появяват пред публика. Извън местата, в които се събират, могат да бъдат разпознати единство по иглата с бяла перла, която носят на левия си ревер. Или по стикера с намигващ бухал, репнат на автомобила. Собствената им статистика твърди, че имат дружества в 259 градове по света, активните шларафи са около 10 000 .  ", "date": "2018.08.25", "title": "Там, където в небето летят печени пилета"}
{"url": "http://clubz.bg/72339-levski_pobedi_etyr_s_21", "text": "\"Левски\" победи \"Етър\" с 2:1 в мач, игран във Велико Търново. Така това е четвъртата поредна победа за \"сините\" от София под ръководството на Славиша Стоянович, като отборът ще бъде начело на класирането и след шестия кръг. \"Левски\" бе по-активния отбор още през първото полувреме. В 16-тата минута Кабрал проби отляво за Левски и върна към Мариани, който разтресе напречната греда на вратата на \"Етър\". Топката падна около гол линията, но не бе зад нея с целия си обем. В 26-тата минута \"Левски\" стигна до гол. Габриел Обертан отне топката по крилото, напредна отляво и подаде на чиста позиция на Кабрал, който успя да я вкара във вратата. Веднага след гола \"Етър\" се активизира. Първо Крум Стоянов направи пробив, който обаче завърши със слаб удар. Малко след това Даниел Младенов падна в наказателното поле на \"Левски\" след контакт с Иван Горанов. Реферът обаче не даде дузпа. В 44-тата минута \"Левски\" вкара и втори гол чрез Станислав Костов. Второто полувреме започна с натиск на \"Етър\", който обаче бе поскоро хаотичен. Все пак в 63-тата минута \"Етър\" вкара гол чрез Флорент Боджадж след пробив на Даниел Младенов. 15 минути преди края на мача на терена се появи Паулиньо, който смени Мариани. Неговото присъствие чувствително освежи атаката на \"Левски\". В добавеното време Даниел Малденов (\"Етър\") отправи още един опасен удар, но вратаря на \"Левски\" Полачек спаси.", "date": "2018.08.25", "title": "\"Левски\" победи \"Етър\" с 2:1"}
{"url": "http://clubz.bg/72334-rumen_radev_politicheski_sharlatani_prenapisvat_istoriqta", "text": "Уважаеми г-н заместник-председател на Народното събрание, Уважаеми народни представители и представители на политически партии, Уважаеми представители на местната власт, кметове, областни управители, Ваши превъзходителства, Господа генерали, офицери, сержанти и войници, Скъпи сънародници, Вече 141 години българите гледаме към този връх с преклонение. Никой не ще го рече по-добре от Вазов: див, чутовен връх, на който шепа български и руски храбреци оставиха костите си, за да възкръсне България. И днес хиляди сънародници от четирите краища на Родината отново сте тук, за да си припомним как от кървавия мъх разцъфтя най-светлият национален идеал. На Шипка всички вие преподавате урок по история на цяла България. В последните десетилетия немалко бе сторено, за да бъде изтрита и пренаписана тази история в услуга на политическите шарлатани от ново време. Както и преди няколко месеца, в мартенския сняг, тук отново сте хиляди. И както Вазов казва, с вашето присъствие на този легендарен връх, вие \"строшавате на клеветата зъбът\". И това не е празен патос, защото залогът на нашата почит към истината и историята, уважаеми дами и господа, е нашето достойнство. През годините патриотизмът беше отричан, но днес народите отново се обръщат към себе си, изправени пред заплахата от историческата амнезия и загуба на идентичност. Това е критичен и рискован исторически момент. Защото предизвикателствата на днешния ден лесно могат да подхранят агресивния национализъм и ксенофобията. В такъв момент за нас, българите, е важно да черпим вдъхновение от просветения патриотизъм на възрожденците: отворен към света, но уверен в своята сила и достойнства. Той ще пребъде благодарение на вас, опълченците на историческата памет, които сте тук отново! Към всеки един от вас, носителите на историческата ни памет, е моята искрена човешка признателност. Вечна памет за героите на Шипка! Да живее България!  ", "date": "2018.08.25", "title": "Румен Радев: Политически шарлатани пренаписват историята"}
{"url": "http://clubz.bg/72335-papata_se_zareche_da_sloji_kraj_na_seksualnoto_nasilie_v_cyrkvata_na_kakvoto_i_da_e_cena", "text": "В Дъблин папа Франциск се зарече на \"каквато и да е цена\" да сложи край на сексуалното насилие, \"този бич в Църквата\", съобщава Ройтерс. Това е първата визита на глава на Католическата църква в Ирландия от 39 години, съобщава Ройтерс. Франциск пристигна в една силно резервирана държава, с общество, което е силно променено от последното посещение на папа - на Йоан Павел Втори през 1979 г.. \"Провалът на църковните власти - епископи, висши духовници, свещеници и т.н. - адекватно да реагират на тези отблъскващи престъпления, е предизвикал гняв и остава източник на болка и на срам за католическата общност\", продължи Светият отец. Един от оцелелите Колм О'Корман, който е едно от лицата на кампания за разкриване на истината за случилото се, смята, че папата е пропуснал да говори за ролята на Ватикана в прикриването на престъпленията.   Днес Ирландия вече не е силно католическата държава, която беше през 1979 г., когато и разводът, и контрацептивите бяха незаконни. Наскоро страната на референдум одобри абортитите, преди няколко години и гей браковете. С огромно мнозинство ирландците одобриха абортите Броят на посрещачите на папата по улиците или тези, които ще се присъединят към него по време на молитвите, се очаква да достигне едва една четвърт от 2,7-милиона, които приветстваха папа Йоан Павел Втори през 1979 г. Това показва как скалата, която някога представяваше ирландският католицизъм, започва да се пропуква силно. Визитата на папата започна с посещение при президента на страната Майкъл Хигинс, който съобщи, че е обсъждал с Франциск въпроса за страданията на насилените деца. В неделя папата отива в Нок, малко селище в западната част на страната, което е силно религиозно и всяка година посреща над 1,5 поклонници от цял свят, и ще завърши посещението си в меса в Дъблин. 500 хил. билета за събитието бяха бързо разпродадени, макар че неизвестен брой от тях бяха купени от група за бойкот на визитата, която призовава да се купуват билети, но да не се присъства на месата. Очакват се и протести. Хладно посрещане и протести очакват папата в Ирландия Хладно посрещане и протести очакват папата в Ирландия", "date": "2018.08.25", "title": "Папата се зарече да сложи край на сексуалното насилие в Църквата на \"каквото и да е цена\""}
{"url": "http://clubz.bg/72325-selqninyt_ne_e_mojel_da_vleze_v_grada_ako_ne_plati_taksa", "text": "Данъчната политика на София в първите години след Освобождението крие много интересни моменти. Периодът е уникален, тъй като в общи линии новата управа е в позиция да изгради рамка на бюджета от нищото. Въпросите, пред които е изправена, са ключови - кои отношения да се регулират, какво да се облага и с какво да се захване общината на първо време. В тази статия няма да представим пълна рамка на данъчната политика от онова време, а по-скоро ще откроим някои моменти, които разкриват духа на времето и дискусиите в общинската управа. Фокусът попада върху годините на „кипеж” непосредствено след Освобождението, а основният източник е книгата на Петър Мирчев „Кипежът. Книга за София 1878-1884” – ползвани са големи извадки от книгата, тъй като нейният език много добре предава духа на времето. За да вкараме нещата в подходящия контекст, е важно да уточним, че тогава София е била с население от под 20 хил. души, макар и то бързо да е растяло в годините след Освобождението. Предизвикателствата пред благоустройството на града са били огромни –  На фона на всичко това най-трудният въпрос при гласуването на първата смета (бюджет) на Софийска община бил именно осигуряването на приходи. В желанието си да се заловят с много градски въпроси, първата мисъл на съвета била да се   Но кои са тези работи? Как да се определи кои дейности и с колко да се обложат? Решението било всеки общинар да направи „с отворени очи” обиколки из чаршията и след няколко дни да каже от кои занаяти по колко според него е прилично да вземе общината. Така и се приели таксите в първата сметка на общината (11 януари 1879 г.). Едни отчели оживлението на сарафските дюкяни и предложили голяма такса, други видели, че повече  кръстосвали по улиците. Имало и общинари, които много държали на  (глобяването), тъй като разпоредби на общината се нарушавали – по-нататък ще разгледаме и налаганите глоби. Най-много приходи в тези години обаче идвали от  . Тази данъчна тежест на практика е разделяла града от селото. Селянинът не е можел да влезе в границите на града, за да стигне до градския пазар, ако не заплати такса на входа. В общинския бюджет за 1882 г. например, при общи приходи от близо 325 хил. лв. от бариерно право определили 150 хил. лв. Интересното е, че до окончателното премахване на бариерното право (някъде след Първата световна война), то се събирало от частни закупчици – предприемачи. Последното нищо чудно да е свързано и с някои негативи в настроенията спрямо „предприемача” у нас – навремето той не е бил откривател, а по-скоро закупчик на право и данъчен. В бариерното право имало и една надменност към шопа. По-старите софиянци ясно си спомняли мъчителните срещи на предприемача-закупчик на това право със селяните: Случвало се общината да е подписала калпав договор с предприемача, макар да е имало разписване на конкретни такси (например за „коли, натоварени със стоки, що се продават от колата – двадесет сантима”) и предприемачът често да злоупотребява и нарушава правилата. Взимал пари и за коли, които били само със сено за воловете или дори за празни коли, в които обаче имало хора. Последното накарало общинаря от  да се провикне: „Нали бариерното право е върху цената. Да каже предприемателят каква е цената на человека?”. Предприемачът взимал такса и от хора, които влизали в града с дисаги. Нещо повече, секретарят на съвета прочел писмо от руския генерал-инспектор Грим, в което последният се оплаквал, че на бариерата бил оскубан с бариерно право за сабята си. В стаята се разнесло: „Тю, тю, брей!!” (тогава се пишели такива неща в протоколите). В крайна сметка  и общо взето правилникът очертал рамките си. Случил се обаче интересен спор. От бариерно право били освободени продуктите и питиетата, внасяни за двореца. Строителят, който по това време ремонтирал двореца, научил за отстъпката и сам решил да разшири обхвата на облекчението, та не плащал „ни петак” за строителните материали, доставяни от чужбина и страната, когато те преминавали през градската бариера. Кавгата се разлютила до бой, вследствие на което общината посветила заседание на казуса. Решили, че предприемачът по ремонта трябва да си плаща бариерно право, защото „никой не можел да приеме, че няма разлика между строителните материали от една страна и унгарските салами, чешките бучки захар и френското шампанско, от друга.” Кметът завършил заседанието с думите: В крайна сметка приетите правила заработили и се обособили  Между другото, по старата спогодба общината трябвало да изгради крайградски шанц (вал) и да се влиза само през определените шосета. Такъв вал не е издигнат и бивш предприемач осъдил общината, която му платила близо 37 хил. лв. В новите правила общинарите записали, че „предприемателят треба да има човеци, та бавенето да не трае повече от пет минути.” Предприемачът бил задължен „да настави хората си да бъдат сякога и пред всички добри”. Кметът помолил за поправка в крайната дума: Градът гъмжал от амбулантни продавачи, а сред неспирната врява общински служители събирали такси на крак, за деня. Ставали и шумни гонитби, а общината „проявявала строгост и търпение, за да привикне амбулантът да отваря кесето”. Голяма част от търговията ставала по улиците, а не в дюкяните – „на табли, в колички или наредени на земята, продавали манифактурни стоки, рязан тютюн и цигарени книжки, калпаци, фесове, сладки, лешници, фъстъци, сапун, шекерчета...”. От всички общината вземала по един лев. Някои обаче се изхитряли и се сдружавали, като изнасяли орташки на пазара големи количества стока. Как да ги обложат и тях? Общинарите намерили решение:  разсъждавал съветът. Имало и други подобни находчиви решения. Освен таксите за „пайтони и дрожки” общината наредила да се взема „от конье за лукс – по 10 лева, а от ония арабаджиите – по 2 лева”. Но кога един кон е от лукс? Когато е от сой ли, от раса ли? – питали заинтересовани граждани. Общината пояснила:  През 1884 г. кметът предложил да се обложат инженерите и архитектите. Те не били много и нищо чудно това предложение да е вследствие на някоя кавга. Адвокатите обаче спасили инженерите и архитектите: „Не се намира за уместно да се налага на означените лица някаква такса, както не се налага на адвокатите”, така стои в протокола. На следващата година пък, от 1885 г., софиянци вече пият витошка вода, докарана с чугунени водопроводни тръби. От същата година общината започнала да събира пари за водата – предвидили приходи от хиляда лева от „продажбата на вода”. Още в първите години след Освобождението общинарите насочили вниманието си и към други дейности – . На пръв поглед това не били чаршийски доходи. Хората привикнали да се веселят, което „приляга на една свободна и радостна страна”. Но има и друг поглед – „зад шареното перде на веселбата общинарите виждат машинките на алъш-вериша, големите печалби”. Бързо забавите влизат в данъчния капан, в т.ч. една повсеместно разпространена тогава търговия – проституцията. В бюджета за 1882 година за пръв път стои  Бардаците били законни и носили данъчни приходи, но съдържатели и персонал в тези домове били здраво захванати от много страни – те са „картотекирани, морално унижени, финансово обложени, санитарно поднадзорни и пр.” Въведени били специално разчертани на графи големи табаци, в които нанасяли пълни сведения за професионалната заетост на момата през месеца. В бюджета имало щатна длъжност  по публичните домове. Различните правила и глобите също са особено любопитни. Така например дори просяците са били регулирани. Градът бил пълен с просяци, а идвали такива и от Сърбия и Австрия – последните „още от границата питали за кмета” да получат разрешение да просят из града. На 7 август 1880 г. общинарите решили: Глобите могат да се намерят в щрафната книга на общината, която разкрива нарушенията на гражданите на новата столица – повечето свързани с търговски практики или неприлично поведение. Ето някои глоби от периода 13 февруари до 4 август 1878 г.: Това в общи линии е бил данъчният дух на столицата в първите години след Освобождението. Общинската каса се е пълнила от бариерното право за стоките, които влизат в града, от облагане на търговци и занаяти, както и от данъчния капан за кефове и забави. Всъщност основата на данъчната политика тогава не била много по-различна от съвременната, а именно – да се обложи по възможност „всяка работа, що носи кяр”.", "date": "2018.08.25", "title": "Селянинът не е можел да влезе в града, ако не плати такса"}
{"url": "http://clubz.bg/72340-tejka_katastrofa_v_blizost_do_sofiq", "text": "Тежка катастрофа стана по пътя София-Своге в съботния следобед. 13 души са загинали при катастрофата, а още двама при транспоритирането им. Издирват се още хора, пострадали при инцидента и тече спасителна операция. Ранените са 27 Според разкази на очевидци автобус с пътници е паднал в река Искрецка при силна буря в района. Тежкият пътен инцидент затрудни движението по пътя София - Своге в района на Лесков дол. Това съобщиха от  Агенция \"Пътна инфраструктура\" и МВР.  Автобусът се е ударил в няколко автомобила. В него са пътували туристи. Той е   потвърди кметът на Божурище Георги Димов. Автобусът се е връщал от екскурзия в манастира Седемте престола - над Елисейна. Към на около 2 км преди града, в посока от София, съобщи МВР. Според полицията автобусът е излязъл извън пътното платно, преобърнал се е и е паднал на площадка под нивото на пътя. На мястото на инцидента пристигнаха 21 линейки и екипи на пожарната. Според информацията до момента автобусът е бил пълен и се е обърнал по таван. Имало е сблъсък между него и два или три автомобила. Автобусът вероятно е бил обхванат в пламъци. Пострадалите, които бяха превозени към болници в София, са в тежко състояние. Здравният министър Кирил Ананиев уточни, че пострадали са настанени в болниците \"Пирогов,\" \"Св. Анна\" , \"Царица Йоанна\", Военномедицинска академия, осигурена е кръв от всички групи. В момента в \"Пирогов\" по 6 различни случаи работят различни екипи според характера на нараняванията, каза министърът. Травмите са съчетани: наранени крайници, гръден кош , фрактура на гръбнака, коментира проф. Габровски от спешната болница. Той предположи, че ще са необходими поне 24 ч., за да има трайна информация за състоянието на пациентите, което в момента се променя постоянно. Според заместник-транпортния министър Ангел Попов фирмата-превозвач \"Мобилус 5\" е с изрядна документация. Фирмата е с валиден лиценз до 2027 година, шофьорът на автобуса също притежава всички необходими документи за правоспособност. Мобилус - 5 ООД\" е регистирана през 2001 г. и е финансово стабилна по данни на ведомството. През май миналата година фирмата е минала през комплексна проверка и не са открити нарушения. Тя разполага с 6 автобуса. Кметът на Божурище каза пред Нова тв, че дружеството е малко и няма пари за скъпи и нови превозни средства. Горещ телефон за връзка на близките на пострадалите е отворен в ОДМВР-София, съобщиха от пресцентъра на МВР. На   роднини на пострадалите могат да потърсят информация за настанените в столичните болници за оказване на медицинска помощ. Обходният маршрут в посока София е Своге – Искрец – Бучин проход, а в посока Своге – път II-18 – Околовръстен път – Костинброд – Бучин проход.", "date": "2018.08.25", "title": "Тежка катастрофа в близост до София"}
{"url": "http://clubz.bg/72338-avstrijskata_vynshna_ministyrka_ne_ochakvah_putin_da_dojde_na_svatbata", "text": "Министърът на външните работи на Австрия Карин Кнайсъл не очаквала, че президентът на Русия Владимир Путин ще приеме поканата й да присъства на нейната сватба. Това каза Кнайсъл днес в ефира на телевизионната и радио група О Ер ЕФ, предаде ТАСС, цитирана от БТА. По думите на австрийската външна министърка тя не е поддържала с руския президент \"продължителни приятелски отношения\", но на времето е имала с Путин \"няколко интересни разговора\". Тя допълни, че въпреки присъствието на руския политически лидер сватбата й е била \"събитие от частен характер\". \"Това беше прекрасен празник, който освен това оказа положителен ефект върху развитието на туризма в страната\", допълни министърката. На 18 август Путин бе сред гостите на церемонията по бракосъчетаването на Карин Кнайсъл и финансиста Волфганг Майлингер в австрийската провинция Щирия. След това той замина за Берлин за преговори с германския канцлер Ангела Меркел.  Изненадващата поява на Путин на сватбата на Кнайсъл възмути опозиционните партии в Австрия, които коментираха руската намеса в украинския конфликт, информира ДПА", "date": "2018.08.25", "title": "Австрийската външна министърка: Не очаквах Путин да дойде на сватбата"}
{"url": "http://clubz.bg/72332-razkriti_sa_chetiri_nezakonni_cigareni_fabriki", "text": "Полицията и прокуратурата са открили мрежа от четири незаконни цигарени фабрики. Това съобщи окръжният прокурор на Пловдив Румен Попов. Две от фабриктие са в Дупница, една в Тутракан и една в Горна Оряховица. Фабриките са били оборудвани с най-модерна техника. Печатницата, която е осигурявала картон за кутиите, се намира във Варна. Собственикът ѝ е срестуван. Задържани са и двама души в Пловдив, които са демонстрирали доста висок стандарт на живот, без да могат да докажат трудова дейност. Те ръководели производството и набирали работници. Количествата са били пласирани у нас и в чужбина, а качеството на цигарите било много близко до оригиналните. Румен Попов обясни, че законът е несъвършен по отношение на този вид дейност, защото могат да бъдат обвинени само хора, които в момента на акцията са заварени да произвеждат или транспортират цигари без бандерол. Инвестицията, която е направена във фабриките за цигари, е много голяма. Само в една от фабриките е над 3.5 млн. лв. По време на работа са задържани 23-ма работници, а четирима от тях вече са пуснати под гаранция.  За този труда си работниците са получавали по 1500 лв. заплата.", "date": "2018.08.25", "title": "Разкрити са четири незаконни цигарени фабрики"}
{"url": "http://clubz.bg/72324-neobiknovenoto_uchilishte_na_kral_djejms", "text": "Ако погледнем отвъд океана, отминаващото лято отново принадлежи на Леброн Джеймс. Той и неговият \"Кливланд Кавалиърс \" пак загубиха финала за титлата на Националната баскатболта асоциация от \"Голдън Стейт Уориърс\". Но в края на Световното по футбол Леброн подписа договор с \"Лос Анджелис Лейкърс\" за 154 милиона долара и напомни защо е наричан Краля. Джеймс продължава да критикува остро Доналд Тръмп, който не му остава длъжен. Дори първата дама Мелания Тръмп се застъпи за спортиста. Не го направи просто така и заради едното име - Леброн си го заслужи. Мелания застана срещу Доналд заради Леброн Джеймс На 31 юли спортистът откри училище в родния си град Акрон, щата Охайо, наречено I promise (\"Обещавам\"). На церемонията той каза, че това е най-важният проект в неговия живот - след семейството. Една сбъдната мечта. Не е първият успял човек, който отваря школо в Америка, няма да е и последният. Но начинанието му е много внимателно обмислено и не е просто пиар акция. То е различно от всички останали от този род. По-долу ще разберете защо е така. Нека караме поред. Роденият на 30 декември 1984 г. Леброн Джеймс е имал много проблеми в детството си. Майка му Глория Мери Джеймс го е родели на 16 г. и той е израснал без баща. Не е потвърдено напълно кой е таткото на Леброн. Медиите в САЩ считат, че това е Антъни Маклелънд, човек с криминално досие, дълго, колкото баскетболната визитка на Джеймс. Този човек не е бил част от живота на Леброн в детството му. И сега не е. Глория и синът й са обиколили най-опасните и бедни квартали на работническия Акрон. Майката трудно успявала да се задържи дълго при един работодател и е трябвало да се местят от дупка в дупка. Понякога тя не е могла да плаща месечен наем от 17 долара. Тези дни Леброн си спомни, че само в четвърти клас е трябвало да пропусне 83 дни в училище - заради местенията. В един момент обаче Глория прави нещо, което може би спасява живота и бъдещето на нейния син. Тя склонява да му позволи да живее със семейството на Франк Уолкър, училищен треньор по американски футбол, който запалва бъдещета звезда по този спорт и по баскетбола когато на 8-9 г.  Нататък вече Джеймс учи редовно, а това му помага да стигне там, където е днес, дори и само заради задължителното преминаване през етапите в образователната система - училище (всички нива), колеж, професионален спорт. Разказвали сме ви как на 18 г., още преди да е изиграл и един мач в НБА, бъдещата звезда подписа договор за 90 милиона долара с \"Найки\", след като дни по-рано отклони предложение на \"Рийбок\" за 10 млн. Прави го лично той, не агентът му. Как един бъдещ \"крал\" отказал $10 милиона на 18 години Нататък вече не е интересно - всички знаят историята за една най-знаменитите баскетболни кариери. Школото вече работи. За тези повече от 20 дни не се знае много какво се случва там, но и не е необходимо да се знае. Какво толкова - училище. Леброн, хората от фондацията му Family (\"Семейство\"), директорът и учителите знаят, че медийният шум вече само ще вреди. Децата имам нужда от спокойна среда, това не е НБА. Наесен тепърва ще се шуми около Крал Джеймс в \"Лейкърс\". Училището е обществено, а не частно - трябва да започнем оттам. Училище за бедните, за \"деца в риск\", в \"неравностойно положение\" и т.н. То е общ проект на Фамилията и на организацията на обществените школа в Акрон, която се финансира основно с публични средства. Според местния вестник \"Бийкън джърнъл\" в следващите 5 години тя ще вложи 8,1 млн. долара за проекта. Останалото се поема от баскетболиста. Той вече е дал начални 2 милиона за някои съоръжения, за учебници, извънкласни дейности и т.н. I promise стартира с обучение в 3-ти и 4-ти клас за общо 240 деца (по 120) в класове с не повече от 20 ученици. Целта е от 2022 г. там да учат около 1000 подрастващи от първи до осми клас. Обучението е базплатно, а също така униформите, храната, извънкласните дейности, а на 31 юли всяко едно от децата получи и по едно колело с каска. Лично от Леброн. Учубната година там ще е по-дълга - от 30 юли до края на май, което означава и по-къса лятна ваканция. Експерти са посъветвали Джеймс за това и той се е съгласил - за тези деца е по-добре да имат по-малко свободно време през лятото. През август програмата е по-облекчена и насочена към по-приятни занимания. Всеки ден от понеделник до петък учениците ще прекарват в I promise от 9 до 17 ч. След това има кръжоци и социални програми, целящи да предпазят малките от проблемите на улицата. Най-бедните възрастни (в някои случаи и техни родители) ще могат да се хранят безплатно в школото.  Кръгът се затваря - родители, които нямат образование и искат да си доучат и да вземат дипломи, ще могат да го направят в I promise. Става въпрос за начално образование. Джеймс прави и друго, полагайки основите на следващия си \"мост\". От една страна той е предложил на ученици от гимназии, покриващи определени критерии, да се подготвят извънкласно в школото му за колеж. За целта е разговарял и с управата на държавния Университет на Акрон. С негови пари вече се изгражда спортна зала там.  В бъдеще най-добрите ученици на I Promise ще имат стимул - ако са отличници и в гимназията, звездата ще им осигури безплатно висше образование в университета. В момента то излиза по $11 466 на година или $45 900 за четири.  Това е обяснението на Краля защо е решил да подари велосипеди на 240-те ученици. Нищо от изредените по-горе неща не може да се види в частните школа на знаменитости като бившия баскетболист и тв анализатор Джелън Роуз, Дион Сандърс (звезда от американския футбол, неговото училище претърпя фиаско и вече затвори), Кевин Дюрант (съперник и приятел на Леброн, който поема образованието на ученици и студенти), Илон Мъкс... В повечето случаи става въпрос за обучението на деца от богати семейства. Леброн Джеймс подписа с \"Лейкърс\" за 154 милиона долара Разбира се, в училище I promise се спортува и Джеймс е наел дори фитнес инструктори, които да помагат на най-талантливите извънкласно. Но акцентът не пада върху спорта, не и за сметка на другите предмети. Това не е спортно училище. Как един бъдещ \"крал\" отказал $10 милиона на 18 години Леброн Джеймс подписа с \"Лейкърс\" за 154 милиона долара", "date": "2018.08.25", "title": "(Не)обикновеното училище на Крал Джеймс"}
{"url": "http://clubz.bg/72328-tesla_ostava_na_borsata", "text": "Производителят на електромобили \"Тесла\" (Tesla) остава на борсата, след като главният изпълнителен директор Илон Мъск обяви снощи, че инвеститорите са го убедили компанията да остане публична, предадоха световните агенции, цитирани от БТА. Късно снощи той написа в официалния блог на компанията, че е взел решението на базата на реакции на инвеститорите, включително институционални. В четвъртък Мъск се срещна с борда на директорите на производителя на електромобили и слънчеви панели, за да им каже, че според него компанията трябва да остане публична, уточнява Асошиейтед прес. На 7 август в съобщение в Туитър Мъск писа, че обмисля да изтегли компанията от борсата. Той посочи, че това би избегнало краткосрочния натиск от представянето на финансови отчети на всяко тримесечие. В съобщението се отбелязваше, че е осигурено финансиране за изкупуването на акциите, но по-късно компанията посочи, че подробностите предстои да бъдат уточнени със саудитския държавен инвестиционен фонд. В съобщението тогава се казваше още, че \"Тесла\" ще предложи 420 долара за акция, което е с 23 процента над цената при закриването на търговията на 6 август. При изкупуването на всички акции сделката щеше да е на стойност 72 милиарда долара.  Мъск притежава 20 процента от Тесла. Инициативата му даваше възможност за избор - тези, които имат пакет акции могат да останат в компанията като инвеститори или да ги продадат при курс от 420 долара, уточнява ТАСС. Туитът на Мъск привлече вниманието на Комисията по ценните книжа и фондовите борси (SEC) на САЩ, която поиска от компанията разяснения.  В съобщението си от снощи Мъск посочва, че въпреки решението Тесла до остане публична, според него е имало достатъчно финансиране за изкупуване на акциите на компанията. \"Движейки се напред, ние ще продължим да се съсредоточаваме върху това, което има най-голямо значение:да правим продукти, които хората харесват и които имат значение за споделения бъдещ живот на Земята (...) Вълнувам се невероятно, че продължавам да ръководя Тесла като публична компания. Това е привилегия,\" допълни той, цитиран от ДПА.", "date": "2018.08.25", "title": "\"Тесла\" остава на борсата"}
{"url": "http://clubz.bg/72303-zashto_sofiq_skara_kandidat_kmetovete_na_varshava", "text": "В края на октомври в Полша ще се проведат местни избори. Малко повече от два месеца преди заветната дата,  , зам.-министър на правосъдието и един от кандидат-кметовете на Варшава, издигнат от управляващата партия \"Право и справедливост\", намесиха София и нейния градски транспорт в ожесточен предизборен спор. Един от основните акценти в предизборната кампания на г-н Яки е строителството на две нови метролинии. Като пример за бързо и евтино строителство на подземна железница, той даде българската столица, а критиците му го обвиниха, че не познава реалната ситуация в София.   Суперлативите на г-н Яки по адрес на София провокираха действащия зам.-кмет по транспорта на Варшава, г-жа  , да изнесе презентация пред полски журналисти, представяща реално и обективно сравнение между това как функционира градският транспорт в двете столици. Благодарение на партньорската организация на \"Спаси София\"  , получихме изнесената презентация и я преведохме за вас. Подбрахме и преведохме няколко слайда, които твърде болезнено описват софийската действителност и видимите резултати, с които администрацията на Йорданка Фандъкова особено много се гордее. В презентацията си г-жа Казновска описва същите притеснителни данни, за които  Спаси София говори от години. В София броят на новите трамваи е десетократно по-малък от купените от Варшава и има “канибализация и безстопанственост на наземния градски транспорт за сметка на метрото”. Сред критиките на зам.-кмета на Варшава към метросистемата на София се открояват две – близо три пъти по-големите интервали на движение на софийското метро в определени часове от деня, както и по-късите станции и влакове. Проблеми, за които ние говорим от години, предупреждавайки, че така построена, системата няма как адекватно да обслужва пътникопотоците в София. Пророчески звучат и изводите: Във Варшава дължината на пероните на всички метростанции е 120 метра, докато софийските варират от 105 до 120 м., което не позволява използването на по-дълги влакове по всички метростанции. Проблем е и дължината на самите влакове, които във Варшава са двойно по-дълги, отколкото бъдещите по М3 в София.  Далеч по-стегнатите и адекватни разписания пък са и част от причините, заради които метрото във Варшава, макар и с по-малко станции от софийското, превозва двойно повече пътници всеки ден. “Бърза градска железница? В София просто няма такава система” - това също е сред направените обективни коментари от официалните представители на община Варшава. За разлика от тук, в полската столица функционира система от 4 линии на градска железница с интервал на движение от 10 мин. в час пик. Никога не е приятно да прочетеш какво мислят другите за теб, особено когато мнението е негативно. Ние нямаме съмнения, че и тази презентация ще провокира у част от четящите ответна реакция с обвинения, че “И във Варшава нещата са зле” или “Там не е толкова добре, колко го описвате”. Подобни коментари вече видяхме, след като на нашата фейсбук страница споделихме видео за огромен интермодален терминал в покрайнините на полската столица. Казаното в тази презентация, обаче, са факти и данни, които няма как да бъдат оспорени. Това, което ние трябва да направим като общество, е да свалим розовите очила и вместо да търсим кусури в този, който излага фактите, трябва да приемем реалността и да поискаме да я променим. Факт е, че най-големите транспортни “успехи” на София досега са намаляващото потребление на градския транспорт въпреки над 1 милиард евро, инвестирани в разширението на метрото, систематичното унищожение на трамвайните трасета и увеличаващата се зависимост на софиянци от личния автомобил. Тази политика е доказано неустойчива и ако не искаме безвъзвратно да изостанем от съвременните тенденции в градското развитие, които дават приоритет на хората и устойчивата мобилност, трябва всички да работим за промяната. В противен случай, констатации, като направените от зам.-кмета на Варшава, че градският транспорт на София като цяло е по-бавен, по-неудобен, по-малко ползван и неинтегриран спрямо този в полската столица, ще бъдат трудно оборими. За финал се обръщаме към г-н Яки, който тези дни е и на посещение в София – г-н Яки, днес сте в София, за да хвалите транспортната ѝ политика. Преди да го направите, разходете се из нея, повозете се на наземния ѝ транспорт и преценете сам – искате ли такова бъдеще и за Варшава?", "date": "2018.08.25", "title": "Защо София скара кандидат-кметовете на Варшава?"}
{"url": "http://clubz.bg/72315-dyrjavata_pochistva_sled_banevi", "text": "Държавата се е справила наполовина с утилизиране на опасните отпадъци, оставени след фалита на \"Полимери\" - Девня в завода от бившите му собственици Николай и Евгения Баневи. Половината от опасния трихлоретан - 1180 тона, е превозен за утилизация в завода във френския град Кале. Ако химикалът не беше отстранен, Девня беше заплашена от екокатастрофа. Изпепелиха 7 луксозни коли на семейство Баневи Точно преди година премиерът Бойко Борисов заяви, че в случая с \"Полимери\" става дума за \"пладнешки грабеж\", а сега трябва да бъдат платени 15 милиона лева за обезвреждане на химикала. И Баневи в „Панамагейт“: Не познавам бизнесмен, който да няма офшорки От 1 септември ще продължи извозването и на останалите количества от химикала, съобщи пред БНР областният управител Стоян Пасев. След това мощностите на завода ще бъдат нарязани за скрап, а на терена ще бъде изграден нов завод. Баневи бяха собственици на завода от 1998 г. до 2012 г. Въпреки обещанието му да разследва \"разбойническата приватизация\" на \"Полимери\", нищо от това не се случи. Николай Банев успя да се сдобие с \"Полимери\" чрез боновите книжки, дадени във фонда му АКБ \"Форест\". Освен \"Полимери\", той си напазарува и морския курорт \"Русалка\" и още хотели и къмпинги. И Баневи в „Панамагейт“: Не познавам бизнесмен, който да няма офшорки", "date": "2018.08.25", "title": "Държавата почиства след Баневи"}
{"url": "http://clubz.bg/72327-rabotata_ne_e_v_kalpacite_a_v_tova_pod_tqh", "text": "Мъничко теория в помощ на практиката. В Рисковото общество, т.е. в Обществото на рисковете, в което навлизаме, много важни понятия са  \n\tуязвимост (vulnerability) и устойчивост (resilience). В частност, това са ключови понятия и в киберсигурността, която у нас се оказва все повече и повече кибер(не)сигурност! Уязвима система (а система може да е и държавата като интегриран и консолидиран комплекс от институции за мениджмънт на различни жизнено важни процеси) не е просто система с уязвимости.  Уязвимостта на системата не е механичен сбор от отделните уязвимости. Сборът от уязвимости е количество. Уязвимостта е качество, зло, лошо качество. Уязвимостта на системата има комплексен характер, тя е преди всичко резултат от лошото управление на системата като система. Когато една система е уязвима, всеки неин елемент може да се превърне в уязвимост. Ето защо една система се превръща в устойчива не като просто се премахват отделните й уязвимости (това трябва да се прави!, макар че никой не се бори с бълхите, като ги избива една по една). За да се превърне системата в устойчива е нужно много повече от преодоляване на отделните уязвимости. Трябва да се изгради култура на устойчивостта, ранно сигнализиране и превенция на уязвимостите. Устойчивостта на системата не е в ръцете на специалистите по преодоляване на отделните уязвимости. Устойчивостта на системата е управленски проблем. Системата \"България\", т.е. Държавата България като комплекс от институции за мениджмънт на жизнено важни процеси, вече десетилетие се управлява зле, късогледо, ненаучно, без стратегия, с инжектиране в нея на некомпетентни кадри, подбирани по критерии, нямащи твърде общи неща с изискванията за съвременен мениджмънт. Смея да твърдя, че не помня през живота си (а той вече е 62+) България да е управлявана по толкова скаран с модерните разбирания начин! В резултат на това, системата \"България\" се превърна в изключително уязвима система, без надеждна устойчивост (ressilience), каквато е абсолютно задължителна в Обществото на рисковете. Ето защо всеки неин елемент може да се превърне в уязвимост (vulnerability) и ние виждаме, как това вече започва да се случва! Ние, българите - и властимащи, и обикновени хора, трябва да осъзнаем, че щраква капанът, отдавна описан в науката, за която властта нехае - държавата ни става анормално уязвима и с нулева устойчивост! Ето защо не бива на отделните случаи (например Търговският регистър) да гледаме като на уязвимости, които правят системата \"България\" уязвима! Не, тези отделни уязвимости не са причини за уяязвимостта на системата \"България\". Те се последици от уязвимостта на системата \"България\". На тях днес се е спряла рулетката. Утре може да се спре на нещо друго. И ще се спре! Ако не спрем да се отнасяме с такова безразличие към съдбата на България... Така е \"според както сочи науката\"! Сложих го в кавички, защото когато бях дете, имаше, мисля, един театър \"Юнаци с умни калпаци\", в които казваха така - \"Според както сочи науката!\" Калпаците днес пак са на мода, само че не са умни. Макар че не е работата в калпаците, а в това под тях...    ", "date": "2018.08.25", "title": "Работата не е в калпаците, а в това под тях"}
{"url": "http://clubz.bg/72320-sasht_i_kitaj_mogat_da_ubiqt_svetovnata_tyrgovska_organizaciq_tova_e_dobre", "text": "Търговската война, изригваща между двете най-големи икономики в света, Китай и САЩ, може да предвещае и края на Световната търговска организация (СТО). И това е добро нещо, според  , професор в Харвард и автор на книгата „Директен разговор за търговията“, пише американският журналист   във вестник The Washington Post, цитиран от \"Фокус\". Да, светът се нуждае от международна система, базирана на правила за международната търговия. Но правилата на СТО, твърди Родрик в интервю, са изковани в апогея на „пазарния фундаменталистки консенсус“ по време на ерата на Роналд Рейгън и Маргарет Тачър и последвалото десетилетие. Навлизайки твърде много в суверенитета на държавите, консенсусът е подготвил почвата за днешната популистка реакция. Според Родрик, 90-те години на 20 век са  Китай се обърна към СТО заради търговската война със САЩ За да работи глобализацията, Родрик призовава за връщане на редица правила, които са сходни с предшественика на СТО, Общото споразумение за мита и търговия. В плана на Родрик, индустриалната политика „Направено в Китай 2025“, насочена към овладяването на нови технологии като изкуствения интелект и роботиката, в която се е прицелила и търговската политика на Тръмп, не трябва да бъде оспорвана. ", "date": "2018.08.25", "title": "САЩ и Китай могат да убият Световната търговска организация. Това е добре"}
{"url": "http://clubz.bg/72326-spokojno_britanci_brekzit_nqma_da_vi_izqde_sandvichite", "text": "Каква ужасяваща представа само! Във Великобритания скоро вече няма да има сандвичи с бекон, домат и салата… Защото след евентуален „твърд\" Брекзит – т.е. без сключване на споразумение с ЕС – от март 2019 г. във Великобритания няма да могат да се внасят нито салати от Испания, нито пък домати или бекон от континентална Европа. Подобни сценарии на ужаса от няколко седмици насам пълнят страниците на британските вестници. Само медийна истерия ли е това или Брекзитът действително ще лиши британците от любимите им сандвичи? Министърът по въпросите на Брекзита Доминик Рааб се опита да разсее тези кулинарни страхове на своите сънародници. „Разбира се, че и след Брекзита ще продължаваме да ядем сандвичи с бекон, домати и салата\", заяви той. В крайна сметка самите европейци били заинтересовани от това взаимната търговия да не спира. Критици обаче смятат, че Рааб смесва желаното с реалното, тъй като ЕС неизменно подчертава, че има правила, които ще трябва да се спазват. Рааб пусна за обнародване над 20 кризисни плана, в които отделните министерства в Лондон представят своите виждания за това как ще функционират различните икономически и обществени сфери в случай на „твърд\" Брекзит. До края на септември техният брой ще нарасне до към 80. По отношение на фармацевтичната индустрия правителството оповести, че Великобритания принципно ще признава контролът за сигурност на ЕС. С други думи, в страната и занапред ще може безпрепятствено да се внасят медикаменти от останалата част на Европа. Рааб се надява, че и ЕС ще подходи прагматично по този въпрос и няма да създава пречки пред износа на британски лекарства в страните от ЕС. Дали не си прави сметката без кръчмаря, засега е още трудно да се каже. Още повече, че министърът за Брекзита отсега обявява, че Великобритания можела да се отклонява от европейските правила винаги, когато счете това за правилно. ЕС обаче държи на това договореното да се спазва. Край на свободното движение на стоки Поне на първо време Лондон смята да следва европейските правила в сферата на хранителните продукти, за да гарантира техния безпрепятствен внос и износ. Само така салатите и доматите за любимия сандвич на британците  настина биха стигали до британските магазини. В Лондон подготвят нови митнически бланки и нови формуляри за ДДС, предназначени за експортиращите британски фирми. От представените планове обаче се вижда, че британската икономика ще бъде затисната от нова бюрократична лавина; че на границите няма да може да се преминава без дълги чакания и че свободното движение на стоки, което съществува сега, в бъдеще на практика ще приключи. Отсега е ясно, че Брекзитът ще излезе на британците твърде солено. В добавка към планираните вече 700 млн., финансовият министър ще задели още три милиарда британски лири за последиците от Брекзита. За целта ще бъдат мобилизирани допълнителни 9000 държавни служители и 1000 митничари. Брекзитът си е супер - напук на проблемите?   Много от проблемите обаче остават неизяснени. Например въпросът за правата на европейските граждани, живеещи на Острова, и на британците в континентална Европа. Косвено бяха потвърдени някои съобщения от последните дни, че британските пенсионери, живеещи в Испания, например, навярно ще имат затруднен достъп до банковите си сметки и съответно до своите пенсии. Нерешен е и големият проблем около границата със Северна Ирландия. По този въпрос позициите на ЕС и на Лондон не са се сближили ни най-малко. Доминик Рааб има трудна задача. От една страна трябва да въодушеви британците за предстоящия Брекзит, а от друга – да ги подготви за очакваните проблеми. Но докато Рааб не получи от министър-председателката Тереза Мей повече свобода на действие за повече и по-обширни компромиси, няма да има никакъв съществен напредък в преговорите за Брекзит. А те наистина тъпчат на място. Мeй пък не разполага с политическа свобода да помръдне от досегашните си позиции, защото хардлайнерите в нейната партия още отсега мобилизират за борба срещу досегашните компромиси. Колкото по-малко време остава до ноември, толкова по-вероятно е Брекзитът да се извърши без споразумение.", "date": "2018.08.25", "title": "Спокойно, британци! Брекзит няма да ви изяде сандвичите"}
{"url": "http://clubz.bg/72321-godina_obshtestvenopolezen_trud_ili_kazarma_za_bejancite_v_germaniq", "text": "Една година общественополезен труд би подобрила интеграцията на бежанците и приемането им от германското общество, заяви генералният секретар на консервативната партия на канцлера Ангела Меркел, цитирана от Ройтерс. Мнозина членове на Християндемократическия съюз (ХДС) подкрепят или връщането на задължителната военна служба или полагането на общественополезен труд в течение на една година, каза Аннегрет Крамп-Каренбауер в интервю, публикувано днес във вестниците на германската медийна група \"Функе\" (Funke Mediengruppe) и френския в. \"Уест-Франс\". \"Граждани на райха\" готвят атаки срещу бежанци Тя съобщи, че партията разглежда различни предложения за служба в полза на обществото, която да бъде включена в кампанията й за следващите федерални избори, но уточни, че нищо още не е решено. Самата тя имала резерви, спомняйки си разказите на майка й за едногодишната задължителна трудова повинност по времето на нацизма. По думите й обаче, много партийни членове й казали по време на проучвателна \"обиколка за изслушване\", че връщането на задължителната военна служба, отменена през 2011 г., би било добра идея и за германците, и за имигрантите.  \n\tАко бежанците полагат една такава година, било доброволна или задължителна, това би спомогнало за тяхното интегриране в страната и обществото, а за населението - да приеме, че те живеят сред нас, заяви тя. ", "date": "2018.08.25", "title": "Година общественополезен труд или казарма за бежанците в Германия"}
{"url": "http://clubz.bg/72323-iztochnicite_na_cru_v_kremyl_sa_zamlyknali", "text": "Кремълските източници са замлъкнали, оставяйки ЦРУ на тъмно относно плановете на Путин за междинните избори в САЩ, пише \"Ню Йорк таймс\", цитиран от БТА. Според вестника през 2016 г. американските разузнавателни агенции са успели да направят спешни и категорични предупреждния за намеренията на Русия да се намеси в изхода от американските президентски избори, а след това и анализ в детайли на операцията, до голяма степен благодарение на информатори от Кремъл, близки до президента Владимир Путин, които осигурили ключови подробности.  Сега обаче, две години по-късно, ключовите кремълски информатори са се спотаили, оставяйки ЦРУ и другите шпионски агенции на тъмно по въпроса какви точно са намеренията на Путин за междинните избори през ноември, твърдят американски служители, цитирани от вестника. Те не разкриват подробности за изгубените източници, но признават намаляването на събраната информация от Москва.  Те предполагат, че информаторите не са били разкрити или ликвидирани, а са стигнали до извода, че трябва да се спотаят в интерес на собствената си безопасност, заради по-агресивната контраразузнавателна активност на Москва. Освен това експулсирането от Москва на служители на американското разузнаване силно е ограничило събирането на информация. Възможно е също така, според източниците на вестника, \"осветяването\" вътре в САЩ на информатор на ФБР също да е имало възпиращ ефект върху чуждестранните източници. Стефан Халпър, шпионирал предизборната кампания на Тръмп, е разследван от комисията по разузнаването в Камарата на представителите на САЩ - разследване, насърчено от самия президент. През последните седмици технологични компании засякоха множество опити за политическа намеса от чужбина, но американските разузнавателни агенции не могат да кажат точно какви са намеренията на президента Путин - дали се опитва да манипулира междинните избори, или просто да сее хаос, да подкопава доверието към демократичния процес.  За да определят какви са целите на руското ръководство, САЩ използват различни разузнавателни методи - американските агенции продължават да прехващат руските комуникации, а руските информатори все още могат да се срещат с кураторите си от ЦРУ извън Русия, в трети страни. Въпреки това обаче, източниците в Кремъл или близо до него остават жизненоважни. Макар че не разполагат с конкретна информация, американските разузнавателни агенции не вярват, че Путин е променил стратегията си, вместо това те смятат, че просто не разполагат със същия достъп до информация от вътрешния кръг в Кремъл. Събирането на информация сериозно е пострадало, след като Русия изгони много служители от дипломатическите мисии миналата година, твърди пред вестника Джон Сайфър, агент от ЦРУ, служил в Москва през 90-те, а по-късно ръководител на програмата на управлението за Русия. Руснаците изгониха куп наши хора, екипът ни в Москва сега е наистина малък и е подложен на невероятно наблюдение, казва той. Информатори, близки до Путин, са много редки и през последните години САЩ са имали малко такива, понякога са разчитали само на един-двама за най-важната вътрешна информация за намеренията на Путин. Въпреки електронното разузнаване, няма съмнение, че ключовата роля на информаторите се запазва, напомня Сет Джоунс от Центъра за стратегически и международни изследвания. Така беше през Студената война, така е и сега, казва той. Те могат да осигурят неща, например заснети документи, които не могат да бъдат прехванати по електронен път. И ако тези хора замлъкнат заради собствената си защита, това ще направи много трудно за ЦРУ да се сдобие с вътрешна информация за намеренията на Москва.", "date": "2018.08.25", "title": "Източниците на ЦРУ в Кремъл са замлъкнали"}
{"url": "http://clubz.bg/72329-bsp_ne_borisov_oblastniqt_moje_da_spre_zastroqvaneto_na_silistar", "text": "БСП разпространи декларация по повод разпореждането на премиера Бойко Борисов по повод нареждането му да бъде спряно изпълнението на решението за застрояването на плажа \"Силистар\". Бойко Борисов спря решението за Силистар Ето какво се казва в декларацията Същевременно пред \"Фокус\" кметът на Царево Георги Лапчев заяви, че става дума за фалшива новина. Той посочи, че фалшивата новина е чисто политическа заигравка от страна на опозицията.", "date": "2018.08.25", "title": "БСП: Не Борисов, областният може да спре застрояването на \"Силистар\""}
{"url": "http://clubz.bg/72270-stranniqt_sluchaj_s_jenata_na_djonatan_dejvis_ot_korn", "text": "Девън Дейвис е бивша порнозвезда и още по-бивша моделка... Тя обаче занимава медиите в последните дни, след като бе открита на 17 август починала на едва 39-годишна възраст. Според различни медии тя е изчезнала поне седмица преди това. Причината за смъртта на бившия модел все още не е обявена официално, но тя е страдала от зависимост към различни субстанции в продължение на дълги години. Някогашната красавица се омъжва през 2004 г. за певеца, а двамата имат и 2 деца Пайрът и Зепелин  Според всички информации Девън е водила 20 години борба с пристарстеността си към опиатите. Изреждат се зашеметяващи комбинации, включващи кокаин, азотен оксид (райски газ) и болкоуспокояващото Norco - подобно на фентанил плюс \"синтетичния морфин\" U-47700, известен и като веществото, което уби Принс. На всичкото отгоре новината за смъртта й излиза в деня, в който Джонатан Дейвис издейства ограничителна заповед - дамата не трябва да се приближава към децата си, защото е склонна към насилие. Според TMZ още през 2016 г. вокалистът депозира молба за развод, но двамата така и не узаконяват формално раздялата си. Въпреки всичко обаче фронтменът на Korn публикува повече от затрогващо изявление след смъртта на съпругата си, с която са били отчуждени от дълго време насам. Джонатан нарича Девън „една прекрасна съпруга, чудесна майка и невероятен приятел“, като казва, че е страдала от „едно много сериозно ментално заболяване“. Ето и цялото му изявление, публикувано от Z Rock: „През последното десетилетие моята съпруга беше много, много болна. Тя страдаше от много сериозно ментално заболяване и нейната пристрастеност към наркотични вещества беше страничен ефект. Обичах я с ЦЯЛОТО си същество. Когато тя беше себе си, тя беше една прекрасна съпруга, чудесна майка и невероятен приятел. Девън имаше едно голямо сърце и тя никога не би наранила нарочно децата си или човек, когото обича. Тя беше невероятно раздаваща се, обичаща и забавна. Беше пълна с любов и радост и би дала всичко, за да сподели това с хората около нея. Опитвах се да скрия случващото се толкова дълго, за да опитам да я предпазя, но заради трагедията, която се случи с моето семейство, чувствам, че сега е времето да споделя истината с вас. Тя е причината аз да се застъпвам толкова много за тези, които имат проблеми с менталното здраве. Искам нейната история да вдъхнови хората да потърсят помощ и да не се страхуват или крият от тяхното заболяване.  Искам това, което казвам да вдъхнови промяна. Искам законът в Калифорния да се промени така, че да помага на хора като мен да помагат на тези, които са в нужда. Тя не беше достатъчно добре, за да осъзнае колко болна беше всъщност и аз не можех да й помогна да получи тази помощ, от която се нуждаеше всъщност. Това не трябва да се случва на други майки, на никого. Девън, обичам те, любима. Никога няма да обичам някого така, както обичах теб и никога няма да превъзмогна загубата ти. Обещавам, че ще направя всичко по силите си да отгледам нашите прекрасни момчета по правилния начин, да ги науча да имат добрите ценности, които ти искаше за тях толкова силно, да разруша този цикъл на насилие, който и двамата сме преживели като деца. Ще направя всичко, което мога, за да сбъдна мечтите ти за бъдещето в твоя памет. Татуировката на твоя гръб, стихотворението, което написах за теб, когато започнахме да излизаме заедно, казва на немски –  . Кълна се, че един ден ще съм до теб, когато моето време на Земята свърши. Обичам те, Luber“.", "date": "2018.08.25", "title": "Странният случай с жената на Джонатан Дейвис от Korn"}
{"url": "http://clubz.bg/72293-a_rusiq_shteshe_li_da_specheli_vojnata_bez_pomoshtta_na_bylgarite", "text": "Днес България отбелязва 141 години от величавата епопея на Шипка. През тази година отбелязахме и 140 години от Освобождението ни от османско владичество. Опълченците на Шипка са символът на нашия принос към Освобождението и победата над Османската империя в Руско-турската война от 1877-1878. По-внимателно вглеждане в историческите събития обаче показва, че приносът на българите за победата на Русия не се изчерпва само и единствено с тази битка. С основание се изтъква, че без помощта на Русия българите е нямало как да се сдобият със собствена държава. Не по-малко основание обаче има във въпроса дали Русия щеше да спечели войната ако не беше приносът на българите. Нека да проследим хронологията на събитията: Поводът за Руско-турската война е Априлското въстание от 1876 г. Това въстание обаче не само дава повод на Русия да си възвърне позициите на Балканите, които е загубила по време на Кримската война двайсетина години по-рано. Априлското въстание и величавата саможертва на хиляди българи в неговия огън осигурява на Русия ненамесата на западните сили на страната на Османската империя, както е станало в същата тази Кримска война, която е загубена катастрофално от руските войски. Българите са спечелили на своя страна европейското обществено мнение. И аргументите на европейските правителства за руската опасност над Проливите са минали на заден план. Истината е, че Априлското въстание за малко не постигна своята цел и без Руско-турската война. На конференцията в Цариград в края на 1876 г. Великите сили се съгласяват, че българският народ трябва да получи автономия, макар и в рамките на две държави. Решенията на конференцията обаче се провалят най-вече заради противоречията на силите по други теми. По време на цялата Руско-турска война българите са оказвали подкрепа на руските войски - логистична, разузнавателна, всякаква. И са платили за тази подкрепа с кървави опустошения на някои градове. Преминаването на Балкана през зимата например е един от най-важните маньоври, който е осигурил победата на Русия. Той едва ли е щял да бъде успешен без подкрепата на българите, влезли в доброволческите чети. За Шипченската епопея едва ли има нещо, което да не е казано. Всички историци признават, че именно удържането на прохода е решаващият момент в хода на бойните действия. който накланя везните в полза на Русия. Евентуална загуба при Шипка щеше да постави в, меко казано, деликатна позиция руските войски, обсаждащи Плевен. Заслугите на българските опълченци за този успех са безспорни и достатъчно добре известни. За тях Иван Вазов написа едно от най-хубавите си стихотворения. Няма как да не бъдем благодарни на руските войници (както и на украинските, финландските, полските и т.н.) за това, което направиха за освобождението на България. Независимо от всички резерви, които можем да имаме към политиката на руската империя - както по време на войната, така и след нея, че и до днес. Да омаловажаваме и подценяваме приноса на нашите предци обаче е престъпление към самите нас, към собствената ни историческа памет. Би било добре ако намерим точния баланс между благодарността към руските войници и признателността към нашите предци за Освобождението на България. В периода 1944-1989 г., когато руската империя успя да изпълни заветната си цел да има своя задунайска губерния, наричана по това време съветска република, този баланс бе сериозно нарушен в полза на солдатите. И тази инерция като че ли продължава да ни дърпа и до днес.", "date": "2018.08.25", "title": "А Русия щеше ли да спечели войната без помощта на българите?"}
{"url": "http://clubz.bg/72322-turcite_sa_naj_hubavoto_koeto_mojeshe_da_ni_se_sluchi", "text": "В 60-хилядния Александруполис туристическият бранш се радва на сезон, за какъвто могат само да си мечтаят дори на Егейските острови. Тук туризмът е целогодишен бизнес. „Идват най-вече хора от Турция. Отначало ги гледахме подозрително, но бързо осъзнахме, че по-хубаво нещо не можеше да ни се случи“, разказва с усмивка Кириакос Стогос. Неговият рибен ресторант дори не е на брега, за разлика от повечето други заведения в Александруполис. Въпреки това ресторантът му се радва на голяма популярност сред заможните турски туристи, които с охота харчат парите си. А в Александруполис те са много. През миналата година гостите от съседна Турция са \"произвели\" цели 80% от оборота в града. Много от тях идват тук заради вкусните рибни мезета. Други пък се възползват от възможността да пийнат повечко и по-евтин алкохол. Турските туристи продължават да пристигат и сега, въпреки срива на лирата. Дамянос Макариос е наясно, че това не са \"обикновени турци\". Мъжът работи като сервитьор вече 18 години и добре познава клиентелата. „Като ги видиш да пристигат с коли за 140 000 евро, бързо ти става ясно“, казва Макариос и бърза да обслужи съседната маса, където го очакват поредните гости. „Въпреки обезценяването на турската лира, тук те се хранят по-евтино, отколкото в Измир или в Бодрум“, обяснява сервитьорът и добавя, че понякога турските туристи съвсем открито говорели за политическата ситуация в родината им. „Преди си мислех, че всички турци, които идват тук, са привърженици на Ердоган. Но повечето от тях изобщо даже не го харесват. Веднъж неколцина турци така се разгневиха, като видяха Ердоган по гръцките новини, че се развикаха да изключим телевизора. Казаха ни: Дошли сме тук, за да не го слушаме, а вие ни го показвате“, разказва Макариос. Турчинът Онур Мустафа идва тук от години. Разказва ни, че Александруполис се намира само на 2,5 часа път от дома му в Истанбул. \"Тук се чувстваме чудесно, защото можем да бъдем едновременно ориенталци и европейци\", казва младият мъж и обяснява: \"Знаете ли, има два вида турци. Едните са бедни и не знаят нищо. Другите са богати, добре информирани и с модерно мислене. В Турция има поне 20 милиона души, които са толкова заможни, че слабата лира няма да им попречи да си живеят добре\". Точно на това се надяват в Александруполис. \"Благодарение на гостите от Турция ние тук изобщо не усетихме кризата\", казва ресторантьорът Кириакос Стогос. А Дмитрис Ксантулис, мениджър на 5-звезден хотел в Александруполис, обяснява, че много от турците идвали тук и заради хазартните игри. \"В Турция хазартът е забранен. А тук казиното е точно до хотела ни. Градът се нагоди към тази клиентела\", обяснява хотелиерът и добавя, че сривът на лирата не го притеснява. Ксантулис е убеден, че турските му гости са заделили достатъчно евро и долари за черни дни.", "date": "2018.08.25", "title": "\"Турците са най-хубавото, което можеше да ни се случи\""}
{"url": "http://clubz.bg/72319-trymp_naredi_na_pompeo_da_ne_hodi_v_phenqn", "text": "Президентът на САЩ Доналд Тръмп е наредил на държавния секретар Майк Помпео да не ходи в Северна Корея, защото няма достатъчен напредък към премахване на ядрените й оръжия, предадоха Асошиейтед прес и ДПА. \n\tПосещението на Помпео бе насрочено за идната седмица. Северна Корея строи нови ракети, смята американското разузнаване Помпео обяви вчера, че ще посети идната седмица Северна Корея заедно с новоназначения специален пратеник Стивън Бигън, напомня БТА. Тръмп към Ким: \"Благодаря Ви, председателю!\" Тръмп към Ким: \"Благодаря Ви, председателю!\"", "date": "2018.08.25", "title": "Тръмп нареди на Помпео да не ходи в Пхенян"}
{"url": "http://clubz.bg/72318-djon_makkejn_sprq_da_lekuva_raka_si", "text": "Американският сенатор републиканец Джон Маккейн преустанови лечението си срещу агресивна форма на мозъчен тумор, съобщи семейството му, година след като ветеранът от Виетнамската война обяви за болестта си, предаде БТА. Джон Маккейн не иска Тръмп на погребението си Маккейн: Путин е най-голямата заплаха за сигурността, по-голяма от \"Даеш\" (ВИДЕО) Новината от семейството на Маккейн идва по-малко от седмица преди рождения ден на републиканския сенатор, който ще навърши 82 години. Джон Маккейн беше диагностициран с мозъчен тумор преди повече от година през юли 2017, който бе открит след операция за премахване на кръвен съсирек над лявото му око. Маккейн: Тръмп се държа срамно пред Путин Сенаторът отсъства от Вашингтон от декември насам, когато офисът му обяви, че се е завърнал в щата Аризона за „физическа терапия и рехабилитация“. Той е избран за първи път в американския Сенат през 1986 година, но стана по-известен след като беше президентски кандидат на Републиканската партия през 2008 година. Маккейн се очерта и като един от най-звучните критици в Сената на настоящия президент Доналд Тръмп, който от своята страна неколкократно критикува и осмива Маккейн, припомня \"Фокус\". Маккейн: Путин е най-голямата заплаха за сигурността, по-голяма от \"Даеш\" (ВИДЕО) Маккейн: Тръмп се държа срамно пред Путин", "date": "2018.08.25", "title": "Джон Маккейн спря да лекува рака си"}
