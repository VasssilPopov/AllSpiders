{"url": "https://clubz.bg/84106-yunker_28_evrokomisari_sa_mnogo", "text": "Такъв бе отговорът му на въпроса какъв е идеалният според него размер на ЕК. Ако промените станат факт обаче, не всяка страна ще има свой еврокомисар, отбелязва „Политико“. Според Юнкер най-добре е броят на комисарите да е повече от 17 и по-малко от 20. Решението обаче е в ръцете на Европейския съвет. Налегна ли пак ишиасът Юнкер (ВИДЕО) За първи път Юнкер призна, че през 2014 г. е отхвърлил шестима кандидати за еврокомисари. Но досигаси мълчал, за да не предизвика някакви политически последици в страните. Той обаче категорично отказа да назове имена и държави. И допълни, че преложил 10 комисари. Люксембургският политик ветеран отново настоя правителствата на страните членки на ЕС да не изпращат комисари до формирането на нова Еврокомисия. Става дума за тези еврокомисари, които са избрани за евродепутати, но отиват първо в Европарламента, а на тяхно място биват изпращани заместници. Той призна още, че първоначално искал да оглави Европейския съвет, а не Еврокомисията. Защото щял да има непълно работно време, докато в настоящото качество му се налагало да работи понякога по 18 часа на ден. Юнкер за \"тъпите националисти\", ново отлагане на Брекзит и „приятеля“ Доналд На въпроса какво ще прави след 1 ноември,когато изтича мандадът му, Юнкер отговори кратко: И ще пише книги. Най-вече една – но не с мемоари, а за периода, прекаран начело на Еврокомисията. Стана дума и за здравословното му състояние. От „Политико“ припомниха снимките, и видеозаписите от срещата на НАТО, на която се виждаше как Юнкер едва ходи. ЕК препоръча започване на преговори с Тирана и Скопие Председателят на Еврокомисията няма да затваря вратите за Северна Македония, докато е на поста си: Малко по-сдържани бяха оценките на Юнкер за Албания. Несвършената според него работа, за която той съжалява, е липсата на решение за Кипър. ЕС бил много близко до него, но изведнъж всичко пропаднало. Юнкер изпитва огромно уважение към Великобритания, но съжалява, че не се е намесил в кампанията за референдума през 2016 г. Тогавашният премиер Дейвид Камерън помолил ЕК да стои настрани. Това, което става днес в Обединеното кралство, също немухаресва. Юнкер имал чувството, че главната цел на британските политици от месеци насам е да сметнят Тереза Мей, а не да постигнат споразумение с европейците. За пореден път Юнкер повтори, че споразумението за напускането на ЕС от страна на Лондон няма да бъде отваряно за нови преговори: Работната хипотеза на Юнкер е, че Лондон ще напусне Съюза преди 1 ноември. Досега той никога не е сънувал нито Брекзит, нито Тереза Мей. Поведението на италианското правителство все още не е заплаха за ЕС, смята Юнкер. Страната обаче е изправена пред сериозен риск от процедура за свръхдефицит. Шефът на ЕК обяснява ситуацията на Апенините по следния начин: За разлика от Доналд Тръмп, Юнкер не се е специализирал в туитовете. Той дори не чете туитър заради всички гадости, които се пишат там за него – че е пиян, корумпиран и т.н. Американският президент заслужава уважение, убеден е Юнкер. Европейците грешат в това отношение. Когато Юнкер ходил във Вашингтон, жена му казала да не целува Тръмп. Той не го направил, но президентът на САЩ го целунал. Председателят на ЕК харесва Тръмп и приема като комплимент факта, че го е нарекъл „брутален убиец“. Юнкер за \"тъпите националисти\", ново отлагане на Брекзит и „приятеля“ Доналд ЕК препоръча започване на преговори с Тирана и Скопие", "date": "2019.06.11", "title": "Юнкер: 28 еврокомисари са много"}
{"url": "https://clubz.bg/84087-bronqta_na_kolata_ili_jivota_video", "text": "Бронята на колата или живота? За мюсюлманския духовник Мехмед Мехмедов вероятно отговорът е: първото е по-важно. Или поне това става ясно от любителски кадри, на които се вижда как Мехмедов сваля с удар от колелото му възрастен мъж, защото щял да одраска колата му. Велосипедистът е повален под гумите на минаващ в този момент автомобил, който за щастие се движи с бавна скорост и спира на време.  Поредният пример за брутална агресия на пътя е от Казанлък. Инцидентът се е случил вчера в района на централния пазар. Кадри от него разпространи чрез профила си във фейсбук Иван Николов. Младият мъж не само се намесва в защита на велосипедиста, но и заснема цялата случка и подава сигнал в полицията. Възрастният колоездач се движи бавно по пътя в непосредствена близост до паркиралите на паркинга автомобили. Губи равновесие и залита към спряла бяла Мазда, в която в този момент се намират мъж и дете. Мъжът мигновено изскача от колата и без никакво предупреждение, удря велосипедиста и го поваля на улицата - под гумите на минаващо в този BMW. Следва разправия. Според агресора колоездачът бил пиян и \"удря колата\" му. Самият колоездач видимо не е пострадал от инцидента. В последствие местни хора разпознаха в собственика на Маздата духовник от казанлъшката джамия. В действителност - това се оказва бившият имам Мехмед Мехмедов, нашумял преди години с разкритията си за проповядване на радикален ислям в храма. В знак на протест срещу тези проповеди тогава Мехмедов влезе в джамията въоръжен с пистолет и нож.  ", "date": "2019.06.11", "title": "Бронята на колата или живота (ВИДЕО)"}
{"url": "https://clubz.bg/84086-kakvo_shte_e_menyuto_v_detskite_gradini_bez_sol_bez_pyrjeno_i_bez_mazno_i_bez_stridi", "text": "Най-малко три вида пресни зеленчуци и най-малко три вида пресни плодове седмично. Които да се без добавена сол и или захар. Всеки ден най-малко 350 грама кисело или прясно мляко и на най-малко 35 грама сирене и/или кашкавал. Без пържени храни, както и без храни, съдържащи  хидрогенирани (напълно и/или частично) мазнини. Това предвиждат   (Наредба № 6 от 2011 г. за здравословно хранене на децата на възраст от 3 до 7 години в детски заведения), качени за съгласуване на сайта на здравното министерство. С промените се цели да се хармонизират условията за хранене на децата с най-новите европейски изисквания, световни препоръки и национални правила. С промените в наредбата ще бъдат намалени калориите в дневното меню в детските градини - среднодневния прием на енергия при децата от 3 до 4 година пада от 1570 ккал/ден до 1350 ккал/ден, а при по-големите между 5 и 7 година се намалява от 1770 до 1600 калории на ден. \"Среднодневният енергиен прием от предлаганата храна е съобразен със съвременните становища за среднодневните енергийни потребности при децата от 3 до 7 години, което ще допринесе за задържане, а дори и намаляване, честотата на свръхтеглото и затлъстяването при децата\", пише в мотивите за измененията. Ето и още от новите проектоизисквания за менюто в детските градини: не могат да съдържат консерванти, подсладители и оцветители.  Въведено е изискване за предлагане само на Приемът на  се осигурява чрез включване в менюто всеки ден на най-малко 350 грама кисело или прясно мляко и на най-малко 35 грама сирене и/или кашкавал при целодневно хранене; включване на прясно и кисело мляко самостоятелно и като компонент на приготвени храни и напитки.  трябва да отговарят на следните изисквания: 1. Краве прясно и кисело мляко със съдържание на мазнини от 3% до 3,6%, като два дни седмично се включва кисело мляко с 2% мазнини и/или прясно мляко с 1,5% мазнини; 2. Сирена, кашкавал, извара и други млечни продукти, произведени от краве мляко; 3. Сиренето да е със съдържание на готварска сол до 3,5%, а кашкавалът – до 3%; 4.   да се предлага без добавена сол.  Не се допуска предлагане на подсладени пресни и кисели млека, освен когато са с добавен плодов компонент, какао, овесени ядки, като подслаждането трябва да е с  Не се допуска предлагане на прясно, кисело мляко и млечни продукти с изкуствени подсладители, оцветители, консерванти, ароматизанти и  . Месото и месните продукти да отговарят на следните изисквания: 1. Месото да не е претърпяло друга обработка освен охлаждане; 2. Телешкото и свинското месото да са без видими тлъстини, сухожилия и кости; 3. Птичето месо да е без кожа; 4. Мляното месо да е нетлъсто, със съдържание на мазнини ≤ 7% и съдържание на колаген към месен протеин ≤ 12% и със съдържание на сол не повече от 1% от общата маса; От месните продукти   без съдържание на механично отделено месо и формовано месо.  (кайма, кебапчета, кюфтета, кърначета, наденици и др.). Не се допуска предлагане на солена, пушена, сушена, маринована или консервирана по друг начин риба и хайвер. Най-любопитно изглежда включването на следващата забрана: Бобови храни (боб, леща, нахут) се включват в менюто не по-малко от един път при петдневно четирикратно хранене (без вечеря) и не по-малко от два пъти при целодневно седмично хранене.“ Не се допуска  , както и  “. Приемът на добавени захари трябва да се ограничава до 10% от енергийната стойност на храната, оптималният прием е до 5% от енергийната стойност на храната за деня.“ Приемът на  трябва да се ограничава, като   горната граница за нерисков хранителен прием е 4,5 грама/ден.“  ", "date": "2019.06.11", "title": "Какво ще е менюто в детските градини - без сол, без пържено и без мазно. И без стриди"}
{"url": "https://clubz.bg/84104-ofertata_za_f_16_se_chaka_do_sedmica", "text": "Официалното предложение от САЩ за цена на 8-те изтребителя F-16 за Военновъздушните сили на България се очаква до 1 седмица. Това стана ясно от думите на вицепремиера и министър на отбраната Красимир Караканов пред Нова тв днес. След като офертата е факт, тя ще бъде коментирана с партньорите ни, преди да се вземе решение за сделката. България вече обяви, че не може да си позволи много повече от 2 млрд. лв. за новите изтребители, докато първоначалната оферта на американският производител на F-16 \"Локхийд Мартин\" бе доста по-висока (в първия проект за инвестиционния разход, приет от парламента таванът на цената бе 1,8 млрд.лв., но след решението да се преговаря именно за американските машини се допуска и отклонение от началните заложени параметри на бъдеща сделка - б.р.). Американските власти одобриха преди дни сделка с България на стойност 2,9 млрд. лв. От българското правителство увериха, че това е максимална цена и преговорите за намаляването й до нивата, които станата ни може да си позволи, продължават.  Каракачанов: До 25% вероятност да няма сделка за F-16 И подчерта, че около потенциалната сделка има 3 големи въпроса. Първият е цената, както и оборудването и въоръжението на самолетите и отговорник по темата е военното министерство. Вторият въпрос е свързан с параметрите за индустриално сътрудничество - с тази част се занимава Министерството на икономиката. Третият казус е свързан с начина на плащане, ако се стигне до покупката на 8-те изтребителя. Отговорник е Министерството на финансите, а проблемът е свързан с това, че България иска разсрочено плащане в годините и на етапи. Но засега американската страна не е съгласна. Една от причините е, че няма история на предишни големи сделки между страната ни и САЩ, за да се позволи от страна на партньорите ни в НАТО плащанията да не са накуп. Министърът на финансите Владислав Горанов обяви през седмицата, че България може да плати около 2 млрд. лв. наведнъж. ", "date": "2019.06.11", "title": "Офертата за F-16 се чака до седмица"}
{"url": "https://clubz.bg/84098-izcheznalata_naj_skypa_kartina_v_sveta_na_qhtata_na_sauditskiq_princ", "text": "Най-скъпата картина в света – „Спасителят на света“ на Леонардо да Винчи, е на яхтата на саудитския принц Мохамед бин Салман, съобщават свидетели. Местонахождението на творбата бе неизвестно, след като бе продадена на търг в „Кристис“ през 2017-а за рекордните 450 млн. долара. Двама от „ръководителите на преместването“ разказват пред сайта „Artnet“, че 500-годишната картина е била изложена на 134-метровата яхта на принца. Очевидците твърдят, че „творбата била отнесена посред нощ на самолета на принца и преместена на яхтата му“. „Спасителят на света“ все още предизвиква спорове сред експертите – мнозина продължават да твърдят, че работата е дело на някой от учениците на Леонардо. Картината трябваше да бъде изложена в „Лувър – Абу Даби“ още миналия септември. След като не се появи в следващите месеци, тръгнаха слухове, че има проблем с изплащането на сумата за картината или че платното е било повредено при преместването му. Въпреки това, само седмица преди 18 септември, когато картината трябваше да бъде показана в музея, откриването бе отложено и така и не бе насрочена нова дата. Посолствата на Саудитска Арабия в Лондон и Вашингтон, както и говорители на тръжната къща „Кристис“ отказваха коментари по случая. Самоличността на новия собственик на ренесансовия шедьовър бе запазена в тайна след аукциона, докато „Ню Йорк Таймс“ не разкри, че я е купил слабо познат член на управляващата саудитска фамилия. Принц Бадер бин Абдула, на чието име е извършена покупката, е един от приближените на саудитския престолонаследник принц Мохамед. Веднага след търга бива назначен за първи министър на културата. Проверка в интернет показва, че яхтата на принца в момента е на пристанище в Порт Саид, египетски град, където се срещат Суецкия канал и Средиземно море. „Гардиън“ от няколко години посочва тенденцията милиардери да окачват ценни произведения на изкуството на яхтите си. На борда на „Топаз“, яхтата на шейх Бин Зайед ал Нахаян (собственик на футболния клуб „Манчестър сити“ и зам.-министър-председател на ОАЕ), има над сто произведения. „Авива“, плаващата гордост на бизнесмена Джо Люис (собственик на повечето акции на футболния клуб „Тотнъм“), плава по Темза с „Триптих 1974-1977“ на Франсис Бейкън, окачена в златна рамка. Смята се, че той притежава „една от най-големите частни колекции в света“, където могат да бъдат намерени произведения на Дега, Фройд, Климт, Модиляни, Матис, Пикасо…", "date": "2019.06.11", "title": "Изчезналата най-скъпа картина в света - на яхтата на саудитския принц"}
{"url": "https://clubz.bg/84103-trymp_obvini_es_che_obezcenqva_evroto", "text": "Президентът на САЩ Доналд Тръмп в поредица от туитове днес обвини Европа, че нарочно обезценява единната си валута. Той взе на прицел и паричната политика на САЩ с подновени нападки срещу тяхната централна банка - Федералния резерв, предаде Ройтерс. \n\t Той се позова на   за увеличени туристически посещения в Европа, които според авторите се дължат на поевтиняването на европейските цени за американците.  Президентът разкритикува и Управлението на Федералния резерв (УФР), че държи американските лихви твърде високи: Поевтиняването на валутата на една страна стимулира износа й, защото повишава ценовата му конкурентоспособност. Поскъпването на собствената валута има обратен ефект. Повишаването на лихвите (цената на кредита) води до повишаването на обменния курс на съответната валута. Досега САЩ обвиняваха открито само Китай, че умишлено подценява валутата си в полза на своя износ, от което трупа търговски излишък, а САЩ - разширяващ се търговски дефицит. Федералният резерв, чиято независимост се смята за ключова за икономическата стабилност е под натиск заради търговските войни, които води администрацията на Тръмп и други признаци за потенциално икономическо отслабване на САЩ, коментира Ройтерс. Очаква се Резервът да обяви намаляване на лихвите в близките дни възоснова на последните данни за заетостта и инфлацията.  ", "date": "2019.06.11", "title": "Тръмп обвини ЕС, че обезценява еврото"}
{"url": "https://clubz.bg/84100-meriloto_veche_e_kosovo", "text": "Точно на средата на квалификациите за Евро 2020 българският отбор загуби шансове за класиране. Равносметката дотук е два хикса и също толкова поражения. Снощната загуба от Косово с 2:3 на стадион \"Васил Левски\" освен че сведе перспективите до някаква почти абсурдна теория, подейства отрезвяващо. България записа добро участие в Лигата на нациите - до последно имаше шансове и за първото място в групата от Дивизия 3. Нашите тръгнаха с равенства на старта на пресявките през март, но загубата на Чехия с 0:5 на \"Уембли\" от Англия наля вода в мелницата на илюзиите ни, че ако с \"Трите лъва\" не можем да се преборим, то с чехите някак ще съумеем този път. И сме втори. Пълна скръб - националите паднаха от Косово насред София (СНИМКИ) Сега идва ред на мелница от клишета - започваме да градим \"нов\" отбор за световните квалификации за Катар 2022. Някои хора не са за този тим. Ще наложим млади момчета и нещата ще се променят.  Но нека отложа за малко по-нататък разнищването на тази възможност. Хайде да почнем оттам от кой загуби България снощи - \"позорно\", \"срамно\", \"пълна скръб\", \"резил\", \"копаем дъното\" и т.н. На пръв поглед - футболно джудже. Значи всички изредени по-горе определения са напълно заслужени, макар и вече изтъркани от употреба. Футболната федерация на Косово е член на УЕФА от 3 май 2016 г. Десет дни по-късно влиза и в семейството на ФИФА. Дотогава тимът играеше само контроли. Националният отбор е участвал само в един цикъл квалификации - за Мондиала в Русия. Прибавяме гастролите в Лигата на нациите (Дивизия 4 - най-ниската) миналата есен и сега евроквалификациите. Тук влизат 14 поредни мача без загуба - в тази сметка и снощният. Нека погледнем състава на косоварите. Вратарят Ариянет Мурич е в \"Манчестър Сити\". Амир Рахмани се подвизава в \"Динамо\" (Загреб), Милот Рашица - във \"Вердер\" (Бремен), Бесар Халими - в датския \"Брьондби\", Берсант Целина облича екипа на \"Суонси\", личат клубове като \"Стандард\" (Лиеж), \"Хъдърсфийлд\", швейцарските \"Цюрих\" и \"Базел\", въобще клубове от цяла Европа. Като цяло звездите на Косово играят редовно в тимовете си. Единици са от местното първенство. Ако погледнем снощния състав нещата са относително поравно за футболисти от чужди и български клубове. Но тези, които си вадят хляба в чужбина, не вдигат класата на селекцията ни, тъй като се подвизават в слаби първенства и отбори. С изключение само на Ивелин Попов, но и той рита в Русия, където нивото падна доста в последните години. А нашето първенство няма какво да го коментираме. Снощи изнизалият се \"по терлици\" от стадиона Борислав Михайлов видя нагледно дали наистина българският шампионат е на средно европейско равнище и изпреварва съседните, както заяви в едно вече прословуто интервю от ранната пролет. \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО) След мача като мантра се повтаряше, че нашите тотално са \"сдали багажа\" физически и това е причината за натиска на гостите. Мога да ви уверя, че това е истина.  На никакво средно ниво не е Първа лига. То е ниско до неузнаваемост. В България се играе бавно, няма никаква динамика, а отборите рядко връзват по две-три смислени подавания. Оттам идва и слабата физическа форма. Не е нужно да правиш нищо кой знае какво срещу български тим - клубен или национален, просто вдигаш оборотите и съперникът отсреща грохва. В родния футбол не се тренира качествено и модерно - методите са архаични. Повечето наши треньори на всички равнища изостават. А чуждестранните след месеци си тръгват заради нестабилните виждания и принципи на клубните собственици. Последните всички знаем защо са във футбола - не по желание и с цел да го развиват, а защото така им е казано от властимащите. Срещу нещо и за нещо. То не е спорт. Самото отношение на българските футболисти е непрофесионално. Повечето от тях гледат на футбола като сцена за положение в обществото. Да си вземат ново BMW или Audi, да се \"закичат\" с манекенка или гимнастичка, да се покажат в хитово заведение... Те не осъзнават, че трябва да идват на тренировка половин час по-рано и да си тръгват час по-късно, като посвещават това време на индивидуално усъвършенстване. Както Кристиано Роналдо (например), който продължава да изумява и в \"Ювентус\", след като е спечелил всичко. Някога Алекс Фъргюсън е трябвало едва ли не да го гони от базата, за да почива преди мача в събота. За тези неща загатна Ивелин Попов снощи. Колкото и да не е симпатичен на мнозина, в случая е прав. Попето говореше за Кирил Десподов - нагледният пример за това колко подвежда \"средноевропейската\" българска Първа лига. Как някой буквално лети по родните терени и изглежда дяволски добър, но отиде ли на Запад реалната стойност към момента лъсва и боде очите. \"Националният отбор не е сиропиталище\"  Безспорно талантливият футболист премина в \"Каляри\", поигра в началото и беше закотвен на скамейката. Дори в края на сезона не обличаше екипа - когато отборът му си беше осигурил оставане в елита и не риташе вече за нищо. Както се изрази треньорът му, Десподов \"идва от друг свят\". Този свят е в сметището на футбола като игра, бизнес, интерес, социална значимост и т.н. Попов отбеляза, че уличен футбол вече няма (доста формиращ, но по ясни за всички причини - изчезнал), а в школите нещата са зле. Клубовете само събират парите на родителите за такси. На 18-19 г. техните деца не стават за футболисти - най-много \"В\" група и Втора лига или максимум средняци в Първа. А не стават и за никакви други извън спорта, тъй като тотално са пренебрегнали училището. На Запад уличният футбол също изчезва, но там са го заменили успешно с академии. В тях се държи на школото и на това да се развива мисленето на децата. Така или иначе е ясно, че малък процент от тях отиват в професионалния футбол. Не е само до физиката - българските играчи мислят бавно. Бавно вземат решения. Ако отидете на един детски мач, ще си дадете сметка за много неща. Родители викат по съдии, треньори и собствени деца, понякога се бият помежду си. Треньорът и той вика на воля. Вечерта качва във фейсбук линкове към един специализиран сайт за детско-юношески спорт - да се види, че отборът му от пети е станал четвърти. Не, друже, похвали се с изградени футболисти, стигнали да националния и до чужбина. Не с купи и класирания, отдавна отречени в Западна Европа за юношеското ниво. Така стигаме до извода, че няма как да подмладим, за да вдигнем нивото. Няма с кого. И мерилото вече е Косово. Англия е екзотика - ще гледаме мачовете с британците, за да видим тях, а не нашите. Чехия, колкото и да криволичи, си е по-високо. Тимът на Черно гора също е по-качествен, по-футболен, както се казва. И стигаме до Косово. Но за два двубоя се уверихме, че и този състав е по-силен - физически, тактически, технически, индивидуално и като тим. Ако нещо драматично не се промени в положителна насока, а в близко бъдеще не се вижда как ще се случи това, следващото мерило ще е Лихтенщайн, Фарьорските острови, Андора, Гибралтар и т.н. Както се изрази колегата ми в Клуб Z Стефан Миланов, скоро и Ватикана ще ни бие, стига да си направи отбор (може би от швейцарските гвардейци - на тях физика едва ли им липсва, както и бързо мислене). Да не забравяме, че преди година \"Левски\" отпадна от \"Вадуц\" (Лихтенщайн) в Лига Европа. Ако Борислав Михайлов се спаси от репортерите нощес, един от заместниците му в БФС и отговорник за националния - Йордан Лечков, гордо застана пред тях. И заяви, че не вижда защо БФС трябва да бъде винен. Това е регулаторен орган, докато клубовете са тези, които развиват играчите и централата не може да им се меси. Замлъкна на въпрос на журналист не може ли БФС да направи това, което се случи преди време в Белгия например - местната федерация поема инициатива да въведе методика за работа с подрастващи, определя рамки и правила, раздава стимули при определени резултати и постижения. Тук не можело да стане така, но той не вижда проблем в това. Нещата са такива, каквито са. Скоро ще се навършат 25 години от Американското лято. През юли пак ще отчитаме годишнини от победите над Гърция, Аржентина, Мексико, Германия... Това ни остана. Жалко - Четвъртите да си бяха останали такива, а не да се правят на ръководители. Тяхното провалено управление не може да се крие зад зловредната намеса на държавата във футбола. Тяхното си е пасивно гледане на мача отблизо. А мачът отдавна не е за гледане. \"Нарочна грешка\" с бюлетини извадила Боби Михайлов от Изпълкома на УЕФА (ВИДЕО) \"Националният отбор не е сиропиталище\" ", "date": "2019.06.11", "title": "Мерилото вече е Косово"}
{"url": "https://clubz.bg/84092-gazovata_vryzka_s_gyrciq_tyrgyt_za_trybite_otide_v_syda", "text": "Строежът на газовата връзка с Гърция - проект на вече 10 години, на който премиерите Бойко Борисов и Алексис Ципрас направиха тържествена първа копка преди няма и месец, пак е пред спънка. Причината - търгът за избор на строител приключи, но резултатът от този за доставка на тръби, обявен още през 2017 г., отива в съда.  Българската компания \"Топливо-2\" ЕООД оспори избора на изпълнител - в случая гръцката „Коринт Пайпуъркс Пайп Индъстри С.A.“, пред Комисията за защита на конкуренцията (КЗК). Това се случи в средата на май - точно ден преди прословутата първа копка.  Борисов за газовата връзка: Половин милиард лева инвестиция, 100% диверсификация Последва определение на антимонополния орган от 28 май, че въпреки претенциите на отстранения от обществената поръчка кандидат, следва да се пристъпи към предварително изпълнение - тоест подписване на договор със спечелилата фирма. Основният мотив - водещ е общественият интерес, а неподписването на договор може да забави строителството на газовата връзка. Въпреки че проектът е 10-годишен и вече бяха изпуснати няколко \"крайни срокове\" за завършването му от страна на държавата, най-пресните планове са интерконекторът да е готов през 2020 г. Освен това проектът е важен не само за България, а и за целия ЕС, мотивира се още КЗК. Ден преди първата копка: жалба по търг за газовата връзка с Гърция Строителството трябва да бъде изпълнено за 18 месеца. Доставката на тръби пък е за срок от 1 година от подписване на договор (според правилата в оспорения търг - б.р.). Поръчката е за 58,2 млн. евро (това е предложената цена от гръцката фирма).  Преди ден - на 10 юни - \"Топливо-2\" ЕООД обаче е обжалвала определението на КЗК  пред Върховния административен съд, показва справка в деловодството на съда. Дело още не е насрочено. Съдебната процедура обаче забавя подписването на договор, тоест предварителното изпълнение на решението на възложителя \"Ай Си Джи Би\" за избор на доставчик. Днес - 11 юни - дойде и ново развитие по казуса. Антимонополният орган се е произнесъл по същество за жалбата на \"Топливо-2\" ЕООД.   е от дата 6 юни, но е публикувано едва днес. КЗК оставя жалбата срещу избора на доставчик на тръби без уважение и присъжда жалбоподателят да плати адвокатските разноски и на \"Ай Си Джи Би\", и на \"Коринт Пайпуъркс Пайп Индъстри С.A.\" - общо 4000 лв. В самия документ има прелюбопитни неща. Например, \"Топливо-2\" ЕООД твърди, че е имало теч на информация за подадените оферти към заинтересовани лица (тоест конкуренти). Твърдението е на основание на това, че по време на тръжната процедура се е правила проверка на място на производствените мощности на кандидатите, в която са участвали \"външни лица\". Те не са били част от назначената за целта комисия от \"Ай Си Джи Би\". На по-ранен етап от търга подобни претенции - за теч на информация за офертите - е имало и от друг участник в обществената поръчка, става ясно още от документите. КЗК е на друго мнение, макар да не отрича участие на трети лица:  Отхвърлени са и всички други претенции на жалбоподателя. И този акт на КЗК обаче подлежи на обжалване пред ВАС. Срокът е 14 дни от момента, в който страните по производството са уведомени.  Брюксел одобри 240 млн. евро за газовата ни връзка с Гърция Според специалисти в сферата на обществените поръчки, цялата процедура по обжалване (в случая на два акта на КЗК - б.р.) може да отнеме - в най-добрия случай - около 2-3 месеца, което може да доведе до забавяне на строежа.  На 13 май \"Ай Си Джи Би\" избра и строител на интерконектора, обявен от премиера Бойко Борисов за част от \"пълната диверсификация\" на газовите доставки за страната, редом с т.нар. Балкански поток (по същество продължение на Турски поток през България към Сърбия - б.р.). Според последния план на правителството газовата връзка с Гърция трябва да е готова до края на 2020 г. Гръцка фирма надви ГБС и \"Джи Пи Груп\" за газовия интерконектор Посоченият вече строител е отново гръцки, като доставчикът на тръбите - Джи&Пи Авакс\" (J&P AVAX). Фирмата е предпочетена в конкурса за проектиране, доставка и строителство на интерконектора между България и южната си съседка, като имаше само един конкурент. Това бе консорциумът между българските компании ГБС и \"Джи Пи Груп\" и италианската \"Бонатти\". Цената, предложена от втория кандидат, обаче бе твърде висока и доста над обявената от възложителя пределна сума от 145 млн. евро.    Ден преди първата копка: жалба по търг за газовата връзка с Гърция Брюксел одобри 240 млн. евро за газовата ни връзка с Гърция Гръцка фирма надви ГБС и \"Джи Пи Груп\" за газовия интерконектор", "date": "2019.06.11", "title": "Газовата връзка с Гърция: търгът за тръбите отиде в съда"}
{"url": "https://clubz.bg/84096-ludogorec_predstavi_dvama_novi", "text": "\"Лудогорец\" представи първите си две попълнения при старта на лятната подготовка на отбора. И двамата идват от първенството на Израел - нападателят Мавис Чибота и Дан Битон. Конгоанецът Чибота беше спазарен още през зимата, но остана в \"Бней Йехуда\" и за пролетния дял, тогава опитите на \"орлите\" да го докарат предсрочно в Разград удариха на камък. Той е на 23 г. Наскоро пък стана ясно, че в \"Лудогорец\" е привлечен Дан Битон - атакуващ полузащитник от \"Ашдод\". Двамата позираха с първите си зелени фланелки. За Битон и Чибота той заяви следното: Специалистът коментира и състоянието на две от звездите в тима - Вандерсон и Марселиньо, които получиха контузии в края на миналия сезон. Треньорът посочи целите пред отбора - влизане в групите на Шампионската лига или Лига Европа. Изпълнителният директор Ангел Петричев каза, че има интерес към играчи на тима от чужбина, но трансфери няма да се правят на всяка цена. Той допълни, че комуникацията със собствениците е добра - по желание на спортно-техническото ръководство се подменя тревата на \"Лудогорец арена\". Договорите на Натанаел и Лукас Саша са изтекли и те си тръгват, потвърди директорът Георги Караманджуков. ", "date": "2019.06.11", "title": "\"Лудогорец\" представи двама нови"}
{"url": "https://clubz.bg/84095-izvadiha_ot_dunava_korabcheto_potynalo_v_budapeshta", "text": "Работници извадиха с кран от Дунава потъналото корабче с южнокорейски туристи, претърпяло фатален инцидент миналия месец, съобщи Асошиейтед прес, цитирана от БТА. \n\tОгромен плаващ кран прехвърли корабчето \"Русалка\", от корпуса на което все още изтичаше вода, върху шлеп на мястото на сблъсъка на 29 май с по-голям плавателен съд. Четири тела бяха открити на борда на \"Русалка\" скоро след като бе извадена от водата. \n\tПо-рано бе потвърдена смъртта на 19 южнокорейски туристи и член от унгарския екипаж, а осем души все още се водеха за изчезнали. Сега броят на жертвите нарасна на 23 души, а четирима туристи продължават да са в неизвестност. Само седем от общо 35-те, намиращи се на борда по време на инцидента, бяха спасени. \n\tУнгарският министър на вътрешните работи Шандор Пинтер и южнокорейски представител посетиха мястото на инцидента на моста \"Маргит\" в Будапеща, където от река Дунав бе извадено потъналото корабче, посочва АП. ", "date": "2019.06.11", "title": "Извадиха от Дунава корабчето потънало в Будапеща"}
{"url": "https://clubz.bg/84093-poveche_ot_100_ubijstva_i_70_iznasilvaniq_na_protestirashti_v_sudan", "text": "Паравоенни части на режима в Судан са извършили над 100 убийства и 70 изнасилвания по време на атака през миналата седмица срещу лагер на протестиращите в столицата Картум, предаде \"Гардиън\". Точният брой на смъртните случаи е неизвестен, тъй като според очевидци войниците са изхвърляли трупове в Нил. До 700 души са били ранени по време на нападението и последвалите го сблъсъци, след като \"Силите за бърза подкрепа\" (RSF) се разпростряха в града, за да потушат спорадичните размирици. Въпреки ограничението на комуникациите в Судан прореформистка докторска група разкри данни от местните болници според които точно след атаката има документирани повече от 70 случая на изнасилване. Доктор в една от по-големите болници сподели, че се е грижил за осем жертви на изнасилване - пет жени и трима мъже. В друго лечебно заведение в южната част на Картум лекар разказа, че един от пациентите му е бил насилен от четирима военни от RSF. Броят на жертвите най-вероятно е много по-голям, тъй като известна част от тях не са потърсили медицински грижи - страхуват се, че ще бъдат наказани.  Националната стачка в Судан продължи и в понеделник. Голяма част от магазините в Картум и в съседния град Омдурман бяха затворени, но въпреки това по улиците имаше повече движение в сравнение с неделя, когато започна стачката. Висш американски дипломат ще посети страната тази седмица, за да настоява за прекратяване на репресиите. Тибор Наги - държавен секретар по африканските работи планира да се срещне с двама представители на Военния съвет и с водачи на протестиращите в Картум. Военните лидери на Судан отказаха да направят каквито и да е отстъпки след началото на стачката, като определиха протестното движение за заплаха пред сигурността на нацията. Генерал-лейтенант Джемаледин Омар обяви, че протестиращите извършват престъпления като блокират пътищата и издигат барикади. Омар посочи \"Силите за обявяване на свобода и промяна\" (коалиция от продемократични групи) е виновна за  през последните дни. С действията си лидерите на протестите  , настоя той и добави, че армията и RSF са увеличили присъствието си в страната,  . Военният съвет свали от власт президента Омар ал-Башир през април след месеци на масови протести и отказва да се вслуша в призивите на демонстрантите да уреди преминаването към   (един от основните слогани на движенията в страната). Военните обявиха, че са свалили президента на Судан (ВИДЕО) Преговорите между двете страни бяха прекратени след бруталното нападение срещу лагера на протестиращите. \"Асоциацията на професионалистите на Судан\" (SPA) е групата, която е отговорна за протестите от декември насам.  Лидери им твърдят, че не са очаквали толкова много хора да се включат в демонстрациите. Те се заклеха в понеделник да продължат с   докато военният съвет не бъде свален. SPA призова пътищата отново да бъдат затворени, барикадите отново да бъдат издигнати и да се избягват сблъсъците с RSF.  ", "date": "2019.06.11", "title": "Повече от 100 убийства и 70 изнасилвания на протестиращи в Судан"}
{"url": "https://clubz.bg/84080-otgovoryt_na_rusiq_na_amerikanskiq_serial_chernobil_video", "text": "В началото на юни с излъчването на финалния си епизод британско-американския мини-сериал „Чернобил” предизвика силни обществени реакции и се превърна в най-популярния телевизионен проект в историята по целия свят – включително и в Русия, и останалите страни от бившия СССР. Не го харесаха само в Москва, по-точно в Кремъл. Проправителствените медии се възмутиха от сериала – обявиха го за фалшификация на историята, антируска пропаганда и опит да бъде очернена руската ядрена индустрия -„най-добрата в света”. В Русия вече е заснет руски сериал „Чернобил”, който в момента е на етап постпродукция и премиерата му е насрочена за тази есен. Сериалът \"Чернобил\" накара Кремъл да се срамува Създателите му обещават, че ще разкажат истината за Чернобилската катастрофа, която включва американски шпионин-диверсант, опитващ се да открадне тайните на съветската ядрена енергетика (няколко историци имали такива данни). Срещу врага се изправя героичен служител на КГБ – който може би дори ще предотврати аварията и АЕЦ „В. И. Ленин” (както е истинското име на централата) и реакторът няма да гръмне. Ако ви звучи абсурдно, нека не забравяме, че едва ли на света има историци с по-голям опит в пренаписването на историята със задна дата и фалшификациите от съветските историци. Това вече е и официализирана практика. Ако все още ви звучи абсурдно, помислете си не беше ли още по-абсурдно в първите няколко най-опасни за населението дни след аварията, не просто да се мълчи за радиоактивното замърсяване, но и да се отрича, че изобщо е имало авария – тя бе обявена за фалшификация на западните тайни служби. Но до есента има доста време и то трябва да бъде запълнено. Руският телевизионен „Първи канал” обяви, че на 22 юни ще покаже документален филм за инцидента в Чернобилската атомна електроцентрала, наречен „Чернобыль. Как это было”, съобщава пресслужбата на канала. „Документалният филм разказва подробно за аварията и възпроизвежда в точната им последователност събитията в съдбоносната нощ на 25-26 април 1986 г. и следващите дни и месеци”, се казва в съобщението за пресата. Особено внимание се обръща на историята на пилотите на хеликоптери, които са спрели верижната реакция, като са засипали реактора с дебел слой пясък и олово. Авторите на документалния филм ще разкажат и „истината за самоубийството на академик Валери Легасов”, член на правителствената комисия за разследване на причините и последствията от инцидента. Преди смъртта си той е записал пет аудиокасети с показания, в които е посочил имената на действителните виновници за Чернобилската катастрофа. Очевидно Русия се завръща към най-добрите традиции на съветската пропаганда: войната е мир, свободата е робство, невежеството е сила (по Оруел). Да не забравяме докъде доведе това – 5 години след Чернобилската авария СССР прекрати съществуването си. Засега в мрежата може да се намери единствено неофициален трейлър на руския сериал „Чернобил“, но от НВТ потвърждават, че той е сглобен от кадри от продукцията.", "date": "2019.06.11", "title": "Отговорът на Русия на американския сериал \"Чернобил\" (ВИДЕО)"}
{"url": "https://clubz.bg/84097-ria_novosti_rusnak_othapa_ezika_na_mechka", "text": "Някои вдигат шум, други се правят на умрели, трети използват спрей. Жител на руския град Тува (Южен Сибир) по чудо оцеля след нападение от мечка, след като отхапа езика на животното, предаде РИА Новости, цитирайки местни източници. Мечка с лаптоп, за какво ѝ е? (ВИДЕО) Инцидентът се е случил на 2 юни. Трима мъже се събрали в националния природен парк \"Хотинский\", наклали огън, приготвили храна и поели поотделно в гората, за да събират рога на елени. Изведнъж 30-годишният Николай Иргит забелязал мечка. Той започнал да вика с цяло гърло, за да прогони животното, но то се нахвърлило върху него. В следващия момент мъжът отхапал езика на мечката и тя избягала. Приятелите на Иргит се добрали до него и веднага повикали помощ. Руснакът е приет в болница с рани по лицето, главата, ръцете и корема. Мъжът се е измъкнал от мечката, но не е успял да заобиколи дългата ръка на закона. Местните власти наложили на тримата руснаци административна глоба за незаконен палеж.  ", "date": "2019.06.11", "title": "РИА Новости: Руснак отхапа езика на мечка"}
{"url": "https://clubz.bg/84099-bryuksel_zabrani_slivaneto_na_dva_stomanodobivni_giganta", "text": "Еврокомисията блокира днес планираното сливане между стоманодобивните концерни „Тисен Круп“ от Германия и „Тата стийл“ от Индия. Решението бе обявено от еврокомисарката по конкуренцията Маргрете Вестагер. До него сее стигнало след задълбочено проучване от страна на ЕК. Като причина тя изтъкна опасенията, че евентуално сливане би ограничило конкуренцията и би довело до вдигане на цените. Промишленият гигант \"Тисен Круп\" планира да стъпи у нас Решението бе очаквано. Още преди месец от „Тисен Круп“ казаха, че очакват регулаторът да блокира сделката. От германската компания обявиха съкращаване на близо 6000 работни места и преструктуриране на бизнеса си. Двете компании не са предоставили адекватни балансиращи мерки предвид опасенията, които Брюксел има за предложеното съвместно дружество, изтъкна Вестагер. То би комбинирало дейностите на концерните за производство на въглеродна стомана и електрическа стомана.", "date": "2019.06.11", "title": "Брюксел забрани сливането на два стоманодобивни гиганта"}
{"url": "https://clubz.bg/84102-rusiq_sne_obvineniqta_ot_razsledvashtiq_jurnalist_ot_meduza", "text": "Всички обвинения срещу руския репортер Иван Голунов са снети след огромното обществено недоволство, което предизвикаха, предаде Би Би Си. Голунов, разследващ журналист от сайта \"Медуза\", беше арестуван и обвинен в търговия с наркотици, но адвокатите му казаха, че властите са подхвърлили дрогата в багажа му. Руски медии застанаха в негова подкрепа. Руската преса е солидарна с арестувания журналист от \"Медуза\" Вътрешният министър Владимир Колоколцев каза, че вината на Голунов \"не е доказана\" и двамата полицаи, които са го арестували, са отстранени от длъжност. Решението е взето след  \"съдебномедицински, биологични, дактилоскопични и генетични тестове,\" каза той. ЕС приветства решението на руските власти, предаде АФП, като цитира говорителя на върховния представител на Съюза за външната политика Федерика Могерини. Същевременно от ЕС изразяват съжаление от ограниченията над свободата на печата в Русия.", "date": "2019.06.11", "title": "Русия сне обвиненията от разследващия журналист от \"Медуза\""}
{"url": "https://clubz.bg/84081-detska_gradina_spyna_kyci_vapcarov_za_shef_na_bnt", "text": "Съветът за електронни медии взе решение, че един от кандидатите за генерален директор на БНТ - Кръстю Вапцаров, по-известен от малкия екран като Къци Вапцаров, не може да участва в конкурса. Това съобщи за БНР членът на медийния регулатор и председател на техническата комисия по проверка на документите на кандидатите Бетина Жотева. Мотивите: несъответствие с изискването на чл.59, т.2 от Закона за радиото и телевизията, а именно, че при проверка в Търговския регистър е установено, че лицето е вписано като едноличен собственик и управител на няколко дружества. Кой иска да е шеф на БНТ: Емил Кошлуков срещу Къци Вапцаров Справка в регистъра в действителност го показва. Вапцаров е едноличен собственик на капитала и управител на  . Вписан е и като едноличен търговец на От СЕМ признават, че този текст от ЗРТ не е справедлив - да принуждаваш кандидати за пост, който е възможно да не заемат, предварително да се откажат от бизнеса си. Дори новоизбраните депутати имат срок, в който да се оттеглят от собствеността си. Но от законодателя, а не от регулатора зависи изменението в закона. Така в надпреварата за генерален директор на БНТ остават седем души: соченият за фаворит Емил Кошлуков, бивш програмен директор, сега временно изпълняващ длъжността \"генерален директор\", журналистите Сашо Диков, Стоил Рошкев и Сашо Йовков, операторът Никола Тодоров, бившият разследващ журналист на телевизията, сега отговорник за обществените поръчки - Явор Симов и \"вечният кандидат\" Радослав Главчев. БНТ фалира през октомври? Междувременно се очаква утре СЕМ да изслуша предствители на медията относно финансовото й състояние. Както Клуб Z писа, телевизията е изправена пред \"фалит\" - заради скъпи продукции, множество закупени спорни права, \"вечни задължения\" за разпространение на сигнала, плащания за филми и за обществени поръчки и др. Договорите, по които БНТ трябва да се разплати, наближават годишния ѝ бюджет, който за 2019-а беше определен като \"рекорден\" - 67,7 млн. лв., но с точната сума може да се спекулира. Неотдавна синдикалните организации в БНТ изпратиха и писмо до премиера Бойко Бориосов с искане за финансова ревизия и отпускане на още пари. От Министерството на финансите коментираха пред Клуб Z, че няма да отпуснат допълнително средства - \"не и преди сериозна ревизия какво се е случвало там\". Още пари за БНТ? - Не и без финансова ревизия БНТ фалира през октомври? Още пари за БНТ? - Не и без финансова ревизия", "date": "2019.06.11", "title": "Детска градина спъна Къци Вапцаров за шеф на БНТ"}
{"url": "https://clubz.bg/84085-sydijkata_osydila_rosen_bosev_ot_kapital_iska_da_e_oshte_p%C3%B3_otlichnik", "text": "Hacpoчeнoтo зa днec изcлyшвaнe нa в съдийската колегия на ВСС нe ce cъcтoя, пише  Съдебният дрийм тийм на бял кон-2: Петя Крънчева само с намалена заплата Πpeди нaчaлoтo нa зaceдaниeтo e пocтъпилa мoлбa oт cъдийĸaтa c иcĸaнe зa oтлaгaнe, тъй ĸaтo нe билa yвeдoмeнa зa зaceдaниeтo в cpoĸ, пояснява правният сайт. Cъдийcĸaтa ĸoлeгия е peшила дa yвaжи мoлбaтa й и дa й дaдe дocтaтъчнo вpeмe дa пoдгoтви apгyмeнтитe cи. Kpънчeвa щe бъдe изcлyшaнa нa 25 юни. Бившата зaм.-пpeдceдaтeлка нa CГC oт \"дрийм тийма\" нa Bлaдимиpa Янeвa възpaзявa cpeщy ĸoмплeĸcнaтa oцeнĸa зa paбoтaтa й. Tя e нeдoвoлнa oт oбщaтa oцeнĸa oт 91 тoчĸи (ĸoятo e в paмĸитe нa oтличнaтa), ĸaĸтo и oт пo-ниcĸия бaл зa дeйнocттa й ĸaтo pъĸoвoдитeл нa нaĸaзaтeлнoтo oтдeлeниe. Дисекция на един съд. Софийския градски съд Крънчева е \"звезда\", от скандала покрай гинлите ябълки, когато сред изказване на бившия френски посланик Дьо Кабан в СГС бе пратена проверка. В резултат в доклада на Висшия съдбен съвет се правеха констатации, граничещи с престъпления.  Росен Босев от \"Капитал\" осъден от съдийка, която е критикувал Последно тя влезе в \"окото\" на медиите с осъдителната присъда срещу журналиста от \"Капитал\" Росен Босев. Крънчева, която многократно е критикувана от съдебния журналист, му чете осъдителна присъда по дело, заведено от ексшефа на КФН Стоян Мавродиев, без да се съобрази с аргументите, че е пристрастна. Тя не си направи отвод въпреки двете искания на подсъдимия. Дисекция на един съд. Софийския градски съд Росен Босев от \"Капитал\" осъден от съдийка, която е критикувал", "date": "2019.06.11", "title": "Съдийката, осъдила Росен Босев от \"Капитал\", иска да е още пó отличник "}
{"url": "https://clubz.bg/84042-tochno_20_godini_sled_onazi_metalika_v_plovdiv_video", "text": "Трима души от три съвсем различни краища на България - София, Разград, Лом. Заедно - тогава - без да се познаваме. 20 години след този знаменит концерт, ние вече се срещаме всеки ден като част от екипа на Клуб Z. И с огромна радост, а тук-таме и с малко прошарен сантимент и стягане под лъжичката - установихме, че всички сме били на едно и също място в онази вечер на 11 юни 1999 г. 20 песни (ако броим и солото на бас на Джейсън Нюстед), точно 1 час 59 мин. и 38 сек. - ако гледаме записа на БНТ, който може да видите по-долу. От първата - кавъра Breadfan, до закриващата - Battery. И това са само сухите числа. Ето и трите ни истории за легендарния концерт на американците на стадион \"Пловдив\" преди 20 лета. Ако сте заченали дете в нощта след онзи знаменит концерт, преди няколко дни най-вероятно той/тя щеше да е вашият горд/а абитуриент/ка... Да бе, минаха точно 20 години от \"пловдивската \"Металика\".  Какво за мен я направи толкова различна? Това беше  \"Металика\". Четирима пичове, които носеха в сърцата си нещата, заради които слушаме тази музика. Бандата вече беше направила огромните пари. Обикаляше от 8 години света с \"Черния\" албум, който промени всичко завинаги. И съответно вече бяха издали онези две ... неща Load и Reload, които в крайна сметка намериха и широко място в сета им онази нощ. И въпреки това твърдя, че в онзи облачен ден в Пловдив бандата още беше жива. Без да крия и личните си пристрастия към Джейсън Нюстед - човек буквално, изтъкан от метъл, - по сцената хвърчаха просташките храчки на пеещия фалшиво Джеймс, а онази четирибуквена дума fu** се лееше във всевъзможин употреби и спрежения. Има някои неща, които е трудно да се обяснят на милениалите от съвременната българска публика... Затова ще опитам. Повечето й представители едва ли въобще могат да си представят какво представляваше България тогава - едва откъсната от \"прегръдката\" на социализма и Кремъл (или поне така си въобразявахме) и търсеща посока - само вижте униформите на милици... пардон, новопокръстените полицаи във фотогалерията в линка по-долу. За концерти – дори и най-мижавите от мейнстрийм гледна точка, се пътуваше – най-често с пуфтящи „бюджетни“ автобусчета с колекционерска стойност до Прага, Будапеща, а още по-рано – до Белград. Лъчо Хиподилски и Кадифето – може би и някой друг, не помня - организираха тези магически екскурзии и съответно гледахме на тях като на полубожества. Знаете ли защо? България просто я нямаше на картата...  Поне не и на картите на световните тур мениджъри... В този смисъл „Металика“ е „аванта“ от съседния концерт в Атина, който имат тогава на следващия ден. Запознатите казват, че бандата, не само че не е спала в най-вярната от сателитите на СССР, а дори не са се изкъпали на родна земя... Просто с потните тениски са се метнали на самолета. Може би поради горните и други причини концертът на \"Металика\" на Стадион \"Пловдив\" беше абсолютно потресаващо, покъртващо, невероятно и никога повече неповторено събитие... Сякаш затова съдбата дори направи така, че после да затворят стадиона. Перфектно стечение на място, условия, група, която да дойде в апогея си (само допреди няколко години бяхме свикнали на лица като Оскар Бентън и \"Бони М\"), и много, ама много вярна публика...  Като казахме, вярна публика, помните ли с. Плодовитово. То е известно с това, че единствената ни днес магистрала тогава стигаше до там. С нищо друго. Така до Пловдив все пак се стигаше по магистрала. Имах жигула... Доре де, имал съм няколко, но тогава това беше нормалният начин на придвижване, ако не си мутра или син на червен аристократ. На крилете на червената \"Жига\" - разбирай с 80-90 км в час, и с няколко верни другари се озовахме в града на тепетата.  Всичко, което помня, е че наоколо заведенията и клекшоповете се бяха уплашили от полицаите и общинската забрана и не продаваха бира. Едва ли организаторите от СМЕ са имали нещо против тази принципност и строгост - те продаваха пиво на стадиона на цената на половин бъбрек. Една от най-големите тайни по традиция е и колко пропуска са продадени за легендарното събитие. Тогава, до предния ден излизат спекулации по медиите, че са продадени едва 25 000 билета, което за мен е по-скоро глупост. Препълненият до козирката стадион го доказва... Билетите тогава са 20 000 лв. правостоящи и 40 000 лв. седящи. При долар USD 1867.3191 лв. това прави по около 21 щатски долара за \"баровските\" пропуски и 10-ина за сиромашките. Но да напомним, че концертите не бяха тази разделена на строги секции сегашна театрална машина за пари. В смисъл – никой не спазваше седящи и правостоящи, нямаши mosh-pit, ВИП-ове и пр. глупости. Друго обче е, ако мерим концерта в злато, чиято стойност постоянно се повишава – за тази на \"Металика\" не съм съвсем сигурен...  Тогава една тройунция е струвала 482 121.87 неденоминирани лв., а сега е 2316.88. Така пресметнато излиза, че  Съвсем \"съвременна\" цена. Според повечето статистики – ако не броим Лепа Брена и Слави Трифонов (именно в този порядък) единствените по-посещавани концерти в България до ден днешен – цели 20 години по-късно - са този на AC/DC и... другите на \"Металика\" в София. И още една подробност. Само след 2 години – през 2001 г. Джеймс влиза на рехабилитация в клиника за алкохолни зависимости и остава там 7 месеца. Не знам дали трезвен може да пише такава музика - наистина не знам... Всичко друго, както се казва, е история. Невъзможна за разказване на този, който не е присъствал. Ето го и сетлиста, който още може да бъде открит на официалния сайт на бандата: Бандата има на официалния си сайт и фотоалбум от шоуто – той може да бъде видян    “Металика” бе първата световна банда, която посети България в зенита на своята слава. А не малко преди пенсия, както обикновено става у нас, за съжаление. Новината, че тази група, към която всеки, който е бил тийнейджър през 80-те и 90-те години на XX в. изпитва най-малкото уважение и респект, ще идва в България, предизвика огромен възторг.  През лятото на 1999 г. пребивавах в родния ми Разград. Две години по-рано бях приключил с университетските занимания, а само няколко месеца преди този концерт се бях уволнил от казармата. През есента се върнах в София, за да започна работа, така че това   като свободен човек. Доколкото си спомням, въодушевлението ми - от уволнението, от свободата и от предстоящия концерт - бе доста голямо. Пътуването от Разград до Пловдив и до ден-днешен е огромно предизвикателство, ако се ползва БДЖ. В ранни зори огромна тълпа метъли от Делиормана тръгнахме от гарата, без да знаем как точно ще стигнем. Казвам Делиормана, защото в дългокосото стълпотворение, видимо притеснило служителите на БДЖ, имаше хора от цялата област. Особено колоритен бе един младеж от Лозница, чието име така и не знам. Но му викахме  тъй като единственото, което повтаряше на висок глас и някак унесено, беше: Още от ранни зори Джеймс-а от Лозница очевидно бе употребил определени субстанции и бе в такова състояние, че имам сериозни съмнения за това дали въобще успя наистина да види Джеймс. Дано е успял! Може би е хубаво да се знае, че Лозница не е само и единствено мястото, където местната общественост вдигна паметник на Пенчо Кубадински... След няколко смени на влакове успяхме да се доберем до гара Тулово. Или може би Дъбово, не съм сигурен. И от там транспорт до Пловдив нямаше - нито ЖП, нито друг. В крайна сметка до града под тепетата ни закара някакъв човек, който ни натовари в багажника на товарния си микробус. Както е известно, удобствата са ти последна грижа, когато си по-млад. Важното е да върви купонът. Вече не помня дали този човек просто имаше работа към Пловдив и ни направи услуга, или ние събрахме пари и му платихме, за да ни закара. Но тези подробности са незначителни, важното е, че стигнахме. Самият концерт, разбира се, бе велик. Малко ми се губи сетът, който “Металика” изпълниха. Доста време мина. Но си спомням, че една голяма част от любимите ми парчета бяха включени в него. По това време аз бях от старите фенове на “Металика”, за които най-великите албуми са тези между 1983 и 1988 г. И които бяха твърде разочаровани от посоката, която групата пое през 90-те години. Личен мой фаворит бе Kill ‘Em All с всичките велики парчета в него. Спомням си, че след края на концерта публиката дълго и продължително скандираше Seek and Destroy. Тази култова песен обаче така и не бе изпълнена. Преживяванията след концерта също бяха запомнящи се. Не всички от тях бяха приятни. Най-неприятното бе, че повечето заведения в Пловдив бяха затворени и нямаше откъде човек да си купи дори една бира. Очевидно за местните търговци страхът - оправдан или не - от феновете на “Металика” бе по-сериозен аргумент от възможността да реализират добри обороти и печалби. Поспахме малко на пейките в центъра -   практикувал съм го неведнъж в различни градове. Връщането от Пловдив до Разград бе по друг маршрут. Сутринта хванахме експреса за Бургас и слязохме в Карнобат. Там с още неколцина приятели трябваше да изчакаме влака от Бургас за Русе, с който да стигнем до Разград. По разписание чакането беше 5 часа. Първоначално бяхме доста притеснени какво ще правим на гарата в Карнобат толкова много време. Оказа се обаче, че в тамошното ресторантче продават бира, цаца и шкембе чорба на доста приятни цени. Това бе като манна небесна след безбирието, на което бяхме подложени в Пловдив. На всичкото отгоре сервитьорките бяха много симпатични момичета. Въобще времето мина неусетно. Дори изпитахме известно разочарование, когато в един момент влакът се появи. Личната ми история с концертите на “Металика” обаче не свършва дотук. Както е известноq те дойдоха за втори път в България през 2008 г. И то в София. Нямаше как да пропусна да гледам \"Металика\", при положение че мога да стигна до мястото на събитието, без да сменям влакове, без да се возя в багажник на товарен микробус, без да спя по пейки... Пък и бирата вече се лееше навсякъде. Въпреки всичко това обаче спомените ми от този концерт не са чак толкова романтични.   Не толкова външно, колкото вътрешно. Те го бяха обърнали на печалбарство, а аз вече не бях чак толкова склонен да подминавам това, което не ми харесва. Интернет вече беше завладял света и съответно продажбите на албуми не бяха най-важното перо в приходите на бандите. Напротив - именно концертите са това, на което всички разчитат и досега. Това обаче означава само едно - да дадеш на публиката онова, което тя иска. Докато 9 години по-рано в Пловдив скандирахме дълго и продължително Seek and Destroy и така и не го чухме, то в София “Металика” като че ли свириха само Seek and Destroy, разбирай - само и единствено старите хитове. Към този момент последният им издаден албум бе St. Anger. Този албум измести Kill ‘Em All в моята лична класация. За мен това е най-великият албум на “Металика” и един от най-великите албуми в рок-музиката изобщо. Смятам, че той върна духа на 80-те след безпътицата и лутането през 90-те години, като същевременно демонстира нестандартен творчески подход и модерен звук. “Металика” обаче не изсвириха нито едно парче от този албум, тъй като той чисто комерсиално нямаше много голям успех. Най-вълнуващият момент в този концерт бе, когато забиха Stone Cold Crazyна Queen. Доста се изкефих на това парче. За разлика от огромната тълпа младежи наоколо, които очевидно не го бяха чували. Две години по-късно “Металика” отново бяха в София като част от Big 4. Признавам си, че този път не отидох. Признавам също така, че ако отново дойдат в София, най-вероятно отново няма да отида. Все пак важното е, че бях в Пловдив преди 20 години.  . Хубаво е, че това рок-десетилиетие за България завърши точно с концерт на “Металика”. Нека започна оттам, че \"Металика\" не е от най-любимите ми групи. Тогава не беше и сега не е. Но това не пречи да съм бил на всичките концерти на тази банда - безспорно една от най-големите на нашето време, в България. И не само. Помня, че си купихме билети една група приятели доста преди шоуто в Пловдив - обикновено не правя така. Помня също, че в същия ден трябваше да присъствам на събитие, свързано с автомобилния бранш в София. Естествено, че и за миг не съм имал колебания. Не защото си бях купил билет, който от снощи упорито търсих сред десетките у дома по разни кутии. Не го намерих, но все ще изникне отнякъде и се шегувахме с колегите, че Имах стар \"Опел Корса\", докаран ми от роднина от Германия. От \"ръбатите\" - преди заобления модел (II), който стана един от най-успешните автомобили на \"Опел\". Грижех се, но и мразех тази кола. И може би заради това тя ми отмъщаваше. Беше много, ама много ръждясала. Китваш я, боядисваш, а кафявото пропълзяваше по нея още докато го правиш. Потеглихме с един приятел - Петър, от София и някъде още след караулката \"Корса\"-та почна да дава ядове. Едва качваше баирите. То едни баири по тази магистрала... Ядосах се не на колата, а на това, че може да не стигнем до Пловдив, нищо че концертът беше на следващия ден. Добрахме се някак за много часове. Спахме в къщата на приятел и роднина на Петър в Храбрино - близо до Пловдив. Нали знаете как става - той познаваше \"добър майстор за \"Опел\". Както и предполагах, оказа се нещо по карбуратора. Той се нагърби да оправи колата и каза, че я оправил. Наистина нямаше проблеми в отсечките до и от Пловдив. Доста се вълнувах за този концерт, защото до момента бяхме ходели само на застаряващи звезди, а тогава \"Металика\" беше на абсолютния връх (комерсиален и творчески - поне според мен, тук доста хора може да не се съгласят). Влязохме на стадиона и зачакахме. Разбира се, видяхме се с доста хора от една концертна компания, която се разписа на още много шоута в следващите години.   из Пловдив... Вече се знаеше, че Хетфийлд и компания няма да спят в България, а идват само за концерта. Споделяхме опасения дали пък няма да решат въобще да ни пропуснат. Някой опита да се пошегува, че вместо \"Металика\" хеликоптер ще спусне на стадиона Лепа Брена и ще стане направо брилянтно.  Това е един концертите, които ми минаха като миг. Явно емоцията наистина е била много силна и чиста. Драхме гърла както си му е редът и не обръщахме голямо внимание (както сега) какъв и бил звукът, можело ли е да бъде по-добре, високите, ниските и т.н. Накрая дадохме много от себе си с викане за Seek and Destroy, но как да знаем, че тя просто не попадаше сред песните за тура. Поне докато съм с акъла си, винаги ще помня този концерт. Ако мога да представя списък на времето с преживени събития, от които не искам да се лишава до последно съзнанието ми, този гиг ще попадне там. Заради него самия и заради ред други неща, които се случиха преди, по време и след. А на връщане проклетата \"Корса\" пак ни изпили нервите. Само че вече се смеехме с Петър, а притесненията се бяха изпарили.", "date": "2019.06.11", "title": "Точно 20 години след онази \"Металика\" в Пловдив (ВИДЕО)"}
{"url": "https://clubz.bg/84083-trymp_za_niksyn_toj_napusna_az_ne_napuskam", "text": "Доналд Тръмп осъди сравненията между себе си и бившия републикански президент Ричард Никсън, който си подаде оставката след скандала \"Уотъргейт\", предаде \"Политико\". По време на изслушването Дийн заяви, че е забелязал  между действията на Никсън и на настоящия президент. Още преди изслушването на Дийн Тръмп го атакува в \"Туитър\" като го определи за   и добави че      Дийн даде показания пред сенаторската комисия за Уотъргейт през 1973 г., които се оказаха ключови в разследването срещу Никсън - съветникът призна, че е помогнал за възпрепятстването на правосъдието, след което бе поставен под арест за четири месеца. В понеделник той заяви пред Конгреса, че докладът на Мълър е   за импийчмънта на Тръмп и изброи действията на президента, които според него попадат в графата  . Двугодишното разследване на специалния прокурор не откри доказателства за незаконно сътрудничество между екипа на Тръмп и Русия по време на предизборната кампания през 2016 г. Тръмп забрани достъпа до пълния доклад на Мълър Републиканските законодатели обвиниха Дийн, че е предубеден. Народният представител от Флорида Мат Гец го осъди за това, че и в миналото е критикувал президенти през призмата на \"Уотъргейт\". Дийн е автор на книга за Джордж Буш и вицепрезидента Дик Чейни, която носи името  . Дийн отказа да отговори, а председателят на правосъдната комисия Джери Надлър (демократ и член на Камарата на представителите от Ню Йорк) възрази срещу въпроса.", "date": "2019.06.11", "title": "Тръмп за Никсън: Той напусна. Аз не напускам"}
{"url": "https://clubz.bg/84078-dji_pi_grup_defektite_na_grafa_sa_v_proekta_ne_v_izpylnenieto", "text": "Проектантът и одобреният му от Столичната община проект, а не строителят носят отговорността за поредната \"разруха\" на прясно ремонтираната улица \"Граф Игнатиев\" в центъра на София - това се разбра от думите на Георги Гигов от \"Джи Пи Груп\" пред бТВ тази сутрин. Поводът е надигането на плочки по трамвайното трасе, установено през почивните дни. Цъфналата настилка бе поправена... с цената на натрошаването й. От кметството в столицата \"обвиниха\" за случилото се високите летни температури и решиха да глобят изпълнителя на ремонта с 280 000 лв.  Плочките по \"Графа\" цъфнаха от топлото. От общината се молят да не идва и студено Проектовият мениджър на \"Джи Пи Груп\" Гигов първо се почувства длъжен да уточни, че не е вярно, че плочките са се надигнали едва 10 дни след официалното откриване на ремонтираната улица. Причината :  След като от думите му се разбра, че ремонтът е издържал без дефект не 10 дни, а цели 5 месеца, Гигов обясни защо в случая строителят няма вина за надигнатите плочки: Простичко казано това означава, че положените материали, конструкцията, положените напречни отводнители до релсите, които дефектираха поради \"температурно разширение\" са предопредели от проектанта. Проектът му пък е одобрен от Столичната община. Строителят не може да се отклонява от заданието, защото в противен случай рискува обектът му да не бъде приет.  ГЕРБ в Столичния общински съвет за \"Графа\": Дефекти има, но не пречат От общината обаче са на друго мнение: После се \"похвали\", че до момента глобите, наложени на \"Джи Пи Груп\", са в размер на близо половин милион лева (обществената поръчка е на стойност около 20 млн. лв. - б.р.).  Пред БНТ днес кметът Йорданка Фандъкова каза, че не приема никакви оправдания и обяснения. Фандъкова е възложила на главния архитект да провери този казус и да се изясни отговорността на всеки в процеса на възлагането, проектирането и приемането.  , възмути се тя. София е санкционирана с 1,6 млн. лв. за ремонтите на центъра Преди ден пък стана ясно, че Столичната община е санкционирана от управляващия орган на оперативната програма \"Региони в растеж\" заради нередности по търговете и сключените за ремонта на \"Графа\" и пространството около \"Св. Ал. Невски\" договори. Санкцията е общо в размен на 1,6 млн. лв., съобщиха от регионалното министерство, като около половината от парите са именно заради централната столична улица. Работа по другия проект все още не е започнала.  ГЕРБ в Столичния общински съвет за \"Графа\": Дефекти има, но не пречат София е санкционирана с 1,6 млн. лв. за ремонтите на центъра", "date": "2019.06.11", "title": "\"Джи Пи Груп\": Дефектите на \"Графа\" са в проекта, не в изпълнението"}
{"url": "https://clubz.bg/84084-zelenski_zashtitava_reshenieto_si_da_razpusne_parlamenta", "text": "Украинският президент Володимир Зеленски отиде днес в Конституционния съд, за да защити решението си за разпускане на парламента и произвеждане на предсрочни избори на 21 юли след искане от депутати съдът да се произнесе по въпроса, предаде Франс прес. Бившият комедиен актьор и новак в политиката Зеленски обяви намерението си да разпусне парламента, който до голяма степен е враждебно настроен към него, в речта си по случай встъпването си в длъжност на 21 май, а малко след това подписа указ в този смисъл. \"Ди Велт\": Загадъчната стратегия на Зеленски Решението е смятано за противоконституционно от някои експерти. То изостри напреженията със сегашния парламент, който оттогава отхвърля почти всички внасяни от държавния глава законопроекти. \n\tЗеленски разчита на инерцията от внушителната си победа на втория тур на президентските избори през април (73 процента от гласовете), за да спечели и предсрочните парламентарни избори през юли вместо да чака редовните през октомври.  \n\tПартията на Зеленски \"Слуга на народа\" получава над една трета от гласовете в проучвания на избирателните нагласи, пише БТА.", "date": "2019.06.11", "title": "Зеленски защитава решението си да разпусне парламента"}
{"url": "https://clubz.bg/84101-germaniq_nqma_da_ima_drug_brekzit_za_noviq_britanski_premier", "text": "Европейският съюз и неговите страни членки нямат готовност да предоговорят сделката за Брекзит, сключена между Лондон и Брюксел, който и да бъде следващия британски премиер, заяви днес германският държавен министър по европейските въпроси Михаел Рот, цитиран от Ройтерс. \n\tМинистърът каза, че кандидатите за мястото на Тереза Мей катоа лидер на Консервативната партия и премиер на страната ще е добре да имат това предвид, когато дават предизборни обещания. Няколко от кандидатите за премиерския пост вече обещаха да договорят по-благоприятни условия за излизането на Великобритания от ЕС, отколкото Мей успя да постигне. \n\tИзборът на нов британски премиер няма да промени вече договореното споразумение за излизане на Лондон от ЕС, заяви днес и говорител на Европейската комисия, цитиран от Ройтерс. \n\tЗапитан за обещанието на Борис Джонсън, фаворит за поста на Тереза Мей, че може да не плати 39 милиарда лири задължения към бюджета на ЕС, говорителят каза: ЕС разполага с достатъчно правни възможности да принуди Великобритания да плати поетите задължения към бюджета на Общността, заяви междувременно белгийската евродепутатка Хилде Ваутманс, цитирана от местни медии. \n\tТя определя заплахата на бившия британски външен министър Борис Джонсън, че сметката няма да бъде платена, като неприемлива. Джонсън, който е възможно да поеме председателския пост в Консервативната партия след оставката на Мей, заяви преди дни, че Лондон ще откаже да изпълни задълженията си, ако не бъдат постигнати по-благоприятни условия за оттеглянето на Великобритания от ЕС.  \n\tСпоред различни изчисления Обединеного кралство дължи на ЕС 40-45 милиарда евро в рамките на сегашния седемгодишен бюджет на ЕС, който покрива периода до края на 2020 г. БТА", "date": "2019.06.11", "title": "Германия: Няма да има друг Брекзит за новия британски премиер"}
{"url": "https://clubz.bg/84088-jurnalisti_poiskaha_dyrjavata_da_se_samorazsledva_za_evtin_piar_hod_po_sluchaq_plovdiv", "text": "Десет пловдивски медии сигналираха отговорни институции за начина на отразяване на случая с 16-годишното момче, което е обвинено за тероризъм. В писмо до Държавна агенция за закрила на детето, Съвета за електронни медии, Специализираната прокуратура и Националния съвет за журналистическа етика, журналистите се обявяват срещу срещу потъпкване на законодателството България и нарушаване на професионално-етичните стандарти в публикации, разкриващи лични данни на непълнолетен ученик, разследван за радикализация. Комплексите в държавата са опасни за общественото здраве Малко по-рано и от  , че внасят сигнал до Инспектората към Висшия съдебен съвет, Министъра на вътрешните работи, председателя на ДАНС с настояване да разследват изтичнето на информация, известна единствено на служители на съдебната власт, МВР и/или ДАНС. \"Редно е ръководителите на тези институции да проверят за извършени дисциплинарни нарушения от техни служители\", посочват от АЕЖ. В писмото си пловдивските журналисти заявяват, че с публикувани снимки, информация и пряко включване в извънредна емисия „Новини” от двора на училището от 10 юни 2019 година, свързана с лични данни на семейството и самия разследван ученик, е пряко нарушен Законът за закрила на детето. Според неговите текстове децата могат да участват в медийни публикации, само ако не се разгласяват сведения и данни без тяхното и съгласието на родителите. Пуснали още вчера 16-годишния \"опасен терорист\" от Пловдив Те настояват да бъде извършена проверка има ли нарушения на Закона за закрила не детето, Закона за личните данни, Закона за радио и телевизия, Конвенцията за правата на детето и НПК (има ли разгласяване на следствена тайна).  Психологът на момчето от Пловдив: Не е бил готов да извърши нещо страшно Журналистите от Пловдив припомнят, че след като зам.-главният прокурор Иван Гешев публично призова да не се разкрива самоличността на детето, училището и семейството, онлайн издания разкриха данни за детето. А самоличността на дете, което е обвинено в престъпление, трябва да бъде защитена. И накрая добавят: Ето какво откри полицията у терориста от Пловдив (СНИМКИ) Декларацията е подкрепена от журналисти в БНТ-Пловдив, Радио Пловдив, БТА-Пловдив, Пловдив24, Марица, 24 часа Пловдив, Уча в Пловдив, Трафик нюз, Под тепето, Политика в Пловдив.  АЕЖ-България внася сигнал до Инспектората към Висшия съдебен съвет, Министъра на вътрешните работи, председателя на ДАНС с настояване да разследват изтичнето на информация, известна единствено на служители на съдебната власт, МВР и/или ДАНС. Пуснали още вчера 16-годишния \"опасен терорист\" от Пловдив Психологът на момчето от Пловдив: Не е бил готов да извърши нещо страшно Ето какво откри полицията у терориста от Пловдив (СНИМКИ)", "date": "2019.06.11", "title": "Журналисти поискаха държавата да се саморазследва за \"евтин пиар ход\" по случая Пловдив"}
{"url": "https://clubz.bg/84089-bylgariq_posledna_v_es_po_navlizane_na_cifrovite_tehnologii", "text": "България е на последно място от от 28-те страни членки на ЕС в Индекса на Европейската комисия на навлизането на цифровите технологии в икономиката и обществото ( ) за 2019 г. Това се казва в огласен днес   на Комисията за 2019 г. Въпреки увеличението на общия резултат на България ѝ е по-слабо. Причини са ограничените резултати в някои от отчитаните измерения на DESI, както и по-доброто представяне на другите държави членки по някои от измеренията на индекса. България е сред последните в ЕС по достижения на цифровизацията, показват данни на ЕК България се справя сравнително добре в областта  , особено по отношение на широкия достъп до свръхвисокоскоростни и мобилни широколентови мрежи. Постигнала е и значителен напредък в измерението  , като бележи все по-голям брой потребители и висока оценка за предоставянето на цифрови обществени услуги на предприятията. Но пак оставаме под средното ниво. В това измерение влизат електронното правителство и здравеопазване. Страната ни има значително под средния резултат в измерението  , като цялостното равнище на уменията в областта на цифровите технологии е сред най-ниските в ЕС. Делът на хората с поне основни умения в областта на цифровите технологии възлиза на около 29 на сто от българското население, докато средно за ЕС този дял е 57%. Едва процента от хората у нас притежават умения над основните - по-малко от една трета от средната стойност за ЕС. България също така е доста под средното равнище в измерението  . Предприятията все още не се възползват в пълна степен от възможностите, предоставяни от търговията онлайн. 6 на сто от малките и средни предприятия (МСП) продават онлайн (в сравнение със 17% средно за ЕС), 3 процента от всички МСП реализират трансгранични продажби и само 2 процента от оборота им е от търговия онлайн. Последни сме и в измерението  . 64  от гражданите използват интернет (в ЕС средната стойност е 83%). 27 на сто обаче никога не са го ползвали, което е най-високата стойност в целия Съюза. Българите осъществяват най-много видеоразговори. Те са доста над средното за ЕС равнище и по отношение на активността в социалните мрежа (79% спрямо 65%). Освен това, около 74 процента от потребителите на интернет четат новини онлайн, което е приблизително около средното за ЕС. От друга страна, българските интернет потребители проявяват по-малък интерес към използването на други услуги онлайн, по-специално електронното банкиране - едва 11 на сто в сравнение с 64 на сто средно за ЕС. Само една трета от ползвателите на интернет пазаруват онлайн, докато средният дял за ЕС е 69 %. 113 общини у нас получават ваучери за безжичен интернет Най-доброто постижение на България за годината е второто място в ЕС по брой на общините, обхванати от инициативата WiFi4EU („Безжичен интернет за ЕС“). След първия подбор през ноември 2018 г. близо половината, или 43% от българските общини, спечелиха ваучери за изграждане на високоскоростни безжични връзки на обществени места. Интересното е, че водещите икономики в Европа не заемат челните места в индекса  DESI. Първа е  , следвана от Швеция. По-нататък с почти идентични показатели са Холандия и Дания. Германия е чак на 12-о място, като пред нея са Латвия („отличникът“ сред новите членки) и Естония. Не случайно при огласяването на доклада говорителят на Еврокомисията Маргаритис Схинас ги нарече „драконите на ЕС“ в цифровите технологии. Пето място отзад напред заема Италия. 113 общини у нас получават ваучери за безжичен интернет", "date": "2019.06.11", "title": "България - последна в ЕС по навлизане на цифровите технологии"}
{"url": "https://clubz.bg/84072-na_jivo_dnes_borisov_postavq_relsi_slusha_zeppelin_i_aha_da_podkara_vlaka", "text": "\"Бойко Борисов Live TV\" и днес предлага интересна програма на зрителите. Този път обиколките на премиера и на антуража му, съставляващ един вицепремиер и двама министри, са посветени на жп инфраструктурата. От сутринта министър-председателят, заместникът му Томислав Дончев и титулярите в министерствата на транспорта и финансите Росен Желязков и Владислав Горанов поставят релси, общуват със строители по обекти, инспектират, отчитат свършено и планувано, в почивката слушат музика, а след нея - \"подкараха\" и влака.  Всички тези дейности се разкриват от няколкото (до момента) живи включвания в профила на Борисов във фейсбук. Първа спирка бе участък от жп линията София-Пловдив. По стара традиция Борисов бе зад волана, а членовете на кабинета се возеха. Задоволен от отговорите Борисов продължава по пътя докато Желязков обяснява от задната седалка какво се строи. Неделята на Борисов - пак в джипа. Обмисля безплатна храна в детските градини Вече на място делегацията наблюдава полагането на нов железен път по отсечката София-Елин Пелин, част от жп линията София-Пловдив. С изграждането на този и другите участъци ще се постигне намаляване на времето за пътуване между София и Пловдив до 1 час и 10 минути. Сега това кратко разстояние се пътува за 2 часа и 30 минути или за 3 часа - в зависимост от това дали влакът е пътнически или бърз. \"Също така ще се създаде възможност придвижването на хората от крайградските зони към София и обратно да се поеме от жп транспорт в тясна връзка с градския транспорт, основно метрото. Това ще даде удобна алтернатива на над 3000 човека от Елин Пелин, Казичене, Искър и др., които ежедневно пътуват с автомобилите си към София.  При изпълнението на проекта ще бъдат реконструирани 6 броя мостове, ще се премахнат прелези и на тяхно място ще се построят 17 броя нови надлези и подлези. В 6 гари ще се модернизират пероните за улеснен достъп на гражданите и лицата с намалена подвижност. Проектът се финансира по Механизма за Свързана Европа и е на обща стойност 133 млн. лв., от които 113 млн. лв. безвъзмездна помощ от ЕС и 20 млн. лв. национално съфинансиране. В строителството  на трасето са ангажирани 6-7000 души, стана ясно от думите на транспортния министър Росен Желязков. След завършването на отсечката влаковете по нея ще се движат със 160-200 км/ч. В този програмен период се работи по рехабилитацията на 30 жп гари\", съобщиха допълнителна информация за днешните обиколки на обекти от правителствената пресслужба. Камера. Пак на път. Но този път министрите не обясняват какво вижда драгият зрител, защото в купето гърми великото парче на Led Zepellin ''Whole Lotta Love\" - посветено вероятно на Росен Желязков, сам музикант с дори издаден албум. Следващо видео. Пътниците пристигат на гара Пазарджик. След кратък оглед на приемното здание следва качване на влак който ще премине по трасе за скоростно движение, \"изградено по европейските стандарти за проектиране на скоростни линии за пътнически превози\". А той отговаря както приляга на един пазител на държавното ковчеже: Бойко Борисов осъзна, че не е безсмъртен В кабината на локомотива духът е приповдигнат. И се разказва следният виц: - Премиерът Борисов ли кара влака? - пита жена отвън. - Не, возиме се, успокоява я премиерът Борисов. И влакът тръгва. Ако премиерът имаше \"книжка за влак\", можеше да бъде сравнен с цар Борис, който известно е, сам е карал всякакви влакове, в т.ч. теснолинейката. Бойко Борисов осъзна, че не е безсмъртен", "date": "2019.06.11", "title": "На живо: днес Борисов поставя релси, слуша Zeppelin и аха да подкара влака"}
{"url": "https://clubz.bg/84075-biser_petkov_dyrjavata_nqma_da_otnema_deca_zaradi_dyrpane_na_uho", "text": "За пореден път социалният министър Бисер Петков обяви, че проектът на Националната стратегия за детето е оттеглен, по него не се работи и социалните служби няма да отнемат деца от семействата им за шамар или издъпрване на ухо.  Стратегия за отнемане на деца няма и няма да има Той посочи, че по никакъв начин чрез законодателни или по общо нормативни промени не се прокарват принципи и положения от проекто-стратегията за детето. \n\tИ повтори, че основанията за отнемане на дете от семейство не са променяни от 2003 година, когато са записани в чл. 25 от Закона за закрила на детето.  Борисов: Национална стратегия за детето 2019-2030 г. няма Той посочи още, че „всеки може да прецени, че дадено дете се нуждае от закрила и може да подаде сигнал\". По думите му тук е ролята и преценката на органите за закрила на детето. Те трябва да преценят дали това дете наистина е подложено на риск и дали е необходима работа със семейството, добави социалният министър.  \n\t  Борисов: Национална стратегия за детето 2019-2030 г. няма", "date": "2019.06.11", "title": "Бисер Петков: Държавата няма да отнема деца заради дърпане на ухо"}
{"url": "https://clubz.bg/84074-petyr_haralampiev_izliza_ot_aresta", "text": "Бившият шеф на Държавната агенция за българите в чужбина (ДАБЧ) Петър Харалампиев дочака по-лека мярка за неотклонение след почти 8 месеца неотменно зад решетките. Той излиза от ареста срещу парична гаранция от 100 000 лв., реши Апелативният спецсъд. Адвокатът му Николай Кокинов нарече решението на магистратите справедливо. „В крайна сметка след 18 дни изтича максималният срок за задържане“, каза той, цитиран от бТВ. В края на октомври 2018 г. Харалампиев бе арестуван след разследване на корупционна схема за незаконно а при спецакцията в агенцията задържани бяха общо над 20 души. Въпросните удостоверения имат възлова роля за получаване после лесно на българско, съответно - европейско гражданство. Макар и \"на книга\" назначение на НФСБ, Харалампиев е спряган за много близък на ВМРО и лидера Красимир Каракачанов. Каракачанов поиска не агенция, а... министерство на българите в чужбина Обвиняемите обаче постепенно бяха редуцирани до четирима, а от тях само Харалампиев и секретарят на агенцията Красимир Томов бяха задържани под стража. В края на миналия месец спецсъдът остави в ареста бившия шеф на ДАБЧ, след като той поиска по-лека мярка за неотклонение. Случаят с Харалампиев доведе до публичен дебат - дали генералон да не се закрие агенцията, генерираща корупция и създаваща проблеми с европейските ни партньори.", "date": "2019.06.11", "title": "Петър Харалампиев излиза от ареста"}
{"url": "https://clubz.bg/84067-toj_goce_delchev_si_go_e_kazal_kakyv_e_bylgarin", "text": "Това заяви пред бТВ външният министър Екатерина Захариева. Така тя коментира продължаващите преговори между България и Македония относно общата ни история. Тя призна, че би искала комисията, която обсъжда историческите въпроси, да работи с по-бързи темпове. Все пак според нея договорът за приятелство между България и Македония е бил голям успех. Все пак изтъкна, че България и Македония вече честват заедно светите братя Кирил и Методий, цар Самуил, Илинденско-Преображенското въстание, което доскоро е било немислимо. Според нея не трябва да се подценява това, което вече е свършено, особено като се има предвид, че от Македония се очаква да се откаже от всичко, което хората там са учили през последните 75 години. Тя заяви, че България е близо до сключване на сделката за F-16.", "date": "2019.06.11", "title": "\"Той Гоце Делчев си го е казал какъв е. Българин\""}
{"url": "https://clubz.bg/84070-ispaniq_razbi_shveciq_za_edno_poluvreme", "text": "Испания би Швеция с 3:0 в най-интересния мач от европейските квалификации в понеделник вечерта. Двубоят от група F беше решен с голове след почивката. Игра се на \"Сантяго Бернабеу\", част от който остана неизползвана заради реконструкцията на арената, която вече започна. Интересно е, че Давид де Хеа, спряган за летен трансфер от \"Манчестър Юнайтед\" в \"Пари Сен Жермен\", остана на резервната скамейка, а титуляр беше Кепа Арисабалага. Пълна скръб - националите паднаха от Косово насред София (СНИМКИ) Иберийците имаха преимущество от първите минути, но успяха да го оползотворят едва след почивката. В 64-ата те получиха дузпа и капитанът Серхио Рамос вкара своя гол №20 с екипа на Испания.  Победата на \"Ла Роха\" стана убедителна в края. В 84-ата влезлият като смяна Алваро Мората заработи още един наказателен удар и сам реализира - 2:0. Резултатът стана класически в 87 с попадението на Микел Оярсабал. Румъния спечели с 4:0 на терена на Малта, а Норвегия се справи с Фарьорските острови - 2:0. Испания е убедителен лидер с пълен актив от 12 точки, а второто място е за Румъния и Швеция с по 7 т. Норвегия засега е с 5 т. Сърбия в някаква степен се реабилитира за крушението срещу Украйна с 0:5. Западните съседи биха Литва с 4:1. В същото време украинците трудно пречупиха Люксембург - 1:0. Те водят с 10 точки. Донякъде изненадващо второто място е за \"херцозите\" с 4 т. Сърбия също има 4, Португалия - 2 (и два мача по-малко). И тук без изненади. Ирландия победи Гибралтар с 2:0, а Дания разгроми Грузия - 5:1. Островитяните са първи с 10 т. Дания събра 5 т., а Швейцария засега е с четири. Полша и Израел като първи и втори в тази група имаха пряк сблъсък във Варшава. Но не стана сблъсък в класическия вид, тъй като \"Дружина полска\" надделя с 4:0. Словения си тръгна с усмивка от Латвия - 5:0. Както и Австрия от Северна Македония - 4:1. Поляците едва ли ще имат проблеми за първото място, те са начело с 12 т. Израел е със 7, Австрия - 6, Словения - 5, и т.н. Тази вечер се играят мачове в още шест групи. Следващият етап от евроквалификациите ще бъде през септември.", "date": "2019.06.11", "title": "Испания разби Швеция за едно полувреме"}
{"url": "https://clubz.bg/84071-ako_utre_reka_da_stana_momichence", "text": "Политологът проф. Евгений Дайнов коментира във фейсбук негативните реакции по повод поредния София прайд. Ето какво написа Дайнов:    ", "date": "2019.06.11", "title": "\"Ако утре река да стана момиченце...\""}
{"url": "https://clubz.bg/84069-skysa_se_qzovirna_stena_vyv_velikotyrnovsko", "text": "Язовирна стена е преляла вследствие на скъсване край с. Нова Върбовка, съобщава бТВ. Местният бент е малък и е току до селото, като носи и неговото име. Край селото, което е в област Велико Търново, община Стражица, пътуват експерти, включително и директорът на Държавната агенция за метрологичен и технически надзор (ДАМТН) Кирил Войнов. \"Получих информация за преливането на язовира към 1 ч. през нощта. Изпратих веднага колегите от регионалния отдел във Велико Търново. Причината са обилните дъждове. В близкото село Камен има друг язовир – \"Чешме дере\", с 40 хил. куб метра зареден обем, който също е проблемен. Двата са каскадни\", коментира пред медията Кирил Войнов. Той уточни, че пожарната ще започне изпомпване на водата от язовира, а засега той не създава риск за населението на село Нова Върбовка, защото то се намира над водоема. Предстои обезопасяване и на язовир \"Чешме дере\", допълни Войнов. 40 л на квадратен метър в Пловдив - наводнени са две болници Поройните дъждове напоследък предизвикаха на много места в страната наводнения, но досега до сериозни щети и пострадали не се е стигнало. На другия полюс пек е гр. Стрелча, който вече няколко дни е без питейна вода. Там е обявено бедствено положение. Причината са пораженията в района на вододайната зона на града при валежите от последните две седмици. В резултата на поройните дъждове през последните дни водоземните съоръжения са били неколкократно заливани и затлачени с тиня, пясък, чакъл и дървета. Осигурена е минерална вода за жителите и гостите на града, ще има и две водоноски, обяви за бТВ кметът Стойчо Чачов, който е поискал помощ от правителството.  ", "date": "2019.06.11", "title": "Скъса се язовирна стена във Великотърновско"}
{"url": "https://clubz.bg/84073-ubitiqt_polubrat_na_kim_peel_na_cru_pishe_vestnik", "text": "Полубратът на севернокорейския лидер Ким Чен Ун, Ким Йон Нам, който бе убит в Малайзия през 2017 г., е бил информатор на ЦРУ, съобщава днес американският всекидневник \"Уолстрийт джърнъл\", като се позовава на неназован източник, \"лично запознат с въпроса\".  \n\tВестникът обаче прави уточнение, че много подробности за отношенията между изпадналия в немилост в Пхенян Ким Йон Нам и ЦРУ остават твърде неясни. От ЦРУ са отказали коментар по темата. \n\tСпоред източника, цитиран от \"Уолстрийт джърнъл\", имало е връзка между ЦРУ и Ким Йон-нам. Няколко бивши американски служители казаха, че полубратът, който от много години живееше извън Северна Корея и нямаше никакво политическо влияние в Пхенян, вероятно не е бил в състояние да предава някакви съществени подробности за потайните ходове на пхенянския режим, пише вестникът.  \n\tСъщите бивши служители твърдят, че Ким Йон Нам почти сигурно е бил в контакт със службите за сигурност на други страни, по-специално Китай, отбелязва \"Уолстрийт джърнъл\". \n\tЮжнокорейски и американски служители са отбелязали, че севернокорейските власти са наредили убийството на Ким Йон Нам, който е бил критик на династичното управление, наложено от неговото семейство.  \n\tСпоред източника на всекидневника, Ким Йон Нам е пътувал до Малайзия през февруари 2017 г. за среща със своя контакт, осъществяващ връзката с ЦРУ, макар че това може да не е била единствената цел на посещението му.  \n\tДве азиатки бяха обвинени за отравянето му на летището в Куала Лумпур същия месец. Те са напръскали лицето му с нервнопаралитичното вещество VX - забранено химическо оръжие. Двете - виетнамка и индонезийка, бяха освободени неотдавна, след като прекараха над две години в затвор в Малайзия. БТА", "date": "2019.06.11", "title": "Убитият полубрат на Ким пеел на ЦРУ, пише вестник"}
{"url": "https://clubz.bg/84063-nacionalniqt_otbor_ne_e_siropitalishte", "text": "\"Националният отбор не е сиропиталище\", изригна капитанът на селекцията ни Ивелин Попов след тежкото поражение от Косово на стадион \"Васил Левски\" - 2:3 в евроквалификациите. Така дойде краят на илюзиите за класиране на първенството от пресявките. Пълна скръб - националите паднаха от Косово насред София (СНИМКИ) Попов беше доста критичен към всичко и всички в българския футбол и заобикалящата го среда. Включително и към себе си и отбора. Той има мнение и за прословутата тема с физическата подготовка, застъпена и след този мач - като оправдание: Той засегна и темата за детско-юношеския футбол: Красимир Балъков стартира с две поредни загуби като селекционер. А говореше за минимум четири точки от мачовете с Чехия и Косово. По-късно Балъков продължи на пресконференция:", "date": "2019.06.11", "title": "\"Националният отбор не е сиропиталище\" "}
{"url": "https://clubz.bg/84048-politicheska_satira_v_bylgariq_da_naj_posle", "text": "Възможно ли е в България да се види политическа сатира, свободна, неподвластна на цензурата и смешна, наистина смешна? Да, най-после е възможно. На 20 юни софийският клуб   ще приюти комедийния моноспектакъл на Татяна Кристи. Журналистката, която живее в САЩ и от три години атакува интернет пространството с комедийните си скечове, повечето на политическа основа, се радва на хиляди почитатели във виртуалното пространство. Снимането им е нещо като хоби за Татяна, появило се в резултат на възмущението ѝ от българската политическа среда. Популярността ѝ идва не само от това, че скечовете ѝ са наистина смешни и провокиращи, но и от факта, че политическата ѝ сатира е безпристрастна, т.е. тя отразява всеки и всичко, което я възмущава. А безпристрастният глас наистина липсва в българското медийно пространство. Още тогава тя си пожелала и България да има подобно шоу, но и до ден днешен такова не се е появило. Затова тя се надява поне малко да компенсира липсата на политическа сатира с появата си на живо пред публика у нас. Татяна Кристи вече е влизала в десетки абсурдни образи през годините, като най-известният е на Лютинка от село Лайка, община Долни Ръб. Това е алтер егото на Татяна, чрез което тя често осмива абсурдите в България, превъплъщавайки се в една тотално нелепа героиня. И макар героинята ѝ да коментира българската действителност по възможно най-неадекватния и абсурден начин за изненада на Татяна, много от скечовете ѝ се приемат като реални от зрителите, които не са запознати с творчеството ѝ и не успяват да разпознаят сарказма в клиповете ѝ. Автентичното ѝ влизане в роля на неадекватни политици или администратори неведнъж е разгневявало публиката, явно заради липсата на допир с политическата сатира, което ѝ пречи да я разпознае. И продължава: Журналистката припомня, че дори сравнително безобидното в критиките си към властта шоу като „Господари на ефира“, вече е извън телевизионния формат. И пита: „Кой остана? Никой.“ Затова, ако ви липсва политическа сатира, свободна, неподвластна на цензурата и смешна, наистина смешна, Татяна Кристи ще е в City Stage на 20 юни, от 20:00 часа.  ", "date": "2019.06.11", "title": "Политическа сатира в България? Да, най-после!"}
{"url": "https://clubz.bg/84064-obyrkanoto_dete_ot_plovdiv_i_drugite_deca_s_bombi_v_glavite", "text": "Опитът за (само)взривяване е бил предотвратен благодарение на бащата на момчето, подал сигнал в Държавна агенция „Национална сигурност“. А това, което чу българското общество в целия шум по темата, бе не викът за помощ, а думите „Ислямска държава“ и „терор“. Върху това натъртиха от държавното обвинение, а в допълнение МВР разпространи снимки на целия арсенал, събиран от момчето (което не е от семейство на мюсюлмани). Въпреки че заместник главният прокурор Иван Гешев отправи призив детето да се разглежда като жертва, а не като извършител, прокуратурата сметна пускането му от ареста за грешка и настояваше то да бъде държано там в изолация. На никого не е било лесно в трудната възраст на съзряването. Знаем ли колко деца се чувстват отхвърлени и безполезни, колко от тях са стаили силен гняв? „Това е в някаква степен объркано дете, на което се надявам да му се окаже помощ“, каза заместник главният прокурор Иван Гешев. Само че институциите не помагат. Дори и в училището да има училищен психолог, а такива са назначени само в една пета от българските училища и детски градини, той не разполага с достатъчно време и ресурси, за да работи с всяко гневно и фрустрирано дете. Макар че съгласно указанията на Министерството на образованието: В България има 2 367 училища и 1 844 детски градини, а психолозите, които работят в тях, са 869. Трудно е да си представим работата на индивидуално ниво в училище с над 350 ученици, което е прагът, позволяващ назначаването на психолог или педагогически съветник. Ако в учебното заведение децата са над 700, психолозите следва да са двама. По-малките училища и детски градини не могат да си позволят тези разходи. Но дори да допуснем, че училищният психолог наистина си върши работата, а не просто запълва щатната бройка, няма как да пренебрегнем този въпрос: щом дадено дете има проблеми, значи по всяка вероятност проблеми има и в семейството му. Възможно ли е училищният психолог да работи и със семейството? Не. Тъй като липсва институционална подкрепа, обикновено се действа на принципа „утре някой от вашите да дойде в училище“. А после вкъщи нерядко следва физическо наказание или психически тормоз над „виновника“. Родители и учители в България не са в здравословно партньорство, освен ако не трябва да се събират „дарения за училището“ или пък пари за екскурзия и „зелено училище“, което си е всъщност запълване на хотели с безплатна нощувка за учителите-организатори. Опитите на МОН да подпомогне сътрудничеството не са ефективни. И още нещо: ако едно дете се нуждае от работа с психолог, Националната здравноосигурителна каса не покрива разходите. За родителите това означава, че дори и да забележат странности в поведението на детето си и да се решат да го пратят при психолог, те се нуждаят от доста средства - цената за посещение варира между 40 и 60 лева. Да не говорим, че в много населени места такива специалисти няма. Същото е и ако детето се дрогира - клинична пътека за лечение на наркозависимости няма, всеки с такъв проблем се лекува заедно с психично болните в психиатриите, а за повечето родители е непосилно да плащат за частни програми за детоксикация. Управляващите, които и да са те, винаги са игнорирали проблема с дрогата и безпрепятственото ѝ разпространение. Подминават с мълчание призивите на родители и лекари за заплащане на лечението, за осигуряване на тестове за ранна диагностика, за законодателни мерки, които да регламентират лечението на малолетни и непълнолетни при доказване на зависимост. 16-годишното момче от Пловдив, определено като „суперинтелигентно\" дете от „елитно училище“, е станало обект на вербовка от страна на професионалисти от терористичната организация „Ислямска държава“. При други негови връстници в България „бомбата“ в главата е довела до кърваво сбиване или пък до побой над учител заради оценка или най-обикновена забележка. Според прокуратурата, младежът от Пловдив се е радикализирал. Но дали щеше да каже същото, ако беше хвърлял камъни по „гейчетата от прайда“ или се беше включил в ученията на паравоенни формирования за защита на отечеството от мигранти, а вече и от норвежци? Проявите на агресия сред младежите зачестяват, макар в България още да не са се случили бунтове като този в Тотнъм от лятото на 2011, когато британски тийнеджъри с блекбърита, тухли, бутилки и запалителни течности в ръце грабеха и подпалваха коли и квартални магазинчета. Охулената Стратегия за детето съдържаше полезни насоки и идеи за защита на детските права, в това число и реформа в областта на детското правосъдие, конкретни мерки, свързани с грижа за децата в различните жизнени цикли на тяхното развитие, както и ратификация на документ на ООН, който би позволил да се търси отговорност от държавата, ако не е защитила правата на децата. Но вместо да инициира смислен дебат, властта подви опашка пред надигналия се вой и дори не се опита да оспори отявлените лъжи за проекта. Накрая да кажем и това: твърде наивно би било да заявим, че виновен е интернет - и с това да приключим дебата. Популярното мобилно приложение Telegram, създадено от руския предприемач Павел Дуров, се използва за различни полезни неща, освен за контакти с терористи, какъвто е бил случаят с момчето от Пловдив. Да, в мрежата може да се намерят указания как да бъде сглобено взривно устройство. Но там има и достатъчно информации за последствията. Само че ако едно дете има „бомба“ в главата си, тя рано или късно ще се взриви.", "date": "2019.06.11", "title": "\"Обърканото дете\" от Пловдив. И другите деца с бомби в главите"}
{"url": "https://clubz.bg/84065-zaradi_ruskite_raketi_sasht_sprqha_obuchenieto_na_turski_piloti", "text": "Турски пилоти вече не участват в обучителните програми с изтребители Ф-35 в авиобаза Люк в щата Аризона, заявиха вчера източници от Пентагона, цитирани от Ройтерс. \n\tРешението е във връзка с плановете на Турция да купи руски противоракетни системи С-400. \n\tСпоред Съединените щати придобиването на С-400 създава опасност за изтребителите Ф-35, каквито Турция също планира да купи. Вашингтон заяви, че Анкара не може да има и двата вида въоръжение. \n\tРешението за прекратяването на участието на турски пилоти в обучителните програми бе оповестено няколко дни, след като изпълняващият длъжността министър на отбраната на Съединените щати Патрик Шанахан каза на турския си колега Хулуси Акар, че вече пристигналите в САЩ пилоти могат да останат до юли. Друг американски служител, поискал анонимност, заяви пред Ройтерс, че американски командир на база Люк е решил миналата седмица да преустанови обучението на турските пилоти по съображения за сигурност. \n\tТурция изглежда ще купи противоракетните системи С-400 въпреки предупрежденията от страна на Съединените щати. Турският президент Реджеп Тайип Ердоган заяви миналата седмица, че е изключено Турция да се откаже от сделката си с Москва. \n\tТурският министър на отбраната Хулуси Акар заяви на 22 май, че турски военни са на обучение в Русия как да използват С-400, припомня БТА.", "date": "2019.06.11", "title": "Заради руските ракети, САЩ спряха обучението на турски пилоти"}
{"url": "https://clubz.bg/84066-trymp_ochakva_sreshta_sys_si_czinpin", "text": "Американският президент Доналд Тръмп заяви вчера, че очаква китайският президент Си Цзинпин да присъства на срещата на Г-20 в Япония този месец и че е предвидил в графика си разговор с него, предаде Ройтерс. \n\tТръмп каза вчера, че е готов да наложи нов пакет наказателни мита на китайски вноски стоки, ако не постигне търговско споразумение със Си на срещата на Г-20. \n\tСлед края на участието си в срещата на Г-20 в японския град Осака в края на този месец, Доналд Тръмп ще посети Южна Корея, съобщи пред журналисти говорителката на американския държавен департамент Морган Ортагюс, цитирана от ТАСС. Срещата на Г-20 ще се проведе на 28 и 29 юни. Според Ортагюс Тръмп и Мун ще обсъдят начините за засилване на съюза между Съединените щати и Република Корея. Освен това те ще продължат тясната координация на действията, насочени към гарантиране на окончателна, пълна и проверима денуклеаризация на Северна Корея. \n\tОртагюс потвърди, че проблематиката на взаимодействията с Пхенян ще се обсъжда от Тръмп и Помпео и с ръководството на Япония по време на срещата в Осака. Преди срещите в Япония и Република Корея държавният секретар Майк Помпео ще посети Индия и Шри Ланка. \n\t\"Държавният секретар ще посети Индо-тихоокеанския регион от 24 до 30 юни с цел разширяване и засилване на сътрудничеството с ключови страни за насърчаването на нашата обща цел - свободен и отворен Индо-тихоокеански регион\", заяви Морган Ортагюс, пише БТА. ", "date": "2019.06.11", "title": "Тръмп очаква среща със Си Цзинпин"}
{"url": "https://clubz.bg/84054-seksizmyt_nosi_visoki_tokcheta", "text": "Черна пола до коляното, висока талия, подчертани извивки на ханша, крака, които изглеждат още по-дълги заради високите токчета и, разбира се, звукът, който те оставят след себе си. Жените в Япония искат премахване на задължителните високи токове Валентина седи на съседното бюро до мен и колегите често ѝ казват, че като излезе така от работа, с бялата риза, сакото и вдигната на кок коса, създава погрешното впечатление, че явно в тая фирма плащат много добре, за да се обличаме така. До нея съм аз – със скъсани дънки, плитки, обеци с черно-бяла снимка на Айнщайн, който се плези, и тениска, на която пише Bullshit. Да не повярваш, че работим в един и същи офис. Едно от нещата, на които държа, когато кандидатствам за работа, е да няма дрескод. Спасява ме това, че не се срещам с клиенти, иначе аз и Валентина щяхме да имаме да постигаме доста различни резултати. Просто не обичам някой да ми казва какво да нося дали защото го приемам като ограничаване на свободата, или защото не обичам интеракцията с ютията рано сутрин, просто не е моето нещо. Още в ранна възраст отказах майка ми да ми дава съвети как трябва да изглежда и да се облича едно момиче. Полите ми изчезваха или карах баба да ги превръща в панталонки. Накрая и двете се отказаха. По-късно, като започнах да ходя на танци, обявих война и на токчетата. Когато си 180 см и трябва да танцуваш в двойка с мъж (не знам дали знаете, но високите мъже предпочитат да играя баскетбол или войлейбол, а не да броят стъпки на латино ритми), трябваше съвсем да се откажа, за да има шанс някой да ме покани, без да се налага да поляга на гърдите ми по време на танца... Така, като стигнах до интервютата за работа, това беше един от неизменните въпроси, които задавах: Все пак готова съм да заменя тениските със „Семейство Симпсън” с риза, ако се наложи, но никога не съм разбила защо дрескодът за жените трябва да включва пола и токчета. Не че не обичам да гледам шефа си отвисоко, но той може ли да ми вдигне заплата толкова, че да си купувам всеки ден нови чорапогащници, защото задължително ги късам? Разбирам, че не навсякъде може да ми се размине носенето на дънки, но кой и защо ще има правото да ми казва как трябва да се облича една жена и от това ще зависи дали ще имам работа или не? Не е ли дискриминация да трябва да потропвам в коридора и да си стягам прасците, като мога да стигам много по-бързо и безшумно с кецове? Дискриминация в нареждането да се появят на работа с високи токове виждат и жените в Япония, които настояват това изискване да се премахне. Онлайн петицията в тяхна подкрепа е събрала над 21 хил. подписа, а хаштагът, с който се включват мнозина,   е игра с японските думи kutsu (обувки) и kutsuu (болка, агония). Предпоставките за дискриминация се появяват още в училище. През 2016 г. Бони Белтиър, майка на две ученички в държавно училище в Северна Каролина, завежда дело срещу училището заради забраната момичета да посят панталони. Дъщеря ѝ не харесва поли и иска да може да играе свободно с момчетата, а полата не ѝ позволява да се включи в повечето спортове, които момчета практикуват. От училището ѝ обясняват, че дрескодът е част от традициите и ценностите на училището и така те се предават на неговите възпитаници. Според майката правилата момчетата да отварят вратите на момичетата и да им носят чадърите внушава на дъщерите ѝ, че са по-слабият пол и трябва да разчитат на „по-силните“ за помощ. Дъщеря й иска да е войник, а войник в пола няма. Целувката Срещала съм и другата гледна точка. Дъщерята на приятелка е омъжена за бразилец и се възмуваща как едно училище там кара всички ученици да се обличат в панталони, за да няма дискриминация, и по-късно децата да могат да изберат пола си. Тя се възмущава защо за „полово неутрални” се приемат панталоните и внучка ѝ „не може да си бъде момиченце“ и да носи поли и рокли. Да, така ни възпитават – в определени модели и правила, според които, щом си момиче, получаваш розовите неща и куклите, а ако си момче – вземаш камиончата и всичко синьо. Е, това оставя следа. После уж започваме да ставаме по-свободни и да се борим срещу ограниченията - наричаме децата си „то” и ги оставяме по-късно сами да решат дали да бъдат „той“ или „тя“. Какво точно обаче избират те – идеята кои да бъдат или просто един готов и по-опростен модел, който казва, че ако изберат момичето, трябва да балансират на токчета, а ако заложат на момчето, ще трябва да отварят врати и да носят чадъри. Не сме ли способни на повече и това ли е всъщност проявата на свободното мислене? Още утре ще проверя, като отида на работа с токчета и видя дали някой мъж с равни обувки ще ми отвори някоя врата... „Генерация Z“ – с подкрепата на „Америка за България“         Целувката „Генерация Z“ – с подкрепата на „Америка за България“", "date": "2019.06.11", "title": "Сексизмът носи високи токчета"}
{"url": "https://clubz.bg/84068-maq_manolova_e_kategorichno_jelana_ot_socialistite_za_kmet_na_sofiq", "text": "„Категорично, да“ – така шефът на социалистите в София Калоян Паргов заяви, че националният омбудсман Мая Манолова е желан кандидат на БСП за кмет на столицата. По думите му в първичните партийни организации вече са започнали номинации, а Манолова е възможен кандидат. Той уточни, че към момента не е имало разговор с нея, макар че той не за първи път се изказва ласкаво за нея.  Защо Мая Манолова има такъв блестящ рейтинг? Самата Мая Манолова на няколко пъти се разграничи от поканите на социалистите в София. И посочи, че не е честно да я въвличат в политически сценарий. Нейният мандат като омбудсман изтича през юли 2020 г. Тя обясни, че се създават страхове и подозрения у много хора. Няма как да каже нещо, което още не е решила. Но добави: \"Работя за хората от сърце. Това не значи, че не бих могла да го правя и от друга позиция.\" Готви ли се Мая Манолова за кмет на София? Сред възможните кандидати за кмет на БСП е и новоизбраният евродепутат Елена Йончева. „Ако моите колеги ви харесат, и с вас ще разговарям“, пошегува се той с водещия Виктор Николаев.  Паргов коментира и конфликтите в БСП, и предстоящият конгрес в партията, с който ще се избере процедурата за избор на нов лидер след оставката на Корнелия Нинова. Тя ще се кандидатира отново за поста. Как Овчаров брани Нинова: \"Промени БСП, извади я от задкулисието на 2013-2014 г.\"  Според Паргов обаче с оставката си Нинова е хвърлила партията в хаос. Тя отвори кутията на Пандора. Кому е нужна тази доставка? Какво доказва на себе си, попита той. И припомни на социалистите, че ако искат победа в националната власт, то тя минава през местните избори.  \n\t  Готви ли се Мая Манолова за кмет на София? Как Овчаров брани Нинова: \"Промени БСП, извади я от задкулисието на 2013-2014 г.\" ", "date": "2019.06.11", "title": "Мая Манолова е категорично желана от социалистите за кмет на София"}
{"url": "https://clubz.bg/84060-kompleksite_v_dyrjavata_sa_opasni_za_obshtestvenoto_zdrave", "text": "Време е да се каже, че националната сигурност е застрашена. Но не от отклоненията на объркан 16-годишен тийнейджър, а от комплексите и самодоволството на тези, които оглавяват прокуратурата и МВР. Техните показни ювелирни операции, постановки с предизвестен край, гарнирани с ударната доза медиен кофеин и игра с устойчиви обществени страхове, стават все по-опасни.  Специализираните органи за сигурност са все по-неспособни да „хванат“ истински терорист или най-малкото обикновен престъпник (показателен е последният пример със Стоян Зайков в Костинброд). А историята с 16-годишното момче, която беше представена от зам. главния прокурор Иван Гешев като „първия предотвратен терористичен акт в България“, се превръща в – меко казано – евтин пиар, чиято сметка просто ще плати едно цяло семейство. А всичко се трупа върху цялото общество. Името на младежа няма да спомена, но за тези, които се съмняват във всичко, ще добавя – българско е. Кандидат-атентаторът: едно объркано дете с тръбна бомба... И с още две Историята с „16-годишния джихадист“, вербуван от „Ислямска държава“, както беше представен от разследващите, е поредният показателен случай за абсолютната неадекватност на МВР, ДАНС и Специализираната прокуратура. Защото дори не „заловиха“ предполагаемия „терорист“. Родителите на 16-годишния младеж сами са съобщили за неговото асоциално поведение. Много преди службите и прокуратурата на Гешев да се намесят, с момчето е работел психолог – Иван Тричков. Пред бТВ той заяви, че детето не е било готово да извърши нещо страшно като атентат. Освен това в семейството е имало и тежък проблем с второто детенце, което прави случая по-особен. Това вероятно се е отразило и на радикализираното момче, коментираха психолози. Психологът на момчето от Пловдив: Не е бил готов да извърши нещо страшно По време на пресконференцията, на която беше обявено „голямото разкритие“, самият зам. главен прокурор Иван Гешев използваше определения за 16-годишния младеж като „дете“ и „жертва\". „Това е в някаква степен едно объркано дете, на което се надявам да му се окаже помощ\", каза в събота Гешев. Не пропусна обаче да похвали работата на ДАНС, МВР и прокуратурата: „Взаимодействието беше перфектно, разви се в рамките на 5-6 часа.“, „Българските граждани могат да се гордеят със своите служби за сигурност и конкретно с прокуратурата и следователите.“ Още тогава Иван Гешев призова „това дете“ да не бъде издирвано, снимано семейството и училището му, защото това ще доведе до неприятен краен резултат. На въпрос – в училище ли е задържан младежът, Гешев разкри: \"Не си представяйте, че сме някакви такива, които ще нахлуят с Отряда за борба с тероризма с бронежилетки в училището.“ А всъщност само два дни след предупрежденията на МВР и прокуратурата сателитни медии, на които първо беше подадена информацията за „големия успех“, организираха публичен линч не само на 16-годишния младеж, но и на неговото семейство. Очевидно е, че има изтичане на информация от службите (напишете в гугъл „Иван Гешев екслузивно“ и \"първо в...\" и ще видите целия сателитен информационен комплекс). А и редица медии без никакъв свян яхнаха тази трагедия. Ето какво откри полицията у терориста от Пловдив (СНИМКИ) За часове се разбра в коя гимназия учи момчето, кои са родителите му, с какво се занимават, какви проблеми имат. Кафяви медии изпратиха свои репортери на място в Пловдив. Снимки на цялото семейство бяха публикувани. Погазени са всички принципи на човешкото отразяване на подобен тип истории. Бяха потъпкани не само основни граждански права – принципът за невинност до доказване на противното, текстове на закона за защита на правата на детето. Да не говорим за професионалните стандарти в журналистиката, които отдавна пратихме на „майната си“.  Пуснали още вчера 16-годишния \"опасен терорист\" от Пловдив За пореден път отговорните институции минираха доверието в своята работа. Обикновената комплексарщина, опакована в гръмки изказвания, съчетана с отвращаваща медийна сензационност, извършиха същинския атентат срещу българската публичност.   Със своята разкрита самоличност – каквито и обвиненията да има сега срещу него, каквито и намерения да е имало (всяко дете в подобна социално-психична ситуация можеше да бъде на негово място), това момче винаги ще бъде сочено с пръст. А неговото семейство никога няма да може да продължи да живее спокойно в Пловдив. Те са обречени на стигма и социална изолация. Тази връхлитаща публичност без никакви морално-етични задръжки въобще няма да помогне за дерадикализацията на момчето.  Ако цялата тази история е била използвана за параван да се поиска от МВР създаването на антитерористични центрове, каквато идея предложи вътрешният министър Младен Маринов, то тогава играта \"целта оправдава средствата\" говори за още по-тежки травми в професионалните стандарти в службите за сигурност.  А вече е явно, че амбициите на един зам. главен прокурор да стане главен все повече застрашават общественото здраве. Може само да си представим какво може да се случи, ако мечтата му стане реалност.  \n\t  Психологът на момчето от Пловдив: Не е бил готов да извърши нещо страшно Ето какво откри полицията у терориста от Пловдив (СНИМКИ) Пуснали още вчера 16-годишния \"опасен терорист\" от Пловдив", "date": "2019.06.11", "title": "Комплексите в държавата са опасни за общественото здраве"}
