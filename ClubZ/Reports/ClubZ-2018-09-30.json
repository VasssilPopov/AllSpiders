{"url": "http://clubz.bg/73837-zoran_zaev_makedoniq_pokaza_che_iska_da_e_v_es_i_nato", "text": "Това заяви премиерът на Македония Зоран Заев тази вечер на официална пресконференция след края на днешния референдум в югозападната ни съседка.  Той определи волята на гражданите за \"неприкосновена\" и обяви, че референдумът е бил успех. Македония не иска да е \"Северна\" Предварителните данни от частичното преброяване обаче сочат активност от 34,1%, която е недостатъчна, за да бъде референдумът валиден. По принцип са нужни поне 50% от избирателите, които в Македония са малко над 1,8 млн. души, да участват във вота. В такъв случай парламентът трябваше просто да го приеме - както е и по българския закон. Сега обаче решението е изцяло в техни ръце. Заев каза още, че сега предложението на референдума - да се приеме споразумението с Гърция, с което страната би била прекръстена на \"Северна Македония\" - трябва да се превърне в закон и да бъде подкрепено от мнозинство в парламента. Премиерът заяви, че очаква опозицията да уважи решението на гражданите. Преди вота Заев обеща да подаде оставка, ако референдумът е неуспешен. В края на днешното си изказване обеща:", "date": "2018.09.30", "title": "Зоран Заев: Македония показа, че иска да е в ЕС и НАТО"}
{"url": "http://clubz.bg/73833-naprejenie_v_operata_v_stara_zagora", "text": "Част от оркестрантите в Държавна опера – Стара Загора планират да излязат на протест срещу ниските си заплати. Митингът ще бъде на 1 октомври, Международния ден на музиката.  Исканията си оркестрантите са изпратили в подписка до директора Огнян Драганов. Те настояват възнаграждението им да бъде повишено на 750 лв., при средната заплата на музикант в оркестъра в момента 675,25 лв.* Намерението за протест на оркестрантите от Старозагорската опера получи подкрепата на Радиосдружението към КТ „Подкрепа“, което излезе с позиция. В нея се казва, че въпросът „петни имиджа на страната ни“. Позицията е подписана от Дарина Григорова, председател на Радиосдружение „Подкрепа“. Директорът на Старозагорската опера Огнян Драганов заяви пред „Площад Славейков“, че е получил уверението на част от музикантите, че протест няма да има – такова изразили пред него концерт-майсторката Паулина Захариева и първият тромбонист Стилиян Митев. Оркестърът в Операта е от 62-ма души, 48 от тях са на пълен щат. По думите на Драганов, проблемът със заплащането е провокиран след назначаването на деветима чужденци в оркестъра. След конкурс някои от тях печелят ключови позиции в оркестъра – рускиня, например, е една от тримата концерт-майстори при цигулките, украинец е един от концерт-майсторите при виолончелите, двама японци са спечелили места при тромпетите и флейтите, американка – при корнистите. Възнаграждението на чужденците в оркестъра е от 350 до 450 евро месечно, плюс 250 лв. за квартира. То е далеч по-ниско от заплатите, които биха взимали в състави в Европа – но е малко по-високо от това на колегите им. И докато чужденците в оркестъра са малко, артисти от чужди държави доминират в балетния състав на Старозагорската опера – сред тях има французи, испанци, италианци, австралийци, японци, двама албанци… Около 70% от балета са чужденци, постъпили след конкурс. Новият сезон в Старозагорската опера ще бъде открит на 1 октомври със спектакъл на танцовата драма „Нестинарка“ по музика на Марин Големинов. Директорът Огнян Драганов в момента ползва платен годишен отпуск и е в Тимишоара, Румъния, където поставя операта „Любовен еликсир“ от Доницети. Премиерата на спектакъла е на 30 септември.", "date": "2018.09.30", "title": "Напрежение в Операта в Стара Загора"}
{"url": "http://clubz.bg/73826-koj_stoi_zad_lidl", "text": "Наричат го мистерия, живее далеч от общественото внимание, но съществува и управлява – цяла империя от преуспяващи евтини супермаркети. Никой не го познава, за него не се знае почти. Иначе магазините му са навсякъде в Европа и от десетилетия са определящи за начина на пазаруване. Успял е да се наложи, признават му. Но не пропускат да добавят, че начините, по които го е постигал, невинаги са били най-изисканите – като например чрез сплашване на служителите. „Изключителен предприемач е, който успява от нищото да постигне много“, казват експертите в сферата. Съмнения, че е влязъл в историята, няма, оттам нататък остава само въпросът как. Дитер Шварц – така се казва човекът, който държи не само Лидл, но и Кауфланд. Едновременно феномен и фантом. Базиран е в Хайлброн - град с неимоверно високи доходи на глава от населението, което се дължи единствено и само на това, че jой живее там. Няма как да бъде показан – в интернет има само две стари негови снимки, които при това не е разрешено да се използват от телевизиите. Малцина знаят как изглежда, само са чували, че го има. Този, който се впусне да го издирва, се натъква на стена от мълчание. Двама журналисти от списание „Шпигел“ правят проучвания в продължение на половин година, посветено на него. Установяват, че го наричат „Кръстника“ или „Краля“ - най-големия работодател в региона, пред когото всички се кланят. И не е само работодател, но и щедър дарител – за тези дейности в града, които не са най-печелившите. Хайлбронци се гордеят с него, отбелязва главният редактор на местния вестник, давайки си сметка, че без големия бос всичко би било по-различно. Оттам нататък – ако иска да остане инкогнито, нека бъде така. Завесата повдига донякъде наскоро излъченият по телевизия ZDF документален филм за възникването на империята. Бизнес-идеята в дъното ѝ не е сложна: евтините супермаркети, в които всичко е на самообслужване и стоките не са непременно красиво подредени. Но пък са максимално евтини, което е най-важното. Не става дума само за Лидл, а и за Кауфланд - в една група са. И са най-големият търговски концерн в Европа, в световен мащаб са на четвърто място. От фамилните хроники става ясно, че още прадядото на Дитер Шварц е бил търговец. По същия път са тръгнали неговите синове и внуци, правнукът влиза в бизнеса през 1925 година,захващайки се с търговия с хранителни стоки. Във времената на световна финансова криза обаче обстоятелствата не са на страната на търговците и фирмата на Дитер е сериозно застрашена. Заедно с партньор, който има малка фирма за южни плодове, наречена Лидл, внукът Йозеф прави съвместно предприятие, за което избира именно това име. Конкуренцията в града не е малка и първите години са сложни, а и семейството се увеличава – след двете дъщери, през 1939 се ражда лелеяният син Дитер, тъкмо да продължи семейната традиция. Междувременно войната е в пълен ход, но за разлика от други тогавашни германски бизнесмени от онова време, Шварц не кляка пред нацистите и не се впуска да мрази евреите. Губи пазари, но не става член на нацистката партия, макар това да би му осигурило доставките на нужните суровини. При съюзническите бомбардировки и градът, и фирмата са унищожени, но след това възстановени. Предприемачът Йозеф няма никакво намерение да се отказва и е готов да продължи след войната. Като начало продава стоките си от гаража край къщата, а синът му заминава за година за Америка, където се среща с Новия свят и неговите неограничени възможности. Потреблението ръководи света, констатира младият германец, и решава да приложи този принцип и в родината си. Преp 2007 става почетен гражданин на Хайлборн и в словото си изтъква влиянието, което му е оказала Америка. „Много съм благодарен за това време“, подчертава и очевидно то дава отпечатък на всички негови последващи действия в Стария свят. Честването е увековечено, но снимките не бива да се разпространяват, нарежда Дитер. Когато се връща от Америка, иска да следва, но семейният съвет е решил друго – трябва да поеме фирмата. Това са все още времената, в които думата на бащата е закон и синът няма избор – трябва да се включи в дейността на предприятието, което към момента се нарича „Lidl & Schwarz KG“. За щастие - времената на икономическото чудо са благоприятни и всичко върви по ноти. През 1954 оборотът е над 2,2 милиона марки. Пет години по-късно цифрите се удвояват. „Cash and carry“ гласи печелившата формула – в магазините за търговия на едро „Йозеф Шварц“ търговците на дребно плащат в брой и сами отнасят стоката си. Днес фирмената централа вече не е в Хайлброн, а в съседния Некарсулм. Впрочем и това е временно – на 5 май 2017 е направена първата копка за новото седалище в Бад Вимпфен, където се предвижда 1 500-те служителите на администрацията да се преместят през 2020 г. Но да се върнем във втората половина на миналия век - фирмата расте и растежът изисква все повече място, във връзка с което за каузата е спечелен кметът на Некарсулм и строителството може да започне. Същевременно през 60-те години начинът на пазаруване на германците търпи големи промени – малките магазинчета, които предлагат всичко, постепенно отстъпват на заден план, изместени от супермаркетите и големите вериги на самообслужване. Дитер Шварц не е сред пионерите на идеята, но я прегръща и развива повече от успешно. Първият от този тип магазини на фирмата Шварц е открит през 1968, в присъствието на актуален за времето си шлагерен певец. Евтинията привлича германците и те не закъсняват да се възползват от нея. Някои по-капризни клиентки се възмущават, че няма обслужване и трябва да се справят сами, но този вид ропот е краткотраен и епизодичен – новата форма се утвърждава почти светкавично. Първият класически дискаунтър на Дитер Шварц е отворен през 1973 в Лудвигсхафен. Липсва му само едно кратко и ясно име. Шварц, което на немски означава черно, и може да се асоциира с черния пазар, решително не подхожда. А първоначалното име на бащината фирма „Lidl & Schwarz KG“ няма как да бъде поето по правни причини. В един вестникарски материал баща и син случайно попадат на историята за пенсионирания учител и художник Лудвиг Лидл и решават да откупят името му, за да могат да го използват. Плащат за това 1000 германски марки. Името е отлично – кратко, ясно и призивно, сходно на Алди, което вече се е наложило. Братята Албрехт се сдобиват с неочаквана конкуренция, при това доста амбициозна. АЛДИ – магазините, от които по-евтини няма Бащата се оттегля от бизнеса, през 1977 умира, и синът поема нещата изцяло. Фирмата се разраства стремително, през 1976 оборотът е 600 милиона марки, четири години по-късно са 2,4 милиарда. Дитер Шварц обаче не е единственият, на когото се дължи успеха – той ангажира бившия мениджър на „Алди“ Клаус Гериг, който става вторият човек във фирмата. Точно през това време заваляват съобщенията за рисковете, на които са изложени големите германски бизнесмени – жертви на шантаж, малтретирания и отвличания. Покрай това Дитер Шварц решава да се оттегли от общественото внимание и да заживее почти инкогнито. Може и спрямо него да е имало заплахи, или спрямо дъщерите му, допускат познавачите на бранша, но всичко е само в сферата на предположенията. Така или иначе обяснението за затворения му начин на живот е налице, когато той просто изчезва – никой не го вижда и никой не може да го срещне. Което ни най-малко не пречи на по-нататъшното развитие на фирмата. Филиалите на Лидл в Германия стават 3 200, а извън родината експанзията постепенно обхваща Италия, Франция, Великобритания, Австрия, докато се стигне до днешното присъствие на марката в цяла Европа с 10 400 магазина, както и отскоро в Съединените щати. През 2017 година са заработени почти 97 милиарда евро, без притеснения, че тенденцията може да се преобърне. Служителите на фирмата са над 400 000 души, а тя се явява четвъртият по големина търговски концерн в света. Преобладаващият процент от приходите идва по линия на Лидл, останалото – от Кауфланд. И ако Лидл предлага 3 500 стоки, в Кауфланд са почти десет пъти повече. Лидл залага на ниските цени, Кауфланд – на разнообразието от стоки. Заедно представляват стълбовете на империята Дитер Шварц, която след Обединението на Германия отваря още десетки нови магазини в източната част на страната. През 1999 Дитер Шварц се отказва от оперативната работа, но продължава да контролира бизнеса и да прави планове. Създава фондация, която носи неговото име, а и продължавал да ходи в офиса си всеки ден – гласят предположенията. И до днес нито едно стратегическо решение не се взимало без него, макар че догодина ще навърши 80. На какво се дължи успехът на групата „Шварц“? На няколко основни фактора: ефективен мениджмънт, остри ценови битки с конкурентите и сурови условия на труд. През 2004 г. синдикатът „Верди“ отправя тежки обвинения към Лидл в специална „черна книга“:  условията за работа са определени като непоносими. Голям брой от служителите се оплакват от оказвания огромен натиск и царящата във филиалите атмосфера на страх.  Дитер Шварц и неговата империя попадат в епицентъра на критиките, което само 4 години – през 2008 – се повтаря. Следващият скандал произтича от видеонаблюдението, което Лидл от години извършва спрямо своите сътрудници в някои от филиалите – шпионира чрез тайно инсталирани камери, а данните се протоколират от детективи. Така става ясно кой колко често посещава тоалетната, дали някои от служителите не въртят роман и т.н. От фирмата признават, че са направили грешка, но тя тутакси се отразява на оборота, а от ръководството са принудени да дават обяснения пред медиите. „Не съм знаел“, твърди изпълнителният директор Клаус Гериг, без да успее да убеди публиката в това. Щетите, нанесени на имиджа, са големи, и фирмата предприема стъпки за изчистването му:  назначава съветник по защитата на данните, както и нов шеф на веригата в Германия. Постепенно ситуацията се подобрява, а Лидл предприема революционна стъпка – за първи път използва тв-реклама и слогана „Заслужава си“. Което в пълна сила важи за шефа Дитер Шварц – състоянието му се изчислява на 39 милиарда евро. В класациите на най-богатите германци е по правило в челото – наричат го „Кралят на търговците“.", "date": "2018.09.30", "title": "Кой стои зад Лидл?"}
{"url": "http://clubz.bg/73831-tri_deca_zaginaha_pri_eksploziq_v_iztochna_ukrajna", "text": "Три деца загинаха и едно бе ранено при експлозия на мина в район в Източна Украйна под контрола на проруските сепаратисти днес, предаде Франс прес, като се позова на бунтовниците. ЕС удължи санкциите срещу 155 души и 44 компании в Русия заради Украйна Инцидентът станал в град Горливка (на руски Горловка), на 30 километра северно от Донецк. Районът на конфликта в Източна Украйна е един от най-осеяните с мини и други взривни устройства в света, отбелязва Франс прес. Високо напрежение в Югоизточна Украйна. И ЛНР остана без лидер Според доклад на ООН от края на миналата годината 220 000 деца в Донбас са изложени на голям риск да загинат при такива експлозии. УНИЦЕФ призова двете страни в конфликта да позволят разчистване на мините и възстановяване на инфраструктурата в района. Над 10 000 души бяха убити от началото на конфликта в Източна Украйна между прозападните власти и проруските сепаратисти през 2014 г. Високо напрежение в Югоизточна Украйна. И ЛНР остана без лидер", "date": "2018.09.30", "title": "Три деца загинаха при експлозия в Източна Украйна"}
{"url": "http://clubz.bg/73825-djos_stoun_v_duet_s_neli_andreeva_pred_%E2%80%9Ealeksandyr_nevski%E2%80%9C_video", "text": "Дует с българската народна певица Нели Андреева публикува в YouTube Джос Стоун. Британската попзвезда и солистката на националния ансамбъл „Филип Кутев“ изпълняват фолклорната песен „Малка мома“ седнали на стълбите пред катедралата „Александър Невски“ в София. Акомпанират им на китара и контрабас.  Записът е от 2016-а година, когато Стоун посети България за концерт на джаз фестивала в Банско. Преди дни англичанката публикува изпълнението в най-големия сайт за видеосподеляне преди няколко дни с думите: \n\t", "date": "2018.09.30", "title": "Джос Стоун в дует с Нели Андреева пред „Александър Невски“ (ВИДЕО)"}
{"url": "http://clubz.bg/73830-planyt_na_mej_za_brekzit_e_napylno_absurden_smqta_djonsyn", "text": "Бившият британски министър на външните работи Борис Джонсън определи плана на премиерката Тереза Мей за напускането на ЕС като нелеп, предаде Асошиейтед прес. Агенцията отбелязва, че с това свое изказване Джонсън е разпалил напрежението на фона на започващия днес конгрес на управляващата във Великобритания Консервативна партия. \"Обзървър\": \"Брекзит\" струва загуба от 500 млн. лири седмично Бившият британски външен министър заяви пред в.\"Сънди таймс\", че планът на премиера за Брекзита няма да проработи, особено предложенията, които изискват Великобритания и ЕС да си налагат взаимно мита. Според Джонсън планът на Мей е \"напълно абсурден\".  Планът предвижда Великобритания да остане част от единния европейски пазар за стоки, но да има собствени разпоредби, отнасящи се до услугите и да сключва споразумения за свободна търговия с трети страни. Европейските лидери отхвърлиха тази идея, като казаха, че Великобритания иска да има ползите от членството без обаче да поема отговорностите, свързани с него.  Мей към консерваторите: Да се обединим за добро споразумение за Брекзит Днес Мей поиска от консерваторите да обединят усилия за постигане на добро споразумение за излизане от ЕС и отново обяви \"Планът от Чекърс\" за добро решение. Бившият Брекзит-министър Дейвид Дейвис пък каза, че има 80-90% шанс за споразумение, но не и с нейния план. Мей към консерваторите: Да се обединим за добро споразумение за Брекзит", "date": "2018.09.30", "title": "Планът на Мей за Брекзит е \"напълно абсурден\", смята Джонсън"}
{"url": "http://clubz.bg/73835-lyuis_hamiltyn_stana_pyrvi_v_sochi_sled_narejdane", "text": "Люис Хамилтън (\"Мерцедес\") спечели Гран При на Русия от Формула 1 и вече натрупа 50 точки аванс пред Себастиан Фетел (\"Ферари\") в битката а титлата. Надпреварата в Сочи ще се запомни с това, че нареждане от бокса принуди потенциалния победител Валтери Ботас да отстъпи на Хамилтън. Направи го лично босът на тима на \"сребърните стрели\" Тото Волф. На старта първи потегли Ботас, следван от Люис, който удържа атаките на третия Себастиан Фетел. Интересно стана в 14-ата обиколка, когато Хамилтън влезе в бокса за смяна на гуми, но при излизането бе изпреварен от големия си опонент. Не мина много обаче и англичанинът отново мина пред германеца - от втория опит. Двамата едва не се удариха, а маневрата на шампиона бе разследвана от стюардите. В крайна сметка те прецениха, че правилата не са нарушени. В тази част от състезанието лидер бе Макс Верстапен (\"Ред Бул\") - той единствен не бе сменявал гуми. В 25-ия тур Волф нареди на Ботас да пропусне пред себе си Хамилтън и финландецът го направи. След края на състезанието видимо беше разочарован, като преди това попита по радиото дали ще има нова смяна на позициите. Отговорът бе отрицателен с нещо като опит за извинение от страна на Тото Волф. Десет обиколки преди края Верстапен влезе за смяна и при връщането си на пистата излезе пети - след пилотите на \"Мерцедес\" и \"Ферари\". А Хамилтън поведе и без проблеми удържа аванса си. Руският президент Владимир Путин проследи надпреварата и традиционно награди призьорите. До края остават пет състезания, всиките извън Европа. Идната неделя е Гран При на Япония.", "date": "2018.09.30", "title": "Люис Хамилтън стана първи в Сочи след нареждане"}
{"url": "http://clubz.bg/73827-mej_kym_konservatorite_da_se_obedinim_za_dobro_sporazumenie_za_brekzit", "text": "Британската премиерка Тереза Мей призова днес своята Консервативна партия да се обедини зад нея, за да стане възможно правителството да сключи добро споразумение за напускане на ЕС. В изявление за Би Би Си на първия ден от годишната конференция на партията в Бирмингам, тя настоя, че \"планът от Чекърс\" (наречен по името на правителствена резиденция край Лондон) е единственият правилен път да се върви напред, предаде Ройтерс.  \"Обзървър\": \"Брекзит\" струва загуба от 500 млн. лири седмично Тя подчерта, че \"Планът от Чекърс\" не е мъртъв, както твърдят някои, и че проблемите идват от страна на Брюксел. По думите й нито едно от предложенията на ЕС не е приемливо за Великобритания, но тя разполагала с контрааргументи. Планът от Чекърс е единственият план, който осигурява Брекзита, и аз вярвам в Брекзита, заяви Мей. Според нея планът от Чекърс няма да разруши единния европейски пазар.  Мей прикани лейбъристите да престанат да политиканстват по темата с Брекзита. Пред Би Би Си тя изрази загриженост по повод проблемите, които чуждестранните купувачи имат на британския пазар за жилища. Без сделка е по-добре отколкото лоша сделка, но ако напуснем ЕС без споразумение, правителството ще гарантира, че няма да има \"твърда граница\" с Ирландия, заключи британската министър-председателка. Британски министър: Русия иска провал на преговорите за Брекзит Бившият министър за Брекзит Дейвид Дейвис пък обяви, че по негово мнение вероятността правителството да постигне споразумение по въпроса за излизането от ЕС е 80-90 процента. Той обаче предупреди, че очаква преговорите да се водят до последно. Той каза, че сегашната стратегия на премиера Тереза Мей за Брекзита, известна като плана \"Чекърс\", не удовлетворява очакванията на избирателите, и прогнозира, че окончателното споразумение по-скоро ще прилича на споразумение за свободна търговия. Дейвис уточни, че самият той ще гласува против плана \"Чекърс\", но при искане на вот на доверие ще подкрепи министър-председателката. От самата Мей зависи дали ще води консерваторите на следващите избори, отбеляза бившият британски министър за Брекзита. Британски министър: Русия иска провал на преговорите за Брекзит", "date": "2018.09.30", "title": "Мей към консерваторите: Да се обединим за добро споразумение за Брекзит"}
{"url": "http://clubz.bg/73836-britanskiqt_vynshen_ministyr%C2%A0_rusiq_shte_plati_visoka_cena_ako_ne_igrae_po_mejdunarodnite_pravila", "text": "Британският външен министър Джереми Хънт предупреди днес Русия, че тя ще плати висока цена за действията си, ако се опитва да сплашва Великобритания и не зачита международните правила, предаде Ройтерс.  САЩ готвят нови санкции срещу Русия заради новичок Великобритания обвини двама мъже, които според нея са служители на руското военно разузнаване ГРУ, че са извършили тази година в Англия нападение срещу бивш руски двоен агент и дъщеря му, използвайки създадено за военни цели нервнопаралитично вещество. Британски министър: Русия иска провал на преговорите за Брекзит Министърът заяви също, че Великобритания ще \"затегне примката около ГРУ\".  Британски министър: Русия иска провал на преговорите за Брекзит", "date": "2018.09.30", "title": "Британският външен министър:  Русия ще плати висока цена, ако не играе по международните правила "}
{"url": "http://clubz.bg/73828-satirata_sbogom_na_kolenno_natyrtvashtite_iztezaniq", "text": "С така прилягащото му чувство за хумор и самоирония Сатиричен театър „Алеко Константинов“ открива утре не само новия сезон, но и нов салон. Всеки приятел на „Сатирата“ знае колко неудобна бе залата по отношение на гореописаните столове, предлагащи освен удоволствие от представлението и интимна атмосфера с ляво и дясно седящите.  Защо сатирата (ще) победи султана След няколко козметични ремонта през годините, сега след два месеца и половина работа на майстори, на всички места в салона може да седне спокойно човек с ръст метър и деведесет и да се чувства удобно. Подменени са седалките, а редовете вече със средно 15 сантиметра по-широки. И вместо старите 82 сантиметра, вече са 97. Премахнати са 28 стола и редовете от 25 вече са 23. \n\tОт театъра са се подготвили и по този въпрос. Със статистика: В памет на творци, които вече не са между живите, но са сред създателите и емблемите на Сатиричния театър, засега 31 стола носят техните имена. Става въпроси за колоси като Георги Калоянчев, Георги Парцалев, Гриша Островски, Григор Вачков, Невена Коканова, Васил Попов, Никола Анастасов, Димитър Манчев, Катя Паскалева.  Първата публика в обновения салон ще влезе утре с откриването на сезона. Постановката е \"Терапевти\" от Кристофър Дюранг, чиято премиера беше през пролетта. Сатиричният театър очаква следващите 7 000 000 зрители. Да му мислят след 61 години!", "date": "2018.09.30", "title": "\"Сатирата\": Сбогом на коленно-натъртващите изтезания"}
{"url": "http://clubz.bg/73817-obzyrvyr_brekzit_struva_zaguba_ot_500_mln_liri_sedmichno", "text": "Великобритания губи по 500 милиона лири седмично заради решението си да напусне ЕС и загубите нарастват, пише британският седмичник \"Обзървър\". \"Брекзит\" вече струва 500 млн. паунда на седмица, според ново проучване - в ярък контраст с обещаният 350 млн. паунда „дивидент\", прокламиран от кампанията за напускане на ЕС. Това показва, че икономиката на Обединеното кралство вече е с 2,5% по-малка, отколкото би била, ако вотът за оставане беше спечелил на референдума. Публичните финанси са намалели с 26 милиарда паунда годишно, повече от половината от бюджета за отбрана. Това означава загуба от 500 млн. паунда на седмица - цифра, която нараства. Изчисленията се представят на фона на започващата в Бирмингам конференция на управляващата партия, а премиерът Тереза Мей е подложена на силен натиск. Тя е изправена пред конкурентни предложения от министрите от кабинета за това как тя трябва да разреши безизходицата на \"Брекзит\" с ЕС. Появиха се експлозивни твърдения, че шефът на един британски производител на автомобили е бил закаран с частен самолет, за да се срещне с президента Еманюел Макрон, в опит да бъде убеден компанията да премести производството си във Франция след \"Брекзит\". Докато някои министри от кабинета настояват за свободна търговска сделка в стил Канада, подкрепата нараства в министерския екип на Мей за сделка, според която Великобритания ще остане тясно свързана с ЕС за ограничен период от време, пише \"Фокус\". Британски министър: Русия иска провал на преговорите за Брекзит Британската консервативна партия се събира днес на конгрес в Бирмингам на фона на вътрешнопартийните спорове за \"Брекзит\", съобщи Франс прес. \n\tМинистър-председателката Тереза Мей, чийто \"план от Чекърс\" бе отхвърлен неотдавна от европейските лидери, ще опита да сплоти съпартийците си в момент, когато привържениците на идеята за твърд \"Брекзит\" опитват да наложат възгледите си. Мей твърди, че планът й, който предвижда тесни търговски връзки с ЕС, е \"единственото сериозно и надеждно предложение\". Предсрочни избори през ноември, ако няма сделка за \"Брекзит\" Противниците й обаче възнамеряват да използват всяка възможност на конгреса, който ще продължи до сряда, да защитят идеята си за твърд развод с ЕС, отбеляза БТА. Предсрочни избори през ноември, ако няма сделка за \"Брекзит\"", "date": "2018.09.30", "title": "\"Обзървър\": \"Брекзит\" струва загуба от 500 млн. лири седмично"}
{"url": "http://clubz.bg/73824-makedoniq_ne_iska_da_e_severna", "text": "По-малко от една трета от македонските избиратели излязоха да гласуват днес на референдума, съобщи преди минути Държавната избирателна комисия в страната. Днес те бяха питани дали одобряват споразумението с Гърция, което разрешава дългогодишния спор за името на страната и отваря пътя на Македония към ЕС и НАТО. Условието в него е страната да бъде прекръстена на \"република Северна Македония\". При 92,06% от гласовете от обработените гласове, активността е само 34,1%. Това означава, че референдумът нe е валиден, тъй като не са гласували поне 50% от избирателите. В този случай трябваше да бъде приет от парламента на страната, както е и по българския закон. Това народно допитване обаче бе консултативно, така че въпросът ще отиде на разглеждане в македонския парламент. Еврокомисар призова македонците да гласуват на референдума По-всяка вероятност близо две трети от гласуващите са подкрепили споразумението, но това не е достатъчно. Очаква се изказване на премиерът Зоран Заев, който заяви преди вота, че ако референдумът се провали, ще подаде оставка. 1,8 млн. души в Македония имат право на глас. На последните избори за парламент през 2016 г излязоха над 66% от тях, но на по-скорошните местни избори бяха едва 27%.  САЩ дадоха $8 милиона срещу руската пропаганда в Македония Заев и неговите депутати цял ден окуражаваха хората да гласуват, но видно - безуспешно. Опозицията в лицето на ВМРО-ДПМНЕ пък поведе бойкота. Министър-председателят на страната гласува в Струмицаи призова съгражданите си да излязат масово да дадат гласа си. САЩ дадоха $8 милиона срещу руската пропаганда в Македония", "date": "2018.09.30", "title": "Македония не иска да е \"Северна\""}
{"url": "http://clubz.bg/73832-trima_izcheznali_v_gyrciq_sled_ciklona", "text": "Трима души са изчезнали в Гърция след мощния циклон, ударил южната ни съседка вчера, съобщи Ройтерс. Тропическата буря е засегнала основно полуостров Пелопонес и района около източния остров Евбея. Местните власти на полуострова обсъждат обявяване на извънредно положение. Множество постройки в близост до брега са разрушени. Млад мъж и двойка на средна възраст са изчезнали на острова. Започнало е издирвателна и спасителна операция край град Мантуди. Корабите по гръцките брегове останаха закотвени, множество чужденци са блокирани в Гърция. Движението в страната е затруднено - много пътища са наводнени от пороя, а силният вятър в следствия на тропическия циклон предизвиква спирания на тока и паднали дървета..  ", "date": "2018.09.30", "title": "Трима изчезнали в Гърция след циклона"}
{"url": "http://clubz.bg/73829-oshte_edin_myj_obvinqva_kevin_spejsi", "text": "Още един мъж, чието име не се съобщава, е внесъл в американски съд жалба срещу актьора Кевин Спейси за сексуално посегателство, предаде ТАСС, като се позова на изданието \"Холивуд рипортър\". \n\tМъжът, който е масажист по професия, обвинява Спейси в сексуални домогвания по време на масаж в дома на актьора в Малибу, щата Калифорния, през 2016 г.  Давност избави Спейси и Сегал от затвор за секстормоз Във внесения иск по-конкретно става дума за \"обидни действия\" и \"умишлено причинени емоционални страдания\". Мъжът също така информирал полицията за инцидента. 59-годишният Кевин Спейси е двукратен носител на наградата \"Оскар\" - през 1996 г. спечели приза за актьор в поддържаща роля за \"Обичайните заподозрени\", а през 2000 г. - отличието за най-добър актьор за \"Американски прелести\". Той е известен и с участието си в сериала \"Къща от карти\".  Още трима обвиняват Кевин Спейси в гей секстормоз Скандалът около Спейси избухна миналата година, след като актьорът Антъни Рап пръв го обвини в сексуално посегателство през 1986 г., когато Рап е бил 14-годишен. По-късно телевизия Си Ен Ен съобщи, че осем души, които са участвали в заснемането на \"Къща от карти\", са разказали пред журналисти за сексуалните домогвания на Спейси. След това с подобни обвинения излязоха още 30 човека. Заради скандала актьорът бе отстранен от сериала. Още трима обвиняват Кевин Спейси в гей секстормоз", "date": "2018.09.30", "title": "Още един мъж обвинява Кевин Спейси"}
{"url": "http://clubz.bg/73743-kak_ukrainska_aktivistka_se_prevyrna_v_zaplaha_za_polsha", "text": "Полша подгони украинската правозащитничка Людмила Козловска и стана причина тя да бъде депортирана от Шенгенското пространство. Активистката обаче получи нова виза, издадена от белгийското правителство и говори в Европарламента в Брюксел. Тя обвини властите във Варшава, че се държат като колегите си в Кремъл към неудобните за тях хора. Козловска е основател и председател на фондация „Отворен диалог“, създадена през 2009 г. Централата й е във Варшава, а нейни поделения им в Киев и Брюксел. Цел на организацията е защита на човешките права, демокрацията и върховенството на закона в постсъветското пространство. Особено активна е в Казахстан. Брюксел дава Полша на Съда на ЕС Може да се каже, че . Украинката е омъжена за полския гражданин Бартош Крамек, който е председател на Управителния съвет на „Отворен диалог“. Козловска е подала молба за постоянно пребиваване в Полша като съпруга на гражданин на страна от ЕС. На 12 август тя пристига със самолет в Брюксел. Щом слиза на летище „Завантем“, е задържана от бегийските власти а ден по-късно е качена на обратния полет за Украйна. Оказва се, че това е направено по искане на Полша, която я е включила в Шенгенската информационна система (ШИС) с искане да бъде депортирана от ЕС. Как Полша ликвидира тихомълком и с малки стъпки демократичния строй Най-интересното е, че и до днес Козловска няма отговор от властите във Варшава въпреки всичките си запитвания. И допълва: Въпреки действията на полските власти Козловска получи наскоро германска виза. А сега виза й издадоха белгийските власти. Това стана по молба на двама евродепутати. Те са Ги Верхофстат – бившпремиер на Белгия, в момента преседател на групата на Алианса на либералите и демократите (АЛДЕ) в Европарламента и Ребека Хармс от групата Зелени/Обединена европейска левица. На 26 септември Козловска говори на открито заседание на АЛДЕ и разказа за ситуацията в Полша. А само два дни по-рано – на 24 септември, Еврокомисията обяви, че дава Полша на Съда на ЕС (СЕС) заради спорни съдебни реформи. Според Брюксел те представляват нарушение на върховенството на закона. Украинската активистка обаче не посвети изказването единствено на своя случай. Тя цитира доклад на движението Граждани на Република Полша, според който в момента се водят съдебни дела срещу над 2000 мирни демонстранти, излизали на протести в защита на конституцията, на правата на жените или против всякакви радикални десни групировки. Гражданските активисти биват следени, обискирани са офиси на различни организации, конфискувани са компютри и телефони. Наскоро полицаи счупиха ръката на активистката Юстина Бутримович. Тормозът срещу медиите също е застрашителен. Козловска разказа за уволнението на Иван Шило – беларуски сътрудник на полския телевзионен канал „Белсат“. Провинението му било, че пуснал в личния си фейсбук профил... снимка на полския президент Анджей Дуда с Доналд Тръмп в Белия дом в САЩ. Шило не написал никакъв коментар. Началството обаче решило, че снимката представяла Дуда в неблагоприятна светлина. Гневът на полските власти се стоварил с пълна сила върху семейството на Козловска, след като съпругът й Бартош Крамек пуснал през 2017 г. във фейсбук статия за възможните предстоящи граждански протести. И завалели едно от друго по-фантастични обвинения, твърди украинската правозащитничка: Полша обаче така и не успяла да предяви официални обвинения срещу Козловска, Крамек и „Отворен диалог“. Дори двама външни министри – Витолд Вашчиковски и Яцек Чапутович, загубили дела, като съдът отказал да назначи по тяхно искане специален комисар начело на фондацията. Бартош Крамек сподели пред Клуб Z, че в някои кръгове родината му била обсъждана идеята той да бъде лишен от полско гражданство. Това обаче няма как да стане, освен ако той сам не го поиска. Наскоро Еврокомисията отказала да изпълни искането на трима евродепутати от „Право и справедливост“ и го отклонила като необосновано. Ришард Чарнецки, Ришард Легутко и Косма Злотовски поискали да бъде анулирана регистрацията на „Открит диалог“ в Регистъра за прозрачност на ЕС. Единствено Витолд Вашчиковски, заемал допреди няколко месеца поста външен министър, заявил открито, че Козловска и фондацията й се занимават с антидържавна дейност, като влияят на чуждестранни политици, най-вече тези в Брюксел. А съпругът й изтъкна: Белгийският евродепутат Жерар Дьопре от АЛДЕ обяви в залата, че готов да съди Полша за нарушение на правото на свободно движение, от което могат да се възползват и членовете на семействата на гражданите на Съюза. Как Полша ликвидира тихомълком и с малки стъпки демократичния строй", "date": "2018.09.30", "title": "Как украинска активистка се превърна в заплаха за Полша"}
{"url": "http://clubz.bg/73822-asteroid_s_formata_na_cherep_shte_premine_kraj_zemqta_sled_helouin", "text": "Астероид, който премина край Земята през октомври 2015 г., ще се завърне в началото на ноември, съобщи Хъфингтън пост. Официалното име на астероида е 2015 B145. Астрономите на НАСА обаче го нарекоха \"Голямата тиква\", когато премина край Земята отново около Хелоуин преди три години. Тогава на радарните образи, направени от обсерваторията Аресибо в Пуерто Рико, приличаше на череп. Най-големият астероид от век минава край Земята Космическият обект всъщност е \"мъртва комета\". Той отразява около 6 процента от светлината, която получава от Слънцето, обясниха учени от института по планетарни науки. Това е подобно на прясно положен асфалт, но докато на Земята е доста тъмно, в космоса е по-ярко от типичната комета, която отразява само 3 до 5 процента светлина. Кома обаче не се вижда и затова изводът е, че кометата е мъртва. Въпреки призрачния си вид 2015 B145 няма да е никаква заплаха за Земята. Докато преди три години е преминал на 498 896 км, на 11 ноември тази година ще прелети на 39 милиона км.", "date": "2018.09.30", "title": "Астероид с формата на череп ще премине край Земята - след Хелоуин"}
{"url": "http://clubz.bg/73820-kpkonpi_za_proverkata_na_peevski_poveche_nqma_koj_v_taq_dyrjava_da_napravi", "text": "Това заяви шефът на антикорупционния орган КПКОНПИ Пламен Георгиев по бТВ тази сутрин. Той коментира последните няколко проверки на комисията, която оглавява. Според Георгиев при проверката на Пеевски е имало огромен брой доказателства и всички те са показали само законна дейност. Той многократно обясни, че проверката на КПКОНПИ нормално продължава година, както е било в случаите с Трайчо Трайков, Ветко и Маринела Арабаджиеви, Симеон Дянков и пр. Проверката върху Делян Пеевски продължи 3 месеца. Пеевски декларира 37 млн. лв. приходи, живее и се вози под наем По темата с Трайчо Трайков, който в края на работната седмица трябваше да внесе доказателства за приходите си, но заяви, че не може в толкова кратък срок, Георгиев каза: Трайчо Трайков: Всички мои активи са от времето, когато не съм бил министър И обясни, че това означава спиране на запора на средствата. Трайков заяви, че няма нито стотинка незаконни доходи, и че много от тях са от работата му в чужбина преди да се върне в България и да влезе в политиката. Георгиев заяви, че няма изпълнение на поръчка, а проверка на несъответствие. Шефът на КПКОНПИ се възмути и на думите на Трайков, че не му е ясно с кои негови доходи имат неясноти. За свързаната проверка на друг бивш министър - Симеон Дянков - той разясни, че са имали проблем да го намерят, но Дянков го е потърсил сам и проверката е започнала. И сподели отново за странния детайл за брака на Дянков, който първоначално изпратил писмо с тезата \"лицето е женено, но няма акт за граждански брак\". Докато \"Антикорупция\" се опитва да открие Дянков, той се \"предаде\" сам За случая с обвинената за вземане на подкуп кметица на Младост Десислава Иванчева заяви: Имуществото на Арабаджиеви е запорирано А по проверката на Арабаджиеви заяви само, че се нуждаят от още време - и за пореден път припомни, че законът дава срок до година за това. Трайчо Трайков: Всички мои активи са от времето, когато не съм бил министър Докато \"Антикорупция\" се опитва да открие Дянков, той се \"предаде\" сам Имуществото на Арабаджиеви е запорирано", "date": "2018.09.30", "title": "КПКОНПИ за проверката на Пеевски: Повече няма кой в тая държава да направи"}
{"url": "http://clubz.bg/73823-v_germaniq_se_rajdat_vse_poveche_bebeta", "text": "През 2016 новородените германчета са били точно 792 131, което е с 55 000 повече, отколкото в предходната година. При това не става дума за неочаквано събитие – ръст в раждаемостта се наблюдава вече от пет години и междувременно е довел дотам, че училищата изпитват недостиг на учители. И германските училища са зле Какво обаче кара германките да се решават на повече деца? Дали влияе икономическата ситуация, дали обществото подтиква или пък водеща роля играе културата? Експертите смятат, че за отбелязвания ръст има три основни причини. Раждаемостта в днешна Германия не е уникално висока – бум на бебета е бил регистриран и в следвоенните времена: в годините между 1950 и 1960. В този период постепенно започва да се възвръща сигурността, позволяваща по-оптимистичен поглед към бъдещето, за който допринася и икономическото чудо. Но по онова време ръст на раждаемостта се наблюдава не само в Германия – навсякъде по света след войни се проявява именно тази тенденция, характерна за общественото развитие в края на големи кризи.   И докато поколението на тогавашните млади майки днес постепенно излиза в пенсия, на преден план излизат дъщерите им, които на свой ред стават майки. Те не раждат по много деца в средностатистически план, но самите те са повече на брой, респективно – и рожбите им са повече. Накратко: първото обяснение е просто и е в обстоятелството, че за момента в Германия има голям брой жени на възраст да станат майки –  следствие от по-високата раждаемост сред следвоенната генерация. Ако преди 70 години Втората световна война е била тази, която е повлияла на раждаемостта, днес отговорност за това носят конфликтите в Близкия изток. Много майки – като например от Сирия, Афганистан или Ирак – раждат децата си в Германия през 2015 и 2016 г. Бебетата на майки, които не са германки, са около една четвърт от всичките, а най-голяма част от чужденчетата са със сирийски произход – 18 500. По данни на Федералната служба за миграцията и бежанците, през 2015 са били регистрирани 327 000 новопристигнали от Сирия мигранти, една трета от които са жени. „Много от тях са в репродуктивна възраст. Те са относително млади (в сравнение с германското население като цяло) и по правило са омъжени“, описва ситуацията социоложката Ане-Кристин Кунт. Според нея сегашният ръст в раждаемостта изобщо не е учудващ – щом бежанките пристигат предимно от държави, в които по-големият брой деца в семейството е традиция. Значително по-малка, но все пак известна роля играят и културните фактори, и обществените структури. Еманципацията, сексуалната свобода и регламентираното майчинство са източник на множество промени за младите семейства през последните десетилетия. Включително предпочитанията на жените за раждане в по-късна възраст – средно на 29,1 години. Защото ако само преди няколко години жените са ставали майки още в началото и средата на 20-те си години, днес изчакват поне до началото на 30-те. Следствието: раждаемостта за известно време спада, без това да означава, че се раждат по-малко деца – само се раждат малко по-късно. Респективно: настоящото увеличаване на броя на децата се дължи и на това, че раждането им е било отложено и сега майките наваксват – както обясняват нещата социолозите.", "date": "2018.09.30", "title": "В Германия се раждат все повече бебета "}
{"url": "http://clubz.bg/73770-siriq_ostava_ruski_bastion", "text": "В същия ден, в който руски дипломати сключиха споразумение с Турция за демилитаризирана зона в последния контролиран от бунтовници регион в Сирия, десетки руски бизнесмени се прибираха у дома от Дамаск с договори за търговия със следвоенна Сирия. Демилитаризирана зона в Идлиб договориха Путин и Ердоган Каквото и да стане с бунтовниците в провинция Идлиб, Русия е решена да запази дългосрочно Сирия солидно закрепена в своята сфера на влияние - като опора в Близкия изток и като предупреждение към САЩ и съюзниците им да не се бъркат там в бъдеще. Въпреки че Русия е винена за масовата смърт и разруха, тъй като подкрепя сирийския президент Башар Асад, нейните сили се оказаха решаващ фактор в международната борба срещу групировката \"Ислямска държава\" и това даде на Москва авторитет, какъвто западните сили нямат. Бунтовниците в Идлиб ще сътрудничат на Турция, но \"с пръст на спусъка\" Сега основното предизвикателство, с което американските и другите западни дипломати се сблъскват в ООН, е как да останат релевантни. Американският президент Доналд Тръмп си приписа като своя заслуга спасяването на Идлиб от офанзива под егидата на Русия. При все това почти всеки друг казва, че заслугите са на президентите на Русия и Турция за споразумението, което постигнаха миналата седмица и с което предотвратиха голяма битка. Един след друг, дипломати на срещи на ООН за Сирия приветстваха споразумението и изразиха надежда, че то ще бъде трайно, въпреки несигурността около съдбата на Идлиб.  Русия изпитва наслада от обирането на овациите. Външният министър Сергей Лавров тичаше от среща на среща в централата на ООН, изтъквайки притесненията на Русия за Сирия пред топдипломатите на Иран, Турция и пред специалния пратеник на организацията Стафан де Мистура. ЕС организира отделна среща за Сирия в ООН, а Франция организира вчера среща на \"Малката група\", която опитва да окаже влияние върху бъдещето на Сирия, въпреки дългогодишните неуспешни усилия за подкрепа на сирийската опозиция. Въпреки че Русия се перчи с дипломатическия си успех, тя осигурява и военно бъдеще със Сирия. Русия обяви в понеделник, че ще продаде на страната зенитно-ракетни системи С-300. Сирия беше дългогодишен клиент на руски производители на оръжия още преди войната и беше надежден търговски партньор. И Москва продължава тези отношения, като възстановява пътища, тръбопроводи и небостъргачи, разрушени от седемгодишната война, включително щети, които Русия е нанесла със собствените си оръжия. Група от 38 руски компании взеха участие в Международния панаир в Дамаск по-рано този месец. Това беше поне четвъртото събитие през изминалата година, насочено към съживяване на руската търговия със Сирия, а руските компании пак ще отидат в Сирия в началото на октомври за конференция, посветена на възстановяването на страната. Съседите на Сирия също са дейни, особено близкият съюзник Иран. Но в случая с Русия, смятат анализатори, икономическата активност е тясно свързана със стратегията за влияние. \n\tРусия, например, иска да възстанови железопътната мрежа на Сирия. Руските компании търсят разнообразна търговска база със сделки в областта на хранително-вкусовата промишленост, земеделието и енергетиката според Търговско-промишлената палата на Русия. Сред най-видните застъпници на подновената търговия със Сирия е високопоставеният представител на Крим Георгий Мурадов. Заместник-председателят на палатата Владимир Падалко описва \"твърдото намерение на руския бизнес не само да възстанови предишното търговско сътрудничество между нашите страни, но и активно да ги надгради\". Но Русия не иска да плати огромната цена на възстановяването, затова търси западна помощ, особено на срещите на Лавров в ООН. Хокайем заяви, че перспективите за това са слаби, но Русия все още е \"на шофьорската седалка\" в Сирия. Така нареченият мирен процес от Астана с участието на Русия, Иран и Турция бе толкова по-успешен от предишните опити на ООН или на Запада за мирни преговори, каза Хокайем, че \"пратеникът на ООН го е приел като своя\" инициатива. Следващите няколко седмици ще бъдат критични за Сирия - и за това какъв отпечатък ще остави Русия. Специалният пратеник на ООН Мистура каза пред Асошиейтед прес, че октомври ще бъде \"много важен месец\" както за Идлиб, така и за усилията за постигане на мир Бунтовниците в Идлиб ще сътрудничат на Турция, но \"с пръст на спусъка\"", "date": "2018.09.30", "title": "Сирия остава руски бастион"}
{"url": "http://clubz.bg/73813-novo_ime_poznata_dyrjava_makedoniq_reshava_kak_da_se_naricha", "text": "Македонците гласуват днес, 30 септември, на референдум, който ще реши дали държавата ще има ново име - Северна Македония (А македонците в чужбина започнаха да гласуват още в събота).  Резултатът може да сложи край на продължилия десетилития спор с Гърция и ще отвори пътя на балканската държава към ЕС и НАТО, пише Би Би Си. Но допитването едва ли ще мине безпроблемно. Страстите и от двете страни - на привържениците на новото име и на противниците - са много големи, а македонският президент Георге Иванов зове за бойкот на референдума. \"Няма съмнение\", че Москва се меси в македонския референдум Споразумението, до което достигнаха двамата премиери Зоран Заев на Македония и Алексис Ципрас на Гърция през лятото, е за името Северна Македония. Скандал в Македония: президентът изгонил Заев заради \"капитулацията с името\" Македония обяви независимостта си през 1991 г. след разпада на Югославия. Но според Гърция северната ѝ съседка с името Македония Скопие показвало, че има териториални претенции към регион от Гърция с името Македония. И двате области по времето на Римската империя са били части от римската провинция Македония, спорът връща към 168 г. пр. н. е. И двете страни твърдят, че са наследници на Александър Велики. Гръцките претенции доведоха до това, че в ООН и в другите международни организации новата държава беше назовавана FYROM (Бивша югославска република Македония). Атина наложи вето и на опитите на Македония да се присъедини към НАТО през 2008 г. , възпрепятства и амбициите ѝ за членство в ЕС. Македония отговори с мощно строителство и наваксване с исторически символи - в столицата Скопие една след друга започнаха да никнат статуи на гръцки герои, а Александър Велики беше в центъра на всички опити за фалшифициране на историята. През годините са прадлагани най-различни варианти на име, което да бъде приемливо и за двете спорещи страни. През тези 27 години са предлагани много имена, които после са били отхвърляни. Но миналогодишната смяна на правителството в Скопие най-накрая доведе до сериозни преговори с Гърция. Сегашното предложение е компромис. Македония трябва да приеме \"географско определение\" към името си, докато Гърция трябва да приеме, че хората, които живеят на север са македонци, които говорят македонски език. След това Атина трябва да прекрати ветото за присъединяването на Македония към НАТО и ЕС. И въпросът в референдума акцентира точно върху това като пита македонците дали подкрепят перспективата за членство в двете международни организации като приемат сделката с Гърция. Това е особено важно за младите хора в страната. Според политическата анализаторка Мария Ристреска със споразумението се е избързало. За да е успешен референдумът, трябва да гласуват над половината от македонците с право на глас като от тях мнозинството трябва да гласуват \"за\" новото име. Тогава македонският парламент трябва да ратифицира смяната на името с две трети мнозинство. След това е ред на гръцкия парламент, където правителството на Алексис Ципрас е още по-претиснато. По-малкият партньор в управлението вече заплаши да напусне коалицията заради промяната на името на Македония. Така че има още доста време преди сделката да приключи. Изследване на Трансатлантическата комисия за честност на изборите откри, че хиляди акаунти в туитър пропагандират срещу новото име в социалните мрежи преди референдума. По думите му се говори за \"бойкот\" - опитът е да се демобилизират избирателите. За да бъде валиден референдумът, избирателната активност трябна да е над 50 на сто. Те се опитват допитването да падне под този праг и да бъде обявено за невалидно, обяснява експертът. Но министърът на информацията Дамян Манчевски не е разтревожен. Скандал в Македония: президентът изгонил Заев заради \"капитулацията с името\"", "date": "2018.09.30", "title": "Ново име, позната държава. Македония решава как да се нарича"}
{"url": "http://clubz.bg/73818-vulkanyt_popokatepetyl_izrigna", "text": "Вулканът Попокатепетъл в южната част на Мексико изригна вчера, изпращайки дим и пепел на над три километра в небето, съобщи ДПА. Ръководителят на агенцията за гражданска защита на столицата Мексико Фаусто Луго каза в \"Туитър\", че няма опасност за населението. Къде е най-големият вулканичен регион в света? Мексиканските власти предупреждават хората да покриват носа и устата си, когато излизат навън, да държат домашните си любимци вкъщи и да ограничат физическите дейности. Разположен на около 60 км югоизточно от град Мексико, високият 5426 метра Попокатепетъл е един от най-активните вулкани в страната. Най-мощното му изригване бе през 2000 г., когато хиляди души бяха евакуирани.", "date": "2018.09.30", "title": "Вулканът Попокатепетъл изригна"}
{"url": "http://clubz.bg/73809-i_gerb_i_bsp_simulirat_demokraciq", "text": "Споровете за дефиниция на доброто държавно управление могат да скарат философите от различни школи. Процедуралистите ще заложат на правилата, есенциалистите ще отрекат правилата и ще настояват върху неизменните качества, важни за характера и поведението на човека. Проверката на тези твърдения намери проявление в номинацията и предстоящ избор на конституционен съдия от квотата на Народното събрание. За период от 2 седмици парламентарно представените партии трябваше да издигнат своите кандидати. При възможността да имаме множество номинирани и реално състезание за проверка на изискуемите по закон „високи професионални и нравствени качества” се стигна до единствен кандидат в лицето на върховния съдия Красимир Влахов, подкрепен от ГЕРБ и т.нар. патриоти. Ключов елемент на доброто управление е контролът над властимащите, който да не допуска развала на институциите. От една страна този контрол би следвало да бъде по модела „власт властта да възпира”. Така Народното събрание следва да държи отговорни министрите за провежданите политики чрез парламентарния контрол. При подозрение за незаконосъобразност управленските актове и действия на държавната администрация следва да бъдат атакувани от гражданите пред административните съдилища. А законите, гласувани от Народното събрание, при съмнение за противоречието им на Конституцията се подлагат на конституционен контрол именно пред Конституционния съд. В настоящите условия на политическо подчинение на съдебната власт важността на Конституционния съд неизменно нараства. В последната година сме свидетели на критично ниското качество на законите, гласувани от Народното събрание, като често пъти към некомпетентността се добавя и откритият лобизъм. Това е съпроводено от мащабното им атакуване пред КС както от президента, така и от Върховния касационен съд. В тази среда Конституционният съд все по-изразително приема статута на горна камара на Народното събрание и реален инструмент за възпиране на вредни или лобистки политики. Затова не само принципно, но и практически важно е кой влиза там. В изборите, в които партиите трябва да избират състава на важни за правосъдието и законността органи, политиката и правото си дават най-явна среща. Миналата година това бе гласуването за членове на Висшия съдебен съвет. Тази година това е изборът за съдия в Конституционния съд. Догодина ще се обновява съставът на Инспектората към Висшия съдебен съвет, който проверява работата на съдиите, прокурорите и следователите. Наблюдавайки работата на 44-то Народно събрание, можем да откроим закони, политики и избори, в които управляващи и опозиция са твърда и непоклатима коалиция, без опозиционна гледна точка. На този фон в процедурата по избор на конституционен съдия, освен останалата единствена кандидатура на Влахов, от БСП имаха готовност да излъчат в надпреварата Янаки Стоилов. В последния момент лидерът на БСП Корнелия Нинова обяви, че Стоилов се отказва заради предварително ясния избор на мнозинството. На следващия ден Цветан Цветанов препотвърди тезата си, че ГЕРБ са се спрели на „действително достойна професионална кандидатура”. Разиграното от Цветанов и Нинова можеше и да изглежда приемливо за доверие поведение, само ако не помним как преди година именно БСП остави на ГЕРБ да определи кои нейни кандидати да попълнят състава на ВСС. Меко казано, тогава Нинова „продаде” изборния мач. И единственото вярно в ситуацията е това, че Янаки Стоилов не пожела да бъде употребен. А за пред неинформираната среда БСП са заели принципна опозиционна позиция, убедени в силата на демократитичните правила, а ГЕРБ са направили поредния решителен управленски ход. Всъщност и двата лагера симулират демокрация. Част от предишните номинации за конституционни съдии, излъчвани от ГЕРБ, бяха съпроводени от откровени скандали. Изискването на закона за високи нравствени качества бе разбрано от ГЕРБ като да бъде избрана през 2012 г. Виолета Марковска. Стигна се дотам президентът Росен Плевнелиев да откаже да завърши процедурата по встъпването ѝ в длъжност, с което и да бламира кандидатурата ѝ. Затова номинацията на Влахов е безспорна победа, сравнена с предишните „успехи” на управляващите. Определено този път професионализмът е водещ; дали е така с нравствеността е спорно предвид ускореното кариерно развитие на съдията, често пъти в разрез с утвърдените правила. Ако се питате защо гласовете само на управляващите са достатъчни, за да бъде избран номиниран от тях конституционен съдия, логичен отговор няма. Но нелогичният такъв се съдържа в Конституцията на Република България. С изменението ѝ от 2006 г. бе въведено квалифицирано мнозинство за избор на инспектори в Инспектората към ВСС. С изменението от 2015 г. квалифицирано мнозинство е изискуемо и за попълването състава на ВСС. Защо за най-важния от този вид органи като Конституционния съд е достатъчно обикновено мнозинство можем да питаме политиците. И тук възниква въпросът достигнало ли е българското общество до това да търси отговор и отговорност на политиците и да иска добри писани правила? Определено към настоящия момент дори и действащата конституция, при всичките ѝ несъвършенства, стои като  харизаната дреха, защото не почива на изстрадан и възприет за отправна точка исторически опит и осъзната необходимост от обществото. Остава и такъв Конституционен съд да я защитава.", "date": "2018.09.30", "title": "И ГЕРБ, и БСП симулират демокрация"}
{"url": "http://clubz.bg/73819-polsha_sreshtu_braziliq_v_povtorenie_na_bitkata_za_titlata", "text": "Полша и Бразилия ще спорят на финала на Световното по волейбол в Торино. Това е повторение на битката за титлата през 2014 г., когато \"Дружина полска\" спечели с 3:1 гейма и седна на трона. Тимът на треньора Витал Хайнен може да защити трофея си, след като преодоля в драматичен полуфинал считания за фаворит №1 отбор на САЩ - 3:2 (25:22, 20:25, 23:25, 25:20, 15:11). Срещата предложи два обрата. Така първата загуба на янките на Мондиала ги прати в битката за 3-4-то място, където ще срещнат Сърбия. Западните ни съседи бяха сразени с 0:3 от Бразилия. Мачовете за разпределение на медалите са тази вечер. От 18:00 часа играят САЩ и Сърбия, а от 22:15 - Полша и Бразилия.", "date": "2018.09.30", "title": "Полша срещу Бразилия в повторение на битката за титлата"}
{"url": "http://clubz.bg/73821-kogato_edin_stark_sreshtne_edna_targarien", "text": "Освен страховития девиз на Таргариените, „Огън и кръв“ е и заглавието на новата книга на Дж. Р. Р. Мартин, която предстои да излезе от печат в края на ноември на английски език. Писателят мълчи по въпроса кога ще бъде готов с шестата книга от „Песен за огън и лед“, но пък може би намеква какво би могло да се случи със сюжетната линия през последния сезон на сериала „Игра на тронове“, публикувайки откъс от новата книга в личния си блог. Гражданската война, довела до края на рода Таргариен „Огън и кръв“ е синтезиран разказ на историята на рода Таргариен – от първия крал Егон Завоевателя до регенството на Егон Трети. Разказвачът е майстер Гилдейн. Типично за Мартин, втората част е планирана да излезе по-нататък в бъдещето, затова и историята не приключва с бащата на Денерис, Лудия крал. Мартин споделя в блога си, че ръкописът бил почти хиляда страници, а готовото издание с твърди корици е със 75 черно-бели илюстрации на Дъг Уитли. В краткия откъс, публикуван от Мартин, четем за Алисан Таргариен, съпруга и сестра на четвъртия крал от драконовата династия Джеерис Първи. Действието се развива през 58 г. Двамата решават да предприемат пътуване до владенията си на Север, за пръв път от почти век и половина след обединяването на Седемте кралства. Но държавни дела задържат Джеерис в столицата и, за да не обиди лордовете на Севера, Алисан заминава сама към студените земи – идеята е, когато кралят свърши с арбитража на двете враждуващи кралства Пентос и Тайрош, той да се присъедини към съпругата си. Това обаче така и не се случва. Не може да очакваме в откъса да се споменават имената на Джон Сноу (Егон Таргариен) или на Денерис Таргариен – описан е друг, по-раншен период от историята на Вестерос. Но пък той силно напомня на това какво би могло да се случи в следващите епизоди на „Троновете“. Във финалните минути Джон и Денерис пътуваха заедно към Зимен хребет, и докато среброкосата кралица вече е била на Север (зад Вала), тя никога не е стъпвала в родовия замък на вълците. По същия начин и Алисан пътува за пръв път към дома на северняците. В откъса се разказва за първия контакт на Алисан със Старките, която успява някак да улови топлината през замръзналите им фасади. Хладното отношение на лорд Аларик Старк, граничещо с грубост, не я изненадва, нито я плаши. Подобно протекоха взаимоотношенията и между Денерис и Джон Сноу – в началото двамата нямаха доверие един на друг, Джон не се държа с очакваното уважение към нея, но накрая двамата се… разбраха. По-нататък в откъса се говори за орагнизирането на „женски двор“ от Алисан в северния град Бял пристан (седалище на род Мандърли) – „нещо нечувано дотогава в Севера“. А с наближаването на края на сериала, в последните шест епизода кой знае дали няма да видим съвет, съставен от Денерис, Санса, Аря, Бриен Тартска и може би Мелисандра, чието местонахождение понастоящем е неизвестно на зрителя. Няма да остане много време за уреждане на кралски приеми обаче – в сериала Белите бродници преминаха Вала заедно с армията си от мъртъвци. Колкото до това обаче, смразяващи наистина са последните редове от откъса. В края на публикуваната от автора история, кралица Алисан решава да посети Нощния страж в Черен замък, прелитайки пътя на гърба на дракона си Среброкрила. В писмо до крал Джеерис Алисан споменава трите си опита да полети със Среброкрила отвъд Вала. Това се случва далеч преди Дрогон да стане леден дракон и да събори Вала. От книгата „Светът на огън и лед“ се знае, че при създаването си в ледената стена са заложени древни и много силни магии, но в седмия сезон на „Троновете“ видяхме, че Валът не е проблем за драконите на Денерис. Още от първи сезон е ясно, че територията на север от Вала е обитавана от Белите бродници. Но пасажът в „Огън и кръв“ има доза мистрерия, може да се окаже полезна за бъдещите продукции за Вестерос. На първо време от НВО се очаква история, развиваща се хиляда години преди „Песен за огън и лед“, предисторията, по която в момента се работи. Всъщност, начинът по който Мартин пише „Огън и кръв“, е много показателен за бъдещето на „Троновете“ като франчайз, твърди „Холивуд рипортър“. За разлика от поредицата „Игра на тронове“, тук скоростта е много по-бърза, диалозите са сведени до минимум и липсват емоциите, познати ни от досегашната история. Писането звучи почти академично, това се отдава вероятна на факта, че историята е преразказана от майстер. Така обаче се покриват големи периоди от историята на Вестерос, а това ще е плодотворно, когато (и ако) стане дума за екранизация. При всички положения, бъдещето на „Игра на тронове“ е доста светло.", "date": "2018.09.30", "title": "Когато един Старк срещне една Таргариен"}
{"url": "http://clubz.bg/73814-ilon_mysk_veche_ne_e_shef_na_tesla_globen_e_s_20_mln", "text": "Американският предприемач Илон Мъск сключи сделка с Комисията за ценни книжа и фондови борси на САЩ бизнесменът да плати 20 милиона долара и да се оттегли от поста председател на съвета на директорите на компанията \"Тесла\" (Tesla), съобщиха световните агенции. \n\t\"Тесла\" също трябва да плати 20 милиона долара по силата на споразумението, оповестено вчера. \n\tАмериканският борсов регулатор обяви, че е постигнато споразумение само два дни след като заведе дело с искане Мъск да бъде отстранен от поста главен изпълнителен директор. Комисията за ценни книжа: Илон Мъск да не ръководи Tesla Комисията реши да го съди за измама на инвеститорите заради съобщението му в Туитър от 7 август, че обмисля изваждането на компанията от фондовата борса при цена на акциите й от 420 долара и че финансирането за тази операция е осигурено. \n\tСъгласно постигнатото споразумение ще бъде излъчен нов председател на съвета на директорите, а Мъск ще остане главен изпълнителен директор на компанията производител на електрически автомобили, съобщава БТА.", "date": "2018.09.30", "title": "Илон Мъск вече не е шеф на \"Тесла\", глобен е с $20 млн."}
{"url": "http://clubz.bg/73815-zovat_merkel_da_se_ottegli_ot_shefskiq_post_v_partiqta", "text": "Ангела Меркел е под натиск да се оттегли от ръководния пост на партията си, пише неделното издание на британския вестник \"Дейли Експрес\". Ангела Меркел предизвика недоволство, след като обеща да се кандидатира за президент на партията си Християндемократически съюз (ХДС). Германската канцлерка, която сега кара третия си мандат, бе призована да се оттегли от ролята си в партията на фона на спада на одобрението й. Александър Мич, висш функционер в консервативното крило на ХДС, обяви, че Меркел трябва да се откаже поста си в името на партията и страната си. Той посочи: Песента на Меркел е изпята, обяви еврокомисар \"Това би дало възможност за повторно интегриране на консервативното и пробизнес крило на партията\", допълни той. Но Ралф Бринкхаус, ръководителят на групата на ХДС и Християнсоциалния съюз (ХСС) в германския парламент, подкрепи Меркел. Той заяви: Бринкхаус замени Фолкер Каудер, дългогодишен съюзник на Ангела Меркел по-рано тази седмица след гласуването на партията. Болезнен удар за Ангела Меркел Социалдемократическият политик Томас Оперман заяви, че ходът е \"въстание срещу Меркел\". Александър Граф Ламбсдорф, от свободната демократическа партия на Германия, заяви, че това е \"началото на края на голямата коалиция\". Даниел Гентър, премиерът на северната провинция Шлезвиг Холщайн, добави: Болезнен удар за Ангела Меркел", "date": "2018.09.30", "title": "Зоват Меркел да се оттегли от шефския пост в партията"}
{"url": "http://clubz.bg/73816-trymp_vlyubeni_sme_s_kim_chen_un", "text": "Американският президент Доналд Тръмп заяви вчера на митинг в Западна Вирджиния, че със севернокорейския лидер Ким Чен Ун са се   един в друг, предаде ДПА. Президентът каза, че спирането на ядрените опити и ракетните изпитания са признак, че подходът му към Северна Корея работи. \n\tОчаквайки да бъде разкритикуван за топлите си думи към Ким, президентът добави саркастично: След това той посочи към множеството пред себе си и добави: Тръмп: Стратегията \"открий и унищожи\" е позорна Колкото любвеобвилен бе президентът към Ким, толкова жлъчен бе срещу демократите. Доналд Тръмп заклейми вчера \" , които демократите използват срещу кандидата му за съдия във Върховния съд Брет Кавано, предаде Асошиейтед прес. Той призова поддръжниците си да гласуват за републиканците на изборите за Конгрес на 6 ноември и по този начин да отхвърлят \"безмилостните и възмутителни тактики на Демократическата партия\". Избирането на Кавано изглеждаше в кърпа вързано, докато преподавателката от Калифорния Кристин Блази Форд не го обвини в сексуално посегателство. Кавано отхвърли твърденията й и тези на други две жени, които му отправиха подобни обвинения. \n\tКомисията по правосъдието към Сената одобри кандидатурата му, но горната камара на американския Конгрес ще гласува на пленарно заседание чак след като ФБР разследва случая. Не е ясно какви доказателства може да намери ФБР, тъй като предполагаемите деяния са били извършени през '80-те и '90-те години на миналия век, отбеляза БТА.", "date": "2018.09.30", "title": "Тръмп: Влюбени сме с Ким Чен Ун"}
