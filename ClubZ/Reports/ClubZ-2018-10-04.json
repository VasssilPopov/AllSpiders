{"url": "http://clubz.bg/74046-sasht_gotovi_da_napusnat_dogovor_za_qdrenite_oryjiq_ako_moskva_prodyljava_s_narusheniqta", "text": "САЩ намекнаха, че могат да се изтеглят от договор за ядрените оръжия, датиращ от Студената война, ако Русия \"продължава да нарушава\" това споразумение, предаде Франс прес, цитирана от БТА. Американската администрация се оплаква вече от две години от разполагането от Москва на ракетната система 9М729, което, според Вашингтон, представлява нарушение на Договора за ликвидиране на ядрените ракети със среден обсег, подписан от Роналд Рейгън и Михаил Горбачов през 1987 г. Москва не престава да твърди, че гореспоменатата ракетна система не представлява нарушение на договора от 1987 г. Но Ууд днес припомни, че Русия дълго време е отричала съществуването на тези ракети. Договорът от 1987 г. предвижда забрана на използването на цяла палитра от ракети с обсег, вариращ от 500 до 5000 километра. Той сложи край на криза, породена през 80-те години от разполагането на съветските ракети СС-20 с ядрени бойни глави, взимащи на прицел западни столици.", "date": "2018.10.04", "title": "САЩ - готови да напуснат договор за ядрените оръжия, ако Москва \"продължава с нарушенията\""}
{"url": "http://clubz.bg/74035-tyrjestveno_opakovanata_stoka_s_etiket_nacionalno_edinstvo", "text": "На българската политическа сергия никога няма недостиг на една тържествено опакована стока с етикет “национално единство”. Защото „съединението прави силата\". В критични за нацията моменти всички трябва да застанат зад една кауза. Както са застанали предците ни, защитавайки обединението на Княжество България и Източна Румелия. И въобще: когато става дума за война или международен футболен мач, всеки се нарежда зад флага си. Така е редно. Политиката обаче рядко е война, нито пък е футболен мач. В по-рутинен контекст политиката се изразява в търсене и намиране на най-ефективното решение за даден обществен проблем. В тези случаи няма голяма полза от униформено единомислие или липса на вътрешна конкуренция. Напротив, доброто управление и истинските решения често са плод на плурализъм, конкуренция, състезание на идеи и на техните привърженици. Съвременната демокрация е всъщност точно това - партийно състезание. (Добре е да си го припомняме, когато твърдим, че демокрацията е най-добрата форма на управление.) Търговците на “национално единство” обаче виждат политиката именно като война или футболен мач - и призовават за общ строй по всички въпроси. За тях “единението” е особен вид пенкилер, който дава отговор на всички най-важни обществено-политически проблеми. Няма значение какво ще е решението, важно е да сме единни - това е рекламното съобщение. Търговията с “национално единство” не винаги се извършва от шарлатани, които продават дрънкулки на лековерни избиратели. Но вглеждайки се в съвременната ни политическа история, няма как да не забележим свръхпредставеността на шарлатаните в този политико-търговски сегмент. Съмненията за шарлатанство се засилват от кратък преглед и на международния опит. Най-известните търговци на “национално единство” обикновено са автократи или диктатори - Владимир Путин и Ким Чен Ун са добри примери. В демократичен контекст пък най-шумните радетели за “национално единство” като Орбан, Качински, Льо Пен, Вилдерс или Салвини обикновено са силно поляризиращи, разделящи нацията фигури. Ако дойдат на власт, ситуацията в държавите им често заприличва на студена гражданска война. Но да се върнем на българския опит.   В годините непосредствено след падането на комунистическия режим новопреименуваните комунисти превърнаха “националното единство” в свое централно мото и редовно представяха СДС като брадата и неподстригана опасност за народното единение. От дистанцията на времето лесно може да се види какво имаше като конкретна политика под лъскавата опаковка на екс-комунистическото “национално единство”: Тази програма успя, но за нещастие България фалира тежко през 1996-1997 година. Държавните фирми генерираха големи загуби, всичко ценно беше източено чрез привилегировани частни играчи като “Мултигруп”, по улиците се вихреха мутри с протекция на полицията. Банките затвориха и се стигна до хиперинфлация. Наложи се брадатата опасност СДС да оправя нещата, въпреки че бе вредна за “единството на нацията”. Оправянето се състоеше в нормализация на страната: извършване на безумно закъснялата приватизация, излизане от руско-съветската орбита чрез членство в НАТО и ЕС, укротяване на мутрите и създаване на администрация, която да е по-лоялна към народа си, отколкото към Москва или “Мултигруп”. Правителството на Костов не успя във всичко това - имаше провали и в клиентелистката приватизация, и по отношение на лустрацията. Но като цяло България пое към НАТО и ЕС, а това беше огромно постижение на фона на разрухата от 1996-1997. Когато страната започна да си стъпва на краката, отново стана модно да се вини брадатата седесарска опасност за разделянето на нацията. Този път беше намерен необичаен и екстравагантен носител на “националното единство” - бившият цар Симеон, който почти куриозно стана премиер. Пак от дистанцията на времето може да се каже, че под царското наметало “единството” се изразяваше основно в следното:   Програмата “Сакскобургготски” може да се мисли за реванш на силите, загубили властта през 1997. Но тя беше и обещание за постепенна “европеизация” на страната, при която клиентелните мрежи на прехода ще изсветлеят и произходът им ще бъде забравен. В ЕС и НАТО, но без да изхвърляме комунистическия багаж. Първанов и тройната коалиция продължиха похода към така дефинираното “национално единство”: два други руски проекта бяха добавени към “Белене”, за да се получи “Големият шлем”. ДС-агентите достигнаха върховете на държавната власт и минаха 50% в българската дипломация. Харизмата на Сакскобургготски бързо се износи, а Първанов така и не успя да се сдобие със собствена. А и демократичната процедура изисква периодично освежаване на носителите на “национално единство”. Моделът беше създаден, но след 2007 година имаше нужда от нова персонификация, която се появи в лицето на Бойко Борисов. ГЕРБ замениха плуралистичния клиентелизъм на НДСВ и тройната коалиция с по-концентриран модел, който даде предимство на няколко едри олигарси на национално ниво и на партийни лоялисти по места. Кризата от 2008 година доведе и до отлив на чужди капитали и бизнес. И в тази по-слабо конкурентна среда “националното единство” доби вид на все по-тесни връзки между правителство и определени икономически интереси, концентрирани основно около КТБ и ДПС. Това беше и моментът, в който бе раздут “балонът” КТБ, а Цветан Василев бе превърнат в “първи банкер” на страната. В медиите пък се наложи де факто монопол на неговите авери. Тези интереси станаха толкова силни, че опитаха да минат и без “персонификацията на единството” - Борисов. Това доведе до кризата от 2013 година, правителството на Орешарски, назначаването на Пеевски в ДАНС, последвалите протести. А с фалита на КТБ пропадна опитът Борисов да бъде отстранен от интересите, които сам отгледа. С второто и особено с третото си правителство Борисов сключи примирие с тези интереси (или каквото остана от тях след фалита на КТБ). Той не ги закача, а те го крепят като символ на националното помирение. Отначало плахо, а отскоро и по-открито, президентът Радев също влезе в нишата на “националното единство”, като държа реч и даде подкрепа на граждански инициативи в тази посока. Като бивш военен този тип говорене му импонира. Той трябва да знае обаче, че влиза в силно натоварен политически контекст, в който “националното единение” означава съвсем специфични неща (като анализираните по-горе). Мнозина виждат Радев като нова персонализация на “националното единство” по следния начин: Така стигаме до следната теорема: в българския политически контекст “национално единство” обикновено означава вкарване на страната в проруска орбита, отваряне на АЕЦ “Белене”, примирие и държавен чадър над определени икономически интереси (от „Мултигруп\" до КТБ и ортаците ѝ), както и толерантност към бивши агенти на ДС в публичната сфера. Затова всеки, който се залавя с търговия на “национално единство”, би трябвало да докаже, че има по-благородни мотиви от гореизброените стандартни характеристики на този феномен.", "date": "2018.10.04", "title": "Тържествено опакованата стока с етикет \"национално единство\""}
{"url": "http://clubz.bg/74048-vtora_zaguba_za_ludogorec_v_liga_evropa", "text": "\"Лудогорец\" записа второ поредно поражение в груповата фаза на Лига Европа - 0:1 като гост на \"Цюрих\". Капитанът Виктор Палсон реализира в 84-ата минута с глава. Преди две седмици \"орлите\" загубиха с 2:3 от \"Байер\" (Леверкузен), а водеха с 2:0. В другия мач от гр. А германският отбор би АЕК (Ларнака) с 4:2. Така \"Байер\" и \"Цюрих\" имат по 6 точки, а кипърците и \"Лудогорец\" има 0. За последния ни оцелял представител в евротурнирите предстоят два мача с АЕК, първият от които на 25 октомври в Ларнака. Българският шампион се представи незадоволително на швейцарска земя, може да се каже - беззъбо. Може би най-справедливият резултат щеше да е 0:0, но \"Лудогорец\" направи много малко в атака. Треньорът Пауло Аутуори заложи на новото бразилско попълнение Жуниор Брандао. Личи, че младият футболист още се сработва в новия си тим. Липсваше скорост и изненада в действията на българския състав. \"Лудогорец\" можеше да поведе в 25-ата минута, когато Марселиньо не уцели вратата от чиста позиция. Това бе най-добрата възможност и за двата съперника за 90-те минути. Срещата бе лишена от зрелище - на полупразния стадион в Цюрих противниците повече опитваха да не загубят. Домакините се възползваха от единствената си ситуация в 84-ата, когато Палсон стреля неспасяемо след центриране отляво. Сега предстои малко по-дълга пауза заради националните отбори.", "date": "2018.10.04", "title": "Втора загуба за \"Лудогорец\" в Лига Европа"}
{"url": "http://clubz.bg/74032-bivsh_voenen_prashtal_otrovni_semena_na_trymp", "text": "Американец от щата Юта бе задържан по подозрения, че той е човекът, изпратил съмнителните писма с рициново семе до президента Доналд Тръмп и министерството на отбраната, предаде Ройтерс, като се позова на правоохранителните органи. Малко вероятно е обаче до утре да бъдат повдигнати обвинения на Уилям Клайд Алън Трети.  Мъжът е 39-годишен бивш войник от военноморските сили на САЩ. Той е бил познат на властите за отправяне на заплахи и разпространяване на конспиративни теории, отбелязва Франс прес. В понеделник бяха засечени подозрителни писма, изпратени до президента Доналд Тръмп и министъра на отбраната Джеймс Матис. Първоначално имаше подозрения, че те съдържат рицин - най-силната отрова на растителна основа. Впоследствие обаче се оказа, че в писмата има рициново семе, от което се извлича рицина, срещу който няма противоотрова. Семето не е толкова отровно, но може да навреди, ако бъде погълнато. Разследващите случая засега нямат подозрения за терористични мотиви.", "date": "2018.10.04", "title": "Бивш военен пращал отровни семена на Тръмп"}
{"url": "http://clubz.bg/74045-otgovoryt_na_nato_na_ruskite_kiberataki_identificirane_i_predotvratqvane", "text": "Този въпрос бе зададен няколко пъти днес на генералния секретар Йенс Столтенберг. Това стана на заключителната пресконференция след двудневната среща на министрите на отбраната от пакта в Брюксел. Лондон: Руското ГРУ използва зловреден софтуер в България и прави кибератаки по цял свят Холандия изгони четирима руски шпиони Въпросът бе зададен във връзка с редица съобщения днес за руски кибератаки по целия свят. И изтъкна за пресечения опит за атака срещу централата на Организацията за забрана на химическите оръжия (ОЗХО) в Хага. В подобен дух бяха и по-нататъшните му отговори на същия въпрос. Той припомни, че НАТО възприема нападенията в електронното пространство като заплаха, която може да доведе до задействането на член 5 от Вашингтонския договор. Пактът обаче ще определя отговорите си в зависимост от всеки отделен случай. И ще действа единствено в рамките на международното право. По-тревожното в опита за хакерска атака срещу ОЗХО е, че Русия отавна действа по този начин. И това според Столтенберг само показва необходимостта от увеличаването на разходите за отбрана на страните членки. Те трябва да достигнат до 2 на 100 от БВП. Британски министър нарече Русия \"държава парий\" ЕС осъди руските кибератаки В пресконференцията се включи и шефът на Пентагона Джеймс Матис. Той заяви, че на Русия трябва да се потърси отговорност за опитите й за хакерски действия срещу ОЗХО. Това обаче не означава, че ще има реципрочна мярка. Холандия изгони четирима руски шпиони Британски министър нарече Русия \"държава парий\" ЕС осъди руските кибератаки", "date": "2018.10.04", "title": "Отговорът на НАТО на руските кибератаки: идентифициране и предотвратяване"}
{"url": "http://clubz.bg/74038-es_osydi_ruskite_kiberataki", "text": "Лидерите на Европейския съюз разкритикуваха днес остро Русия по повод разкрития за нейни кибератаки срещу международната Организация за забрана на химическите оръжия (ОЗХО) и срещу западните демокрации. Британски министър нарече Русия \"държава парий\" Холандия изгони четирима руски шпиони Те наричат кибератаката срещу базираната в Хага ОЗХО \"агресивен акт\" и посочват, че тя е била засечена и осуетена със съвместните усилия и холандските и британските специални служби. Тримата лидери се позовават и на публикуван днес британски доклад за серийни кибератаки срещу западни обекти, които извършва руското военно разузнаване ГРУ. Лондон: Руското ГРУ използва зловреден софтуер в България и прави кибератаки по цял свят ОЗХО участва в разследването на опита за отравяне на руския двоен агент Сергей Скрипал във Великобритания. Миналия месец швейцарски медии публикуваха разкрития за руски опит за проникнване в данните на швейцарска лаборатория, използвана от ОЗХО.   Руски агенти опитали да проникнат в швейцарската лаборатория, изследваща отровата за Скрипал Холандия изгони четирима руски шпиони Лондон: Руското ГРУ използва зловреден софтуер в България и прави кибератаки по цял свят Руски агенти опитали да проникнат в швейцарската лаборатория, изследваща отровата за Скрипал", "date": "2018.10.04", "title": "ЕС осъди руските кибератаки"}
{"url": "http://clubz.bg/74043-kristiano_ronaldo_izvyn_systava_na_portugaliq", "text": "Кристиано Роналдо е извън състава на Португалия за мачовете от Лигата на нациите срещу Полша и Шотландия, съответно на 11-и и 14 октомври. Според португалската преса решението на селекционера Фернандо Сантуш има връзка с подновеното разследване на полицията в Лас Вегас за изнасилване от Роналдо през юни 2009 г. Роналдо вече официално е разследван за изнасилване Няма официално потвърждение, но се твърди, че Кристиано и треньорът са разговаряли и заедно са решили рекордьорът по голове и мачове за иберийците отново да не бъде викан под знамената, \"за да може на спокойствие да изчисти името си\".  Роналдо не беше в отбора за мачовете през септември, а Сантуш тогава обясни, че звездата му има нужда от адаптация в \"Ювентус\", поради което може да се лиши от услугите му. \"Шпигел\": Роналдо е изнасилил американка 5-кратният носител на \"Златната топка\" отрича да е изнасилил бившият модел и настояща учителка Катрин Майорга, докато карал ваканция във Вегас през юни 2009 г. Той направи изявления в социалните мрежи, а адвокатите му заплашиха да съдят списание \"Шпигел\", което разкри сагата още през миналата година. Роналдо за първи път се изказа за обвиненията в изнасилване Двете страни са подписали споразумение през 2010-а, по силата на което Роналдо плаща на Майорга 375 000 долара, а тя се съгласява, че няма да разгласи историята. Сега обаче адвокат на американката твърди, че когато е сключвала договора тя е била неадекватна заради психическа травма от изнасилването. \"Шпигел\": Роналдо е изнасилил американка Роналдо за първи път се изказа за обвиненията в изнасилване", "date": "2018.10.04", "title": "Кристиано Роналдо извън състава на Португалия"}
{"url": "http://clubz.bg/74028-doverieto_v_putin_padna_do_58", "text": "Доверието в президента Путин падна през септември до   и се върна на нивата от \"преди Крим\", съобщава Нюз.ру. А както е известно до пролетта на тази година то бе неизменно в границите на около  . Докато дейността на Владимир Путин  , съобщава института \"Левада\". , че днес под ръководството на Путин Русия \"се движи по неверен път\". По този начин стойностите на рейтинга на президента се вписват в същите нива както през годините 2011-2014. Тогава недоворието беше постоянно над 30 процента, като достигна пик от 37% в края на 2013 година. Веднага след анексирането на Крим през пролетта на 2014 година одобрението към Путин бързо нарасна и едва 17 на сто не одобряваха неговата дейност. Спадът на рейтинга на Путин започна тази година, когато народът разбра за пенсионната реформа. Пенсионната реформа срина рейтинга на Путин в Русия Що се отнася до \"вечния заместник\" на Путин - премиера Дмитрий Медведев, то по традиция неговият рейтинг е нисък. Над 50 на сто от руснаците не го одобряват още от пролетта на миналата година. Рекордът на неодобрението бе постигнат през август 2018 г. когато 71 процента заявиха, че не им харесва работата на премиера. Сега 67 на сто са на същото мнение. Руските жени в пенсия на 60 години, мъжете - на 65 Допитването на \"Левада\" е проведено между 20 и 26 септември т.г. В анкетата са участвали 1600 души от 52 населени места в различни райони на Русия.  Руските жени в пенсия на 60 години, мъжете - на 65", "date": "2018.10.04", "title": "Доверието в Путин падна до 58%"}
{"url": "http://clubz.bg/74023-holandiq_izgoni_chetirima_ruski_shpioni", "text": "Холандия изгони четирима руски агенти на ГРУ, предаде Би Би Си. Те са организирали руска кибератака срещу Организацията за забрана на химически оръжия (ОЗХО) в Хага през месец април. Руснаците са паркирали превозно средство с оборудване край хотел, разположен в непосредствена близост до централата на ОЗХО. Хага обяви публично самоличността на предполагаемите руски агенти и подчерта, че операцията им е наредена от руското военно разузнаване. Уточнява се, че операцията на холандските власти е била подпомогната от Великобритания.   Лондон: Руското ГРУ използва зловреден софтуер в България и прави кибератаки по цял свят Конфискуваният от шпионите лаптоп е бил използван и в Малайзия, Бразилия и Швейцария. В Малайзия с него е била събирана информация от разследването за сваления над Украйна малайзийски самолет през 2014 година, в който загинаха 298 души. Холандските власти обявиха, че изстрелянета ракета по самолета е била руска. Кремъл отрича обвиненията за участие в атентата срещу авиона. Със същия лаптоп, както личи от следите в него, е бил използван за хакване в Швейцария на Световната антидопингова агенция, която разследваше руските атлети, употребили забранени стимулатори.  Руските опити за проникване в системите на Организацията за забрана на химическите оръжия (ОЗХО), която разследва нападението в нервнопаралитичен агент в Солсбъри, показва несъмнено кой стои зад отравянето, заяви днес британският външен министър Джереми Хънт, цитиран от Ройтерс. Ако някои си е задавал въпроси за съпричастността на руските военни към атаките в Солсбъри, това разсейва всички съмнения, каза пред Би Би Си Хънт. Руските управляващи трябва да знаят, че ако нарушават по този начин международните закони, ще има последствия, те ще бъдат изобличени и хората ще видят какво представлява руското правителство в действителност - организация, която се опитва да подклажда нестабилност в целия свят, заяви той. Пред телевизия \"Скай нюз\" британският външен министър каза, че Лондон ще обсъди със съюзниците си какви нови санкции трябва да се въведат срещу Русия в отговор на действията й, посочва ТАСС. \n\tАвстралия се присъедини към Лондон и също осъди руските кибератаки, наричайки ги недопустими, предаде Франс прес. Руската армия и нейното разузнавателно подразделение ГРУ са отговорни за тази злонамерена кибердейност, заяви австралийското правителство. Канбера поясни, че е стигнала до този извод след предупреждение от австралийските разузнавателни служби и при консултации със съюзниците си.", "date": "2018.10.04", "title": "Холандия изгони четирима руски шпиони"}
{"url": "http://clubz.bg/74047-sportnite_obekti_shte_se_otdavat_za_polzvane_do_30_godini", "text": "Парламентът окончателно прие може би най-важния текст в новия Закон за физическото възпитание и спорта, който предвижда срокът за безвъзмездно отдаване на спортни обекти и съоръжения, които са държавна или общинска собственост, да се увеличи от 10 на 30 години, информира \"Дневник\". Този срок ще важи само в полза на спортен клуб, спортна федерация или обединен спортен клуб, регистриран като юридическо лице с нестопанска цел за общественополезна дейност. Текстът беше приет с 94 гласа \"за\" и нито един против. Освен съществуващи обекти и съоръжения за срок до 30 години ще могат да бъдат отдавани под наем и имоти, предвидени за строеж на спортни обекти и съоръжения. Заявителят на право за ползване под наем се задължава да инвестира сума, която е не по-малка от петдесет на сто от пазарната оценка на спортния обект, когато става въпрос за срок над десет години. Условието за безвъзмездно право на строеж или отдаване под наем е обектите да са По време на обсъжданията спортният министър Красен Кралев многократно заяви, че тази промяна засяга всички спортни клубове и целта й е да има равнопоставеност между тях. Според него държавата няма как да бъде  на спортните съоръжения от клубовете и \"няма как да ремонтира 30 стадиона\". Затова по думите му има нужда от частни инвестиции в спортната инфраструктура. Сред тези, които обявиха, че очакват промените в закона, е ЦСКА-София. Клубът спечели конкурс за стадион \"Българска армия\" и базата в Панчарево и в началото на годината подписа договор за ползване на базите. По всичко личи, че ръководството на клуба очаква да удължи срока на договора за 30 години с намерение да инвестира в реконструкция на стадиона. В Панчарево вече беше направен ремонт, включващ изграждането на няколко терена. Волейболният ЦСКА също беше дал знак, че следи промените в закона с надеждата да вземе дългосрочно зала \"Васил Симов\", за да може да инвестира в ремонт. Представителят на БСП в парламентарната комисия по въпросите за младежта и спорта Весела Лечева беше сред големите противници на този текст в новия закон. Според нея с тази поправка се  Бившият председател на Държавната агенция за младежта и спорта (ДАМС) заяви, че това няма да привлича инвестиции. От ГЕРБ, които са вносители на основните текстове, отговориха, че с новия закон  Гласуването на второ четене на текстовете в закона ще продължи в петък.", "date": "2018.10.04", "title": "Спортните обекти ще се отдават за ползване до 30 години"}
{"url": "http://clubz.bg/74044-minus_3_miliarda_zaradi_osporeni_proekti", "text": "На около 2.7 милиарда лева се изчисляват общите загуби за обществото заради забавени или прекратени за 11 години инвестиционни проекти поради протести, референдуми и жалби. Това показват данни от изследване за обществена цена на забавени инвестиционни намерения в областта на опазването на околната среда, направено от КС2 по поръчка на Министерството на околната среда и водите (МОСВ). Резултатите от проучването за периода 1 януари 2007 г. - 31 януари 2018 г. представиха доц. Красен Станчев, гл. ас. Димитър Чобанов и Любомира Димитрова, съобщи БТА.  Общите загуби са сравними с обема на загубите от природни бедствия и промишлени аварии за периода 2010-2017 г. Изследователите са посочили, че анализът е основан на консервативни допускания, а обобщените в него резултати представляват минимален сценарий на ефектите. \"Витоша ски\" кани цяла правителствена делегация да инспектира лифтовете Пропуснатото потребление е оценено на 343 млн.лева, отрицателните фискални ефекти като несъбрани данъци са определени на 277 млн. лева. Според изследователите всеки ден отлагане или прекратяване на проект води до загубена нетна полза за обществото и икономиката от 952 595 лева на ден. Негативните последици за обществото във вид на пропуснати ползи като потребление, спестявания, данъци и осигуровки са общо 505 млн. лева. Нетната стойност на пропуснатите ползи от нереализирани инвестиции след периода на забава достига 498 млн. лв. Загубите на собствениците на земи и гори в близост или в границите на защитени територии по Черноморието и в планински местности са оценени на 416 млн. лв, посочи Димитър Чобанов. Трън: не на златодобива в града! Анализирани са проекти като този за добива на злато край Крумовград - Ада Тепе, бавен години наред, където добивът започва в края на годината, прекратения заради референдум проект край Трън за добив на злато и сребро, проучванията за шистов газ край Генерал Тошево и Брезник, протестите срещу нови лифтове и строителство в Национален парк \"Пирин\" и Природен парк \"Витоша\", протестите на еколози, свързани с Кресненското дефиле - част от магистрала \"Струма\". Много ли са 250 милиона лева за 2 км тунел в Кресненско дефиле? За 11 години общият отрицателен икономически ефект като дял от БВП е 0.39%, заяви икономистът Димитър Чобанов. Общо отложените инвестиции за периода 2007-2017 г. се оценяват за над 6 млрд. лева. Според проучването отлагането на нов План за управление на Национален парк \"Пирин\" не позволява актуализацията на концесионния договор. Така се спира възможността за двойно увеличение на концесионно възнаграждение - при средно около 180 000 лева за първите 14 години до проектно 350 000 лева при промяна на договора, смятат авторите на изследването, които оценяват пропуснатите ползи на 240 хил. лева. Кабинетът жали отмененото от съда решение за Пирин Възстановяването и развитието на Витоша, местността около връх Ком в Стара планина и обновяване на съществуващи ски дестинации ще изисква между 115 милиона и 125 млн. лева, са пресметнали икономистите. Ако се добавят и ограничените инвестиции на националните и природни паркове, отложените инвестиции са между 230 и 245 млн. лв. за пет години. Красен Станчев коментира, че при изграждането на \"Струма\" смъртността заради катастрофи ще намалее три пъти. Според проучването  за последните пет години загиналите на автомагистрали са средно около три пъти по-малко от тези, които умират на първокласни пътища. В Кресненското дефиле годишно загиват между 5 и 10 души. Щетите от загуба на човешки животи в този участък на магистралата достигат 11 млн. лева на година, като тук не може да бъде изчислена загубата за семействата. Румен Петков: Да има референдум в Добричко за шистовия газ На въпрос какви биха били загубите при евентуално замърсяване на почвите и водите в Добруджа при проучвания за шистов газ, Станчев заяви, че според международен консорциум от геолози рискът е сравним с това \"да излеете една бутилка кола в язовир \"Искър\". БСП яхна протеста за Калиакра. Видя подготовка за шистов газ Трън: не на златодобива в града! Много ли са 250 милиона лева за 2 км тунел в Кресненско дефиле? Кабинетът жали отмененото от съда решение за Пирин Румен Петков: Да има референдум в Добричко за шистовия газ БСП яхна протеста за Калиакра. Видя подготовка за шистов газ", "date": "2018.10.04", "title": "Минус 3 милиарда заради оспорени проекти"}
{"url": "http://clubz.bg/74033-vss_spori_za_novite_avtomobili_%E2%80%93_ne_tehnite_na_sydilishtata", "text": "Paзпpeдeлeниeтo нa нoвитe aвтoмoбили зa нyждитe нa cъдeбнaтa влacт paзпaли cтрасти нa плeнyмa нa BCC днec, пише \"Де факто\". Bъпpocът бe paзиcĸвaн cлeд пpиĸлючвaнeтo нa oбщecтвeнaтa пopъчĸa, зa ĸoятo и Клуб Z няĸoлĸo пъти пиca. A дeбaтите нe бяха зa aвтoмoбилитe нa caмия cъвeт – 13 нa бpoй, c ĸoжeн бeжoв caлoн, a зa ocтaнaлитe 37 oт пopъчĸaтa, ĸoитo пo зaдaниe би тpябвaлo дa ca зa \"простосмъртни\", т.е. за „ . Днec cтaнa яcнo, чe тe щe oтидaт caмo пo cъдилищa. Oбщecтвeнaтa пopъчĸa зa oбщo 50 aвтoмoбилa бe cпeчeлeнa oт „Eypaтeĸ аyтo“ OOД измeждy тpимa ĸaндидaти, ĸaтo ocтaнaлитe двaмa бяxa диcĸвaлифициpaни. Taĸa 13-тe нoви ĸoли нa BCC щe ca \"Шĸoдa Cyпъpб\" с ниво на оборудване \"Cтaйл\", a ocтaнaлитe 37 – \"Шĸoдa Oĸтaвия\" cъoтвeтнo c пo-мaлĸo eĸcтpи ВСС си хареса автомобил... С бежов кожен салон Днec тpябвaшe дa ce paзпpeдeлят шĸoдитe оĸтaвия, a пpeдcтaвлявaщият BCC Бoян Maгдaлинчeв дoĸлaдвa зa пocтъпили oбщo  Koи ca тe, нe бe oбявeнo. Paзбpa ce oбaчe, чe пъpвo ca yдoвлeтвopeни пocтъпилитe иcĸaния oт aпeлaтивни cъдилищa, пocлe oт oĸpъжни и aдминиcтpaтивни и нaĸpaя oт paйoннитe нива, ĸaтo c пpeдимcтвo ca ce пoлзвaли oнeзи, чиитo ceдaлищa ca в oблacтнитe цeнтpoвe. oбяви Maгдaлинчeв. Kaзa и чe щe бъдaт ocвoбoдeни и ceгaшнитe aвтoмoбили нa BCC – 12 фoлĸcвaгeнa пacaт. И зaпoчнa cyмaтoxa – пo cпиcъĸ, нeизвecтeн зa нaблюдaвaщитe зaceдaниeтo. Бopянa Димитpoвa  пъpвo yтoчни, чe aвтoмoбилът, пpeдвидeн зa Oкръжен съд-Бypгac, щe oтидe в OC-Ямбoл, зaщoтo бypгaзлии имaли oтнocитeлнo нoвa \"Шĸoдa Cyпъpб\" и иcĸaли дa я зaпaзят. Πo cъщecтвo oбaчe Димитpoвa пocтaви вaжни въпpocи. Зaтoвa Бopянa Димитpoвa пpeдлoжи дa ce oтдeлят „cпopнитe“ oт „бeзcпopнитe“ cъдилищa и paзпpeдeлeниeтo пpи тяx дa ce пpeцизиpa. Kaтo „бeзcпopни“ oчeвиднo минaвaт вcичĸи пoдaдeни зaявĸи нa aпeлaтивни, oĸpъжни и aдминиcтpaтивни cъдилищa. B тaзи гpaфa пoпaднaxa и paйoннитe cъдилищa в oблacтнитe гpaдoвe. Aтaнacĸa Дишeвa бe ĸaтeгopичнa: тpябвa дa имa яcни ĸpитepии зa paзпpeдeлeниe нa cлyжeбнитe aвтoмoбили. Πpиĸaни и дa ce нaпpaви пpeглeд: щe ce пoлзвaт ли зa вoзeнe нa aдминиcтpaтивнитe pъĸoвoдитeли oт дoмa им дo мecтopaбoтaтa, зa cлyжeбни цeли, зa paзнacянe нa пpизoвĸи и т.н. B тaзи вpъзĸa Дишeвa пocoчи, чe в Aдминиcтpaтивeн cъд–Coфия-гpaд имa нaд 70 cъдии и мaca paзнacяни дeлa мeждy тяx и BAC и нa тoзи cъд тpявa дa ce пpeдocтaвят двa, a нe eдин нoв aвтoмoбил, ĸaĸтo e пpeдвидeнo. Maгдaлинчeв yтoчни, чe в ACCГ щe oтидe и eдин oт cтapитe VW-та нa cъвeтa. A  Бopянa Димитpoвa пpизoвa „дa нe ocтaвямe yceщaнeтo, чe тoвa ca aвтoмoбили зa aдминиcтpaтивнитe pъĸoвoдитeли - oт мнoгo гoдини тoвa нe ce пpaĸтиĸyвa, зaбpaнeнo e c изpични peшeния“. B ĸpaйнa cмeтĸa ĸaдpoвицитe  пpeдocтaвянeтo нa нoви aвтoмoбили нa пpeдвapитeлнo oдoбpeнитe paйoнни cъдилищa в ", "date": "2018.10.04", "title": "ВСС спори за новите автомобили – не техните, на съдилищата"}
{"url": "http://clubz.bg/74037-bylgariq_izkupitelna_jertva_za_provala_na_ruskiq_proekt_za_gazoprovod", "text": "Струва си да се отбележи, че несигурността относно входната точка не спря Путин да започне изграждането на газопровода „Турски поток”. През 2014 г. \"Газпром\" имаше няколко причини да спре проекта „Южен поток”. Първо, анексирането на Крим от Русия промени отношението на Брюксел към новия руски тръбопровод, в който италианската Eni имаше 20%, а германската Wintershall и френската EDF по 15%. По време на парламентарно изслушване в Рим през март 2014 г., главният изпълнителен директор на Eni Паоло Скарони заяви, че по негово мнение бъдещето на газопровода „Южен поток” изглежда доста мрачно, защото руско-украинската криза би направила рискови необходимите разрешения от страна на ЕС. На второ място, след „кримските санкции”, наложени от ЕС и САЩ, много банки замразиха плановете си за финансиране на проекта „Южен поток”. \"Газпром\" не успя да набере средства за навременното изграждане на офшорната секция на тръбопровода. Трето, по-високата цена на заетия капитал и други фактори увеличиха общите инвестиционни разходи с 50%. Вторият основен акционер в проекта, Eni, категорично отказа да плати повече от първоначално одобрената сума от 600 млн. евро за подводния участък и предупреди \"Газпром\", че ще излезе от партньорството. На 24 ноември 2014 г., една седмица преди официалната смърт на „Южен поток”, новият изпълнителен директор на Eni Кладио Дескалци пристигна в Сочи, за да обсъди проблемите с главния изпълнителен директор на \"Газпром\", Алексей Милер. Милер не живее, нито работи в Сочи, но това е любимото място на Владимир Путин в Русия. Очевидно Путин трябваше да се присъедини и срещата да приключи успешно, но Дескалци и Милер не постигнаха споразумение. Публикуваното прес съобщение на \"Газпром\" за срещата няма традиционния приповдигнат тон за успеха на проекта „Южен поток”. До края на ноември 2014 г. разходите на проекта нарастваха, но финансиране липсваше и главният европейски акционер се оттегли. Това беше краят. Каквото и да се случваше с българските, сръбските и други сухопътни участъци в Европа, нямаше значение, защото най-важната офшорна секция беше в задънена улица. Обикновено изкупителната жертва е най-слабата връзка, така че седмица по-късно, когато Владимир Путин обяви прекратяването на „Южен поток”, той прехвърли вината на България. Според мен, една интелигентна PR кампания би могла да я представи като победа на Давид над Голиат. Русия обаче успя не само да изкара България отговорна за смъртта на „Южен поток”, но и да представи нещата така, сякаш тя си е вкарала автогол. Материалът е публикуван в ", "date": "2018.10.04", "title": "България - изкупителна жертва за провала на руския проект за газопровод"}
{"url": "http://clubz.bg/74042-voennoto_ministerstvo_s_nagrada_za_dqnko_markov_evrejski_organizacii_s_ostri_reakcii", "text": "Дянко Марков ще бъде удостоен с награден знак на Министерството на отбраната на 4 октомври, на рождения си ден, на който става на 96 г., и за \"достоен живот, отдаден в служение на род и Родина\". Това съобщение може да се види във фейсбук профила на Марков.  Има и кратка биография, в която бившият легионер е възхвален като \"вдъхновител за българската младеж с тезите си за просветния патриотизъм\". В реч пред парламента като депутат на 27 юли 2000 г. в качеството си на депутат Дянко Марков обаче на практика оправда депортирането и изпращането в лагерите на смъртта на 11 300 евреи от Беломроска Тракия и Македония като казва следното: \"Възраждането на нацизма не заслужава награда\", смятат от \"Шалом\" като обясняват, че подобен акт е \"неприемлив\". И отбелязват, че не могат да мълчат, когато личности като Дянков са възхвалявани публично. “Просветителският патриотизъм” на Марков възприема 11 343 евреи от Беломорска Тракия, Вардарска Македония и гр. Пирот, депортирани в нацистките лагери на смъртта през март 1943 година, като “враждебно население” – така, както самият той ги определя от трибуната на Народното събрание през 2000 година в качеството си на народен представител. Днес, когато в Европа по-силно от всякога се чуват призиви за възраждане на нацистката идеология, за чистота на кръвта, за нетърпимост към чужденци с различна вяра и с различен цвят на кожата, не можем да мълчим. Не можем да мълчим, когато личности като Марков бъдат възхвалявани публично и по начин, който позволява изпитването на носталгия към един мракобесен режим. Това би било обида както към онези, които се спасиха, но бяха унижени от Закона за защита на нацията, така и към техните братя и сестри, избити в лагерите на смъртта\", завършва позицията на \"Шалом\". По-късно от еврейската организация публикуваха във фейсбук и подробна биография на Марков с документи, в която се подчертава, че \"животът на Дянко Марков е неразривно свързан със Съюза на българските национални легиони, факт, с който той се гордее\". Софийска Ложа „Кармел“ 3355 категорично протестира срещу планираното за 4 октомври 2018 г от Министерство на отбраната на Република България награждаваме на легионера Дянко Марков. \n\tНапомняме на ръководството на министерството, че според Парижкия мирен договор раздел II член 4 – Член 4 \"Награждаването на член на Съюза на българските национални легиони се явява директно нарушение на този член. Предвиденото награждаване институционализира глорификацията на лица с нацистко минало и настояще и поставя Република България в срамния списък на страни, в които нацизмът и фашизмът намират одобрително отношение на правителствено ниво. Със съжаление отбелязваме, че тази проява не е изненадваща за нас, тъй като 1 година след разпореждането на министър- председателя Борисов да бъде уволнен последователят на Хитлер Иво Антонов, продължава да бъде ръководен служител на МО на Република България\", се казва в позицията на организацията, публикувана в сайта \"Маргиналия\". Във сайта \"Фактор\" се появи становище на Българо-еврейски научен институт, който е известен със защитата на тезата за безспорната роля на цар Борис Трети за спасяването на българските евреи, с почитането и възхваляване на неговата личност и политика, без съмнения или условности. Според тази организация \"клакьори си позволяват да говорят от името на всички евреи и опозоряват герои като Дянко Марков\". По повод на 96-годишнината на човека, воина, общественика и писателя - о. р. полковник Дянко Марков, във връзка с удостояването му с почетен знак от МО на Р България. Като се разграничава от опитите на някои среди, които си присвояват правото да представляват и говорят от името на всички евреи в България, в Израел и другаде по света, както и техните овластени и титулувани клакьори у нас и в чужбина- като по този начин всяват омраза и разединение сред еднонационалния по Конституция български народ чрез очерняне на образите на негови видни представители; Като изразява убеждението, че преобладаващата част от българските евреи изпитват истинска признателност към усилията на българския народ за спасяване на своите съграждани-евреи по време на Втората световна война и поради тази причина не споделят настойчивото промоциране на оборимата и недостоверна теза, че българският народ, цар и политици са имали съпричастност към депортацията на евреи към лагерите на смъртта. Българо-еврейският научен институт изказва почитта си към личността на о.р. полк. Дянко Марков като убеден демократ и хуманист, репресиран след 09.09.1944 заради тези свои качества. Дянко Марков е имал и има много лични приятели и симпатизанти сред обикновените и видни представители на еврейския народ и неведнъж е изразявал уважението си към тях, наред с гордостта си, че принадлежи към нацията, която въпреки опасностите, единствена успя да спаси всички свои съграждани от еврейски произход. Ние от Българо-еврейския научен институт поздравяваме о. р. полк. Дянко Марков с 96-ия му рожден ден, сърдечно му желаем дълги и спокойни старини и приветстваме неговото награждаване от МО. Бог да те благослови, бай Дянко! София, 4 октомври 2018 г.", "date": "2018.10.04", "title": "Военното министерство с награда за Дянко Марков, еврейски организации с остри реакции"}
{"url": "http://clubz.bg/74030-jotova_obvini_ukrajna_che_tiho_asimilira_bylgarite", "text": "Вицепрезидентката Илиана Йотова обвини Украйна в опит тихомълком да асимилира етническите българи на своя територия, които по официални данни са над 200 000. Тя бе цитирана от БТА да казва, че българският език в населените от тях територии се използва все по-рядко и че административната реформа в страната може постепенно да заличи идентичността им. Украйна гони унгарски консул Във връзка с административната реформа в Украйна Йотова е посочила, че не трябва да се допуска обединяването на български села в грамади (общини) и така тихомълком да се проведат асимилационни процеси, след като тези села са съществували 200 години.  Йотова е припомнила, че този въпрос е бил поставен пред украинските власти още през 2016 г., а после от президента Румен Радев пред украинския му колега Петро Порошенко миналия септември. Днес посещението на вицепрезидента в Украйна продължава със срещи с българската общност в селата Бановка и Криничное и в град Измаил, а в петък тя ще присъства на честването на 160-годишнината на Болградската гимназия.", "date": "2018.10.04", "title": "Йотова обвини Украйна, че тихо асимилира българите"}
{"url": "http://clubz.bg/74016-prokuraturata_premisli_i_povdigna_na_daniel_mitov_po_leko_obvinenie", "text": "Прокуратурата се възползва от сравнително рядка възможност, предвидена в НПК, и промени собственото си обвинение срещу бившия външен министър Даниел Митов в рамките на текущо по същество дело срещу него. При това - към по-леко. Как се съди \"не-ГЕРБ\" министър. В детайли Митов бе от \"конвейера\" министри от кабинета \"Борисов 2\", върху които държавното обвинение се стовари сериозно след оставката на правителството  Митов и заместникът му Христо Ангеличин отговрят за това, че МВнР е сключило договореност с Министерството на земеделието и храните да ползва временно за закупуване на самолетни билети \"тяхна\", избрана по Закона за общестевните поръчки фирма, защото търговете на Външно се бавели заради безкрайни обжалвания на отхвърления кандидат. Както и че не се възползвали от отстъпки в цените. Делото \"Даниел Митов\": Все едно министърът да се интересува има ли бензин в колата По делото свидетел вече бе бившата колежка на Митов от кабинета - Десислава Танева, която каза, че и сега така би постъпила, че това е стандартна процедура на администрациите и че е абсурдно министърът да се занимава с подробности като самолетните билети. Любопитна подробност е, че министерството тогава на Лиляна Павлова - МРРБ е имало абсолютно същия договор също с \"колегиалното\" МЗХ, именно за да не се нарушава Законът за обществените поръчки. Там няма обвинение... Делото срещу Даниел Митов аха да свърши и пак му се размина След като делото тече на приливи и отливи от декември миналата година, днес прокуратурата изненадващо се отказа от тежкото обвинение срещу Митов по    Досегашният член предвиждаше  и лишаване от права да се заемат ръкводни длъжности. Държавното обвинение поиска съдът да измени обвинителния акт по  , който е от съвсем друга глава от НК и е наказуем Оттам се позоваха на настъпили променени обстоятелства. Адвокат Ина Лулчева бурно се възпротиви, като заяви, че самата възможност на промяна на обвинението е заложена в НПК, за да може прокуратурата при настъпили променени бостоятелства да поиска нещо  докато тече самият процес. С думи прости - логиката й бе, че съдът така и така винаги може да те осъди на нещо по-леко от исканото от прокуратурата - обратното е невъзможно. И именно затова я има вратичката в НПК. Въпреки това съдът позволи делото да продължи да се гледа с обвинение за злоупотреба с доверие (което е приравнимо към някои видове хулиганства, б.р.). След заседаниета Лулчева повтори за пореден път пред журналисти, че не разбира работата на прокуратурата, че всички пари, които претендират обвинителите, са си в хазната и че единствената щета за държавата, възникнала около случая, е именно от воденето на това дело. Тя каза, че е искала още лятото да са на пледоарии, а това вероятно ще стане на следващото заседание, тъй като делото е съвсем към финал. Прокуратурата не коментира повече мотивите си. Иначе по същество днес бе разпитан един единствен свидетел - Димитър Георгив, който е бил и.д. шеф на \"Управление на собствеността\", когато са се развивали споровете около \"старата\" фирма купувач на билети - \"Аргус\", с която МВнР не подновило договора и избрало нова. Министерството дори прибрало т. нар. \"гаранция за добро изпълнени\" - толкова недоволно било от контрагента. Георгиев каза, че е пенсиониран \"изборно\" при ръководството на Митов, тъй като имало и други, навършили възрастта. Вторият прокурорски свидетел за деня - млад човек на име Николай Шопов се оказа, че е призован, защото е управител на фрма „Аргус Травъл интернешънъл“, с адрес ул \" Христо Белчев\" 4, която фирма никога не е имала никакви взимания-давания с Външно. Трябвало е да призоват управителя на „Аргус Травъл“ ЕООД, която е с адрес същата улица, но на номер 3, и който, разбира се, е съвсем друго лице. Делото \"Даниел Митов\": Все едно министърът да се интересува има ли бензин в колата Делото срещу Даниел Митов аха да свърши и пак му се размина", "date": "2018.10.04", "title": "Прокуратурата премисли и повдигна на Даниел Митов... по-леко обвинение"}
{"url": "http://clubz.bg/74034-borisov_otvori_chuvala_s_podarycite", "text": "Близо 3 месеца преди Коледа премиерът Бойко Борисов отвори торбата с подаръците - на разговор със синдикатите обеща по-висок таван на пенсиите от 1 юли догодина, а на среща със Светия синод - заплатите на духовниците от всички вероизповедания да станат колкото учителските, а за тях ще плаща държавният бюджет.  Светият Синод разреши предизборни молебени за партиите До края на октомври законопроектът за бюджет 2019 трябва да бъде внесен в Народното събрание. Наскоро премиерът обяви и 10-процентно увеличение на заплатите на държавните служители от догодина. От 1 юли таванът на пенсиите ще се увеличи до 1200 лева. Министърът на финансите Владислав Горанов обясни, че промяната ще е в сила за всички пенсии, с което отпада предложението за премахване на тавана на новоотпуснатите пенсии. Освен това от 2019 г.  е договорено, че от догодина ще има увеличение с 50% на парите от бюджета за енергийно бедните. В момента такива помощи получават около 240 000 души в България. Близо 40% от потребителите в България не могат да поддържат домовете си достатъчно топли, защото са енергийно бедни, стана ясно на конференция на Министерството на икономиката през март т.г.  Все още се обсъждат вариантите как предвидените допълнителни средства да бъдат разпределени - като увеличение на сумите за хората, които сега получават помощ като енергийно бедни, или чрез разширяване на критериите за получаване на такава държавна помощ, за да може да обхване повече хора.  Борисов: 10 милиарда за армията? Има пенсионери, МВР, лекари, артисти... Синдикатите и правителството са се разбрали да сформират работна група, която да изработи по-справедлив начин за оценка на работата на хората, заети в бюджетната сфера. Така обещаното увеличение с 10% на средствата за техните възнаграждения ще се разпределя според положения труд, обясни Пламен Димитров. Заплатите на духовниците от всички религии ще бъдат изравнени с тези на учителите и ще бъдат поети от бюджета. Това обещание пък даде Бойко Борисов след среща в Светия синод във връзка с промените в Закона за вероизповеданията. В становище, разпространено вчера, Светият синод заяви, че идеите, развити във внесените законопроекти, не са обсъждани предварително със Светия синод на БПЦ-БП. Борисов заяви, че е постигнато съгласие законопроектите да не бъдат изтеглени. \"...Неслучайно ние приравняваме заплатите с учителските заплати. Защото това са проповедниците в едната и в другата религия, които ще обучават, възпитават, учат на ценности и морал\", коментира Борисов. Щом се качват учителските заплати, толкова се качват съответно на свещеници, ходжи и т.н., допълни той и благодари на патриарха и на светите отци. ГЕРБ, БСП и ДПС с общ проект: Пари за вероизповеданията по модела на партиите - според броя вярващи Премиерът заяви още, че църквата, както и преди, ще си получава доходите от дарения, продажба на свещи и др. и никой не е мислил тези средства \"да им ги взема, събира, проверява и т.н.\" В Светия синод се притесняваха, че даренията и финансите на вероизповеданията у нас ще бъдат контролирани. Бойко Борисов увери митрополитите: \"Това, което държавата дава, целево, по еврофондове и директно от бюджета, разбира се, че ние ще му осъществяваме контрол и те нямат нищо против това.\" Ще бъде въведен минимален праг на анонимните дарения от 15 милиона лева, които трябва да бъдат проверявани, за да се ограничи зависимостта на вероизповеданията от външни сили.  До момента мюсюлманското вероизповедание у нас се издържа от турския Дианет (турската Дирекция на вероизповеданията, б.р.). Намерихме консенсусно решение и се надяваме нашите бележки да бъдат взети под внимание, каза митрополит Антоний. Назначена е експертна група, която да обсъди проектозакона с парламентарните групи, каза още той.  Народният представител Искрен Веселинов, който заедно с Цветан Цветанов (ГЕРБ) и Йордан Цонев (ДПС), присъстваха на срещата посочи, че в законопроекта за вероизповеданията на Обединени патриоти има разписани подробни правила, които са в интерес на националната сигурност. Борисов: 10 милиарда за армията? Има пенсионери, МВР, лекари, артисти... ГЕРБ, БСП и ДПС с общ проект: Пари за вероизповеданията по модела на партиите - според броя вярващи", "date": "2018.10.04", "title": "Борисов отвори чувала с подаръците"}
{"url": "http://clubz.bg/74024-populisti_zaplashvat_da_prenaredqt_bavarskiq_parlament", "text": "Дясната партия \"Алтернатива за Германия\" /АзГ/ е готова да постави в унизително положение съюзниците на канцлера Ангела Меркел на изборите на 14 октомври за състава на най-влиятелното регионално правителство в Германия - избори, които може да имат сериозни последици за германската политика. С откритата си антиислямска риторика и атаки срещу политиката по въпроса за миграцията на Меркел АзГ се очаква за пръв път да влезе в парламента на Бавария. Това може да помогне за края на една от железните закономерности в следвоенна Германия: почти пълна доминация в една от най-богатите и най-многолюдни провинции на регионална консервативна партия, която използваше своето влияние тук, за да упражнява десетилетия наред прекомерно влияние и на национално равнище. Коалицията на Меркел с рекордно нисък рейтинг, \"Алтернатива за Германия\" с рекордно висок Според социологическите проучвания Християнсоциалният съюз ще загуби пълното си мнозинство и ще получи едва около 35 процента от гласовете. Най-големите победители ще бъдат Зелените и АзГ, защото ще получат съответно около 16 и 12-13 процента. След 1954 г. ХСС не е имал само веднъж абсолютно мнозинство в баварския парламент, през 2008 г., когато не му достигнаха два мандата. Подкрепата за партията обикновено е някъде около 50 процента и от 64 години не е падала под 43 на сто. Регионалното влияние гарантираше на ръководството на баварската политическа сила солидна хватка върху висшите длъжности в консервативните национални правителства, каквито управляват най-често в следвоенна Германия. Ако социологическите анкети познаят, тези избори ще са тежко поражение за лидера на ХСС Хорст Зеехофер, който подкрепя коалиционното правителство на Меркел в Берлин и е министър на вътрешните работи в него.  Миналата година АзГ вече влезе в националния парламент на Германия. Партията е представена във всички парламенти на провинциите с изключение на един. Но възходът в Бавария е особено важен поради натиска, под който поставя Зеехофер, а с това и Меркел. Бавария беше основната врата, през която повечето от онези 1,5 милиона кандидати за убежище, дошли през последните три години, влизаха в Германия. При Зеехофер ХСС се позиционира доста по-вдясно от партията на Меркел Християндемократическия съюз по отношение на имиграцията, за да отблъсне заплахата от АзГ. Водачът на баварската структура на АзГ Мартин Зихерт е на мнение, че партията му ще получи по-добри резултати отколкото прогнозират анкетите.  \"Отнасям се с предпазливост към социологическите проучвания, защото има опити АзГ да бъде демонизирана и стигматизирана. Ние сме лошите и в телефонните социологически анкети хората не признават, че ще гласуват за нас\", заяви Зихерт за Ройтерс в интервю в Берлин. Този език намира отзвук и сред привържениците в Нюрнберг. От август, когато източният германски град Кемниц беше разтърсен от едни от най-насилствените крайнодесни протести от десетилетия, АзГ беше поставена под още по-стриктно наблюдение заради обвинения, че дава убежище на екстремисти. На конференцията съпредседателят на партията Йорг Мойтен заяви, че неколцина \"идиоти\", които са правили \"глупости\" в Кемниц - като да отправят забранения хитлеристки поздрав - са оставили петно върху останалите.  Пред конферентната зала 3000 протестиращи под лозунга \"Съюз срещу АзГ\" описваха партията като потенциална заплаха, особено след като високопоставен представител на консерваторите в Саксония за пръв път допусна възможността за споделяне на властта с АзГ, нещо, което Меркел и ХСС изключиха.", "date": "2018.10.04", "title": "Популисти заплашват да пренаредят баварския парламент"}
{"url": "http://clubz.bg/74039-skulptura_na_bylgarin_pred_%E2%80%9Egran_pale%E2%80%9C_v_parij", "text": "Произведение на българския художник Стефан Николаев ще бъде експонирано пред музея „Гран Пале“ в Париж на 18 октомври, съобщават от галерия „Сариев“. Скулптурата представлява 4-метров свещник и ще посреща посетителите на международния форум за съвременно изкуство FIAC, който се провежда във френската столица от 18 до 21 октомври. Творбата на Николаев e озаглавена „Streetlight“   и е вдъхновена от „Bottle Rack“  , една от най-важните творби на Марсел Дюшан. Това е първото представяне на творба на съвременен български автор в градска среда във френската столица и се реализира в сътрудничество с парижката галерия „Мишел Рен“. Скулптурата на Николаев е изработена в България от „Марков Студио“ в Требич. Кураторската инициатива FIAC Projects представя скулптури и инсталации в публичното пространство около „Пти Пале“, „Гран Пале“ и на авеню „Уинстън Чърчил“ в Париж. Селектираните творби са на 30 автори от Европа, САЩ и Азия, между които са Роза Барба, Крисчън Маркли, Уго Рондинон. Стефан Николаев е роден през 1970 г. в София, България. Живее и работи между Париж и София. Като скулптор, той е внимателен наблюдател на кодовете, които управляват настоящата ни среда, наситени с лога и знаци, идентични навсякъде, твърдят специалистите. Неговото изкуство използва рекламни маркетингови кодове, за да ги превърне в поп-минимализъм. Стефан Николаев е представляван от галерия „Сариев“ – Пловдив и галерия „Мишел Рен“ – Париж и Брюксел.", "date": "2018.10.04", "title": "Скулптура на българин пред „Гран Пале“ в Париж"}
{"url": "http://clubz.bg/74026-deloto_petyr_moskov_mnogo_ministri_v_koridora", "text": "Ефектна група бивши министри се нареди днес в тесния коридор на Специализирания наказателен съд. Почти целият бивш кабинет \"Борисов 2\" ще трябва да свидетелства (отново) по делото, по което обвиняеми са Петър Москов, бившият му заместник Адам Персенски и др. за размяната на ваксини между България и Турция по време на мандата им. Адвокат на Петър Москов: Ще е приятно да разпитаме кабинета \"Борисов 2\" в съда Както Клуб Z вече писа, цялото правителство се изреди още зимата на 2017 г. в следствието, където да повтаря едно и също - какво е решение на Министерския съвет \"на подпис\", какво е \"оперативно заседание и т.н. Днес първата \"порция\" министри, включваща трябваше да дойде да повтори същото  - вече пред съда. Бе призована и Меглена Кунева, но нередовно. Всъщност адвокат Менко Менков днес заяви, че   е привикала свидетелите, но истината е, че прокуратурата само създава първоначалния списък с лица за призоваване. Адвокатите на петимата обвиняеми се споразумяха да се откажат от голяма част от списъка с над 200 души  Адвокатът на Москов призова Бойко Борисов на разпит за турските ваксини Именно Менков обаче \"закачливо\" отказа да се приемат за доказателство напълно рутинните им думи, казани в рамките на разследването  и така се наложи целият кабинет \"Борисов 2\" да се разходи отново пред камерите и обективите. Днес Румяна Бъчварова заяви, че е абсурдно без санкция по цялата \"верига\" - като се почне от експертите и се стигне до Министерския съвет, министърът на здравеопазването сам да сключи споразумението с Турция. Адвокатът на Москов призова Бойко Борисов на разпит за турските ваксини", "date": "2018.10.04", "title": "Делото \"Петър Москов\": много министри в коридора"}
{"url": "http://clubz.bg/74022-utopii_za_sofiq_takava_kakvato_ni_q_obeshtaha", "text": "Ако властта беше изпълнила поне две от фанфарните си обещания за облика на София, в българската столица сега нямаше да триумфира посредствеността и кичът. Затова ги припомняме. HUBAVOE. Или как гълъб софиянец умря от мъка при вида на ремонта в София Естествено, започваме от главния архитект на София Здравко Здравков, който допреди столицата е бил главен архитект на Червен бряг. Не си намери цвета, намери си баш майстора. 19 въпроса към Фандъкова за ремонтите в центъра Наредбата за визията на градската среда, обещавана от Здравков в почти всяко интервю от две години насам, още я няма на бял свят. През май 2016 г. спечелилият току-що поста главен архитект Здравко Здравков разказва приоритетите си пред медиите. Концепцията му беше озаглавена \"София - зелен град\". Основен пункт в нея - \"да върнем историческия център на хората\", като бъде освободен за пешеходно и велосипедно придвижане, както и смяна на културата от автомобилна в пешеходна.  или онова, което виждаме от тях, са проекция на посредственост и кич. \"Телеграф\": Реставриране за милиони евро от ЕС превърна BG крепости в посмешище София е обърната с гръб към хората, но с лице към тези, които печелят големите обществени поръчки. Разбитите от паркиране, загърбени от години квартални улици и тротоарите им с плочки, които танцуват под краката ни, така си и седят. Модернизиране на осветлението? Това от коя утопия е. За нито едно от новите решения в градската среда Столична община не сметна за необходимо да проведе широка дискусия - за тяхната естетическа и градоустройствена целесъобразност. Точно в това укориха софийската управа преди три години граждани, подписали петиция срещу поставянето на паметника на цар Самуил (с ония червени очи) в градинката пред църквата \"Света София\". Сигнал до Столична община: Очите на Самуил не светят, разочаровате туристите В типично герберски стил и този укор беше подминат. Но утопиите, които ни рисуват предвид следващите местни избори, ще продължат. А пеещите фонтани - запазена марка на ГЕРБ от предишните, пеят ли, пеят. След Самуил и Срацимир - задава се и светещ Борис 19 въпроса към Фандъкова за ремонтите в центъра \"Телеграф\": Реставриране за милиони евро от ЕС превърна BG крепости в посмешище Сигнал до Столична община: Очите на Самуил не светят, разочаровате туристите След Самуил и Срацимир - задава се и светещ Борис", "date": "2018.10.04", "title": "Утопии за София - такава, каквато ни я обещаха"}
{"url": "http://clubz.bg/74025-neroden_petko_ne_se_komentira", "text": "Критики, искания за оставки, забавни и иронични реакции и колажи в социалните мрежи провокираха първите „видими резултати“* от изпълнението на проекта за ремонт на централната градска част на София. Това принуди кметът Йорданка Фандъкова да реагира още във вторник – че ремонтът все още не е приключил, следователно е рано да се правят заключения за качествата му. Тогава разкрита за погледите на софиянци и гости на столицата бе само частта по ул. „Граф Игнатиев“, но след „осветляването“ на дейностите и пред храм „Св. Седмочисленици“ коментарите нараснаха вълнообразно и вече освен техническото изпълнение – като поставяне на плочки, фуги и шахти, техен обект стана и естетическият вид на новия център на София. HUBAVOE. Или как гълъб софиянец умря от мъка при вида на ремонта в София Проектът се изготвяше четири години, стойността му е над 22 млн. лв., а надзорът е за 1 млн. лв. На този фон престрелките вече станаха и политически. Общинските съветници от т. нар. Политическа група 5 (ПГ5) поискаха в началото на седмицата оставките на отговорната администрация, в т.ч. на ресорния зам.-кмет Евгени Крусев. А днес от  . И посочват в заключение: А днес с нарочна позиция излязоха и общинските съветници от ГЕРБ. Оттам посочват, че обект на всички коментари от изминалите дни е „Нероден Петко“ от едноименната приказка. Както и че представители ПГ5 сами са участвали в избора на „Джи Пи груп“ за изпълнител на проекта района на „Графа“. Общински съветници искат оставки заради ремонта на централна София И допълват: В договора с фирмата изпълнител е  . Гаранцията, която е задържана по сметка на общината, е 600 000 лв., припомнят още управляващите от Столична община. В обяснителен режим влезе и самият Крусев, чиято оставка бе поискана от ПГ5. По думите му строителят вече работел по констатираните от общината забележки. Ремонтът на София подложен на унищожителни критики (СНИМКИ) Своята „лепта“ в коментарите даде и представителят на „Джи Пи груп“ Георги Гигов, който ден по-рано заяви, че „който не работи, той не греши“. Днес пред бТВ Гигов припомни, че по договор фирмата има 300 дни да изпълни проекта (от 7 май 2018 г. до 3 март 2019 г.). Въпреки че бе декларирано от общината, че отсечката по „Графа“ ще бъде пусната още в средата на месеца. Но и призна, че забележки има във всяка една от ремонтираните зони. Утопии за София - такава, каквато ни я обещаха Архитект Иво Пантелеев от архитектурно студио АДА, изготвило проекта при \"Св. Седмочисленици\", пък коментира дейностите в градинката пред храма, където новата настилка породи ожесточени критики - от прилики с  градска баня и селска гара през причиняваща астигматизъм. По думите на Пантелеев това, което гражданите виждат, е само 25 процента от това, което е изпълнено до момента. Недоволството на столичани се очаква да се прояви отново – под формата на  утре пред Столичната община на ул. „Московска“ 33. А мотивът: „корупция, която се материализира пред очите ни под формата на отвратително и не в срок извършени ремонти, струващи ни десетки милиони“. Общински съветници искат оставки заради ремонта на централна София Ремонтът на София подложен на унищожителни критики (СНИМКИ) Утопии за София - такава, каквато ни я обещаха", "date": "2018.10.04", "title": "\"Нероден Петко не се коментира\""}
{"url": "http://clubz.bg/74031-bylgariq_se_zavyrna_v_shahmatnoto_semejstvo", "text": "България на практика отново е част от световната шахматна общност, след като на генералната асамблея на международната федерация (ФИДЕ) в Батуми, Грузия, новата ни федерация е приета за член. Страната ни бе със замразено членство заради проблемите с предишната федерация, начело на която бе Силвио Данаилов, мениджър на Веселин Топалов. Така нашите състезатели бяха принудени да се състезават под чужди флагове. Старата федерация е била изключена. Това вече е в историята, а новата се нарича Българска шахматна федерация 1928. Председател е д-р Руслан Тошев.", "date": "2018.10.04", "title": "България се завърна в шахматното семейство"}
{"url": "http://clubz.bg/74015-hubavoe_ili_kak_gylyb_sofiqnec_umrq_ot_myka_pri_vida_na_remonta_v_sofiq", "text": "Проточилият се ремонт на центъра на София и особено на ул. \"Граф Игнатиев\", който още преди завършването си изглежда повече от проблематичен, разбуни социалните мрежи. Освен масовото възмущение, сравнението с други европейски градове, недоволството от работата на кмета на столицата Йорданка Фандъкова, много от гражданите реагират с ирония на поредния ремонт, който се оказва несполучлив, но за сметка на това скъп и разточителен. Преди европредседателството усиленото реновиране около НДК завърши с надигащи се плочки, малко след като те бяха поставени. Но аргументите на Фандъкова са сериозни - че не може да следи за поставянето на всяка плочка и \"че не може да гарантира, че някой няма да я постави накриво\" и че при некачествена работа фирмите извършители понасят неустойки. Фандъкова: Не мога да гарантирам, че някой няма да нареди плочката накриво Промяната на емблематичната за столицата \"Граф Игнатиев\" се оказа свърхчувствителна тема. Зле поставени плочки, трамвайни релси, настилка пред църквата \"Св. Седмочисленици\", която мнозина оприличиха на тази пред тоалетните на НДК - критиките са огромни. Ето и малко по-развеселен поглед към ситуацията. HUBAVOE - новият актуален хаштаг. Скандално видео разкрива истината за ремонта на плочките на ул. \"Граф Игнатиев\". - за облекчаване на физиологични нужди Ето и предложението на бившия депутат Мартин Димитров:", "date": "2018.10.04", "title": "HUBAVOE. Или как гълъб софиянец умря от мъка при вида на ремонта в София"}
{"url": "http://clubz.bg/74019-ukrajna_goni_ungarski_konsul", "text": "Унгарският консул в западноукраинския град Берехове е обявен за персона нон грата и трябва да напусне Украйна в срок от 72 часа. Това съобщи днес външното министерство в Киев, цитирано от Ройтерс и ТАСС.  По-късно днес унгарското външно министерство обяви, че в реципрочна мярка гони от страната украински консул. Унгария и Украйна са в дипломатически спор заради преподаването на унгарски език в украинските училища и заради издаването на унгарски паспорти на украински граждани от унгарски произход. Конкретният повод за изгонването на консула в Берехове е видеоклип, на който се вижда как в консулството се връчват унгарски паспорти на унгарци от украинската Закарпатска област. Берехове (унг. Берегсас) е разположен на границата с Унгария.  Вчера унгарският външен министър Петер Сиярто каза по време на посещение в Москва, че действията на консула не са нарушение на унгарското и украинското законодателство, нито на международното право.", "date": "2018.10.04", "title": "Украйна гони унгарски консул"}
{"url": "http://clubz.bg/74013-britanski_ministyr_nareche_rusiq_dyrjava_parij", "text": "Британският министър на отбраната Гавин Уилямсън заяви днес, че поредицата от кибератаки, в които Великобритания обвинява Русия, са действия на \"държава парий\", предаде Асошиейтед прес, цитирана от БТА. Уилямсън посочи, че Великобритания и съюзниците й от НАТО в бъдеще ще изобличават подобни действия. Изказването на Уилямсън е във връзка с изявленията на британски и австралийски служители, според които руското военно разузнаване ГРУ стои зад серия от кибератаки по целия свят. \n\tБританският национален център за киберсигурност заяви, че четири неотдавнашни кибератаки са свързани с ГРУ. Лондон: Руското ГРУ използва зловреден софтуер в България и прави кибератаки по цял свят По-рано днес стана известна британска оценка, изготвена въз основа на работата на Националния център за киберсигурност (НЦКС), което представя ГРУ) като зловреден киберагресор, използващ хакерска мрежа, за да всява хаос във всичко - от политиката през бизнеса и медиите до спорта.", "date": "2018.10.04", "title": "Британски министър нарече Русия \"държава парий\""}
{"url": "http://clubz.bg/74036-ban_organizira_konferenciq_za_rusofobstvoto_vodesht_jan_videnov", "text": "Секция \"Социални стратегии и прогнози\" към Института за изследване на обществата и знанието при БАН организира научна конференция на тема \"Русофобството - причини, етапи, форми, институции\". Тя ще се проведе на 11 октомври в Руския културно-информационен център в София. За събитието е съобщено на  Сред водещите на дискусиите са бившият премиер Жан Виденов, неговият министър Дончо Конакчиев и др. Темите на лекциите са изключително любопитни. Проф. д.ф.н. Димитър Цацов ще говори за русофобството като държавен расизъм, а доц. д-р Валентин Вацев ще анализира русофобството като антропологична катастрофа. Така е озаглавена беседата на Мирослав Попов. Доц. д-р Борислав Градинаров  ще потърси отговор на въпроса на кого пречи Русия. Тодор Ников ще анализира русофобството като политическа платформа за атаки срещу съветския тип социализъм. Ас. д-р Вихра Павлова пък ще коментира русофобията като базово оръжие на западната върхушка в психоисторическата война против Русия. Клуб Z не успя да се свърже с представители на секция \"Социални стратегии и прогнози\". Малко по-късно публикацията във Фейсбук, съобщаваща за конференцията, бе изтрита.", "date": "2018.10.04", "title": "БАН организира конференция за русофобството. Водещ - Жан Виденов"}
{"url": "http://clubz.bg/74018-iranskiqt_duhoven_vodach_prizna_che_stranata_e_v_kriza", "text": "Широко критикуваната смяна на американския подход към Иран изглежда започва да дава резултати - поне в думите на лидерите на ислямската република. Върховният й духовен водач, аятолах Али Хаменей, призна публично, че страната минава през тежък период, след като САЩ се изтеглиха от международното споразумение за ядрената й програма и възобновиха икономическите санкции срещу нея. Иранците са изправени пред нестабилен период заради натиска от Америка и икономическите проблеми, каза Хаменей в обръщение, излъчено днес от държавната телевизия, предаде Ройтерс. Тръмп готов на среща с Рохани без предусловия Той произнесе словото си пред десетки хиляди членове на командири на Революционната гвардия и на нейното подразделение басиджи, събрали се на стадион в Техеран. В същото време с традиционната за режима реторика той заплаши, че Иран ще удари плесница на Америка и ще я победи, като победи санкциите.", "date": "2018.10.04", "title": "Иранският духовен водач призна, че страната е в криза"}
{"url": "http://clubz.bg/74010-adjybadem_prodava_bolnicite_si_v_bylgariq", "text": "Две години след стъпването си в България \"Аджъбадем\" се изтегля от страната\", съобщава днес вестник  , като се позовава на свои източници. Турската компания \"Аджъбадем\" търси купувачи за болниците, които притежава у нас, купени за около 250 милиона лева. Ще има нова мегаболница в София. КЗК каза \"да\" на веригата Аджъбадем Сити клиник Това са бившата \"Токуда\", лечебните заведения \"Сити Клиник\", болница за сърдечни заболявания и медицински център в Бургас, още един във Варна и няколко медицински дружества. България бе третата държава, в която групата придоби медицински активи, след Македония и Ирак. Финансовите отчети на дружеството за дейността му у нас показват двойно увеличение на приходите за 2017 г. спрямо 2016 г. - над 123 милиона лева, и наполовина свита загуба - до 8 млн. лева. 24% лихва в Турция срещу срива на лирата \"Аджъбадем\" е част от инвестиционния фонд INN, който в последно време имал финансови затруднения заради срива на турската лира. През тази година турската лира се обезцени с близо 40% спрямо щатския долар в резултат на инвеститорски притеснения, че президентът Реджеп Тайип Ердоган ще оказва контрол върху независимата централна банка, ограничавайки монетарните й политики. Дипломатическият разрив през последните месеци между Турция и САЩ също допринесе за сериозната слабост на турската валута. На годишна база инфлацията през септември стигна 24.52%. 24% лихва в Турция срещу срива на лирата", "date": "2018.10.04", "title": "\"Аджъбадем\" продава болниците си в България"}
{"url": "http://clubz.bg/74017-novoto_delenie_na_bylgariq_koi_gradove_v_koi_rajoni_vlizat", "text": "Северна България става един район, наречен Дунавски, в който влиза и Северозападът, а Черноморието - отделен. Това става ясно от   проект за изменение и допълнение на Закона за регионалното развитие.  Новите 4 района на България - без административни центрове Предлага се районите да бъдат четири вместо сегашните шест:   ще включва В обхвата на   ще са  В  ще бъдат включени областите ще обхваща  Властта заличава Северозапада Законопроектът предвижда разширяване на правомощията и въвеждане на двустепенен модел на управление на съветите за регионално развитие, който включва управленски и експертно-технически състав. Те ще изпълняват функциите за изпълнението на програми, съфинансирани от ЕС или финансирани от държавния бюджет и други финансови източници, включително по отношение на съгласуване, избор и оценка на проекти. Същата функция ще имат по отношение на проекти, финансирани от държавния бюджет и други източници, включително финансови инструменти. Регионалните съвети ще имат консултативна функция при изготвянето на плановете за интегрирано развитие на общините в съответния район от ниво 2. Проектът за промяна на закона предвижда Националната концепция за регионално и пространствено развитие да бъде със срок до 15 години с изключение на елементите на техническата инфраструктура, които се планират за период до 30 години. Седемгодишен ще е срокът на плановете за развитие на районите от ниво 2. Изключение от тях ще правят също елементите на техническата инфраструктура. Също седемгодишен е и срокът на плановете за развитие на общините. \n\tЗа целите на регионалната политика се предвижда въвеждане на географска информационна система. Отпадането на Северозапада, който досега беше отделен район, е поради бедност и обезлюдяване. По данни на Националния статистически институт към 31 декември м.г. Северозападният район и Северният централен район не отговарят на изискването за минимален брой население от 800 000 души при определяне на райони по европейските регламенти. Най-голямо намаление в естествения прираст на населението се регистрира в област Видин. €2,4 млрд. евро за селските райони до 2020 година Северозападният и Югоизточният район се нареждат в групата с най-висок относителен дял на рано напуснали образователната система младежи. Друг проблем, който съпровожда обезлюдяването на териториите, намаляването и застаряването на населението, е бедността. Властта заличава Северозапада €2,4 млрд. евро за селските райони до 2020 година", "date": "2018.10.04", "title": "Новото деление на България: Кои градове в кои райони влизат"}
{"url": "http://clubz.bg/74011-kevr_zapochva_proverka_na_energijnata_borsa_zaradi_cenata_na_toka", "text": "Комисията за енергийно и водно регулиране (КЕВР) започва проверка в Българската независима енергийна борса заради оплаквания от \"скокообразни изменения\" на цената на тока, съобщи днес председателят й Иван Иванов. Срокът за доклада от проверката е 3 месеца. КЕВР ще се произнася при сделки, но последна Той съобщи, че в КЕВР през последните дни са постъпили оплаквания, свързани със скокообразните изменения на цената на електрическата енергия на Българската независима енергийна борса - главно в сегмента \"Ден напред\". Включително от една от работодателските организации е било получено искане КЕВР да започне предварително проучване относно нарушаване на правилата. По думите му в рамките на предварителното проучване работната група трябва да събере всички данни от борсата и участниците в нея. Иванов уточни, че проучването трябва да завърши с доклад, който ще бъде разгледан от КЕВР и въз основа на който регулаторът ще реши дали да започне производство. Тоест дали да продължи с разследващите си функции, предвидени по закон, обясни Иван Иванов. Шефът на КЕВР ни подготвя за здраво поскъпване на газа Той отбеляза, че длъжностните лица трябва да установят дали има манипулиране на пазара или опит за манипулиране и дали има търговия с вътрешна информация. Към момента един от блоковете на АЕЦ \"Козлодуй\" е в планов ремонт до края на октомври и три от блоковете на ТЕЦ \"Марица-изток 2\" са изключени от системата, съобщи шефът на регулатора. Според експерти през последните десетина дни на борсата се наблюдават притеснителни аномалии в цените на тока. Разликите в цените в отделни часове надхвърлят 250%, а котировките ден за ден се колебаят понякога до 100%. Шефът на КЕВР ни подготвя за здраво поскъпване на газа", "date": "2018.10.04", "title": "КЕВР започва проверка на енергийната борса заради цената на тока"}
{"url": "http://clubz.bg/74021-zadyrjan_posochi_biznesmen_kato_porychitel_na_ubijstvoto_na_slovashki_jurnalist", "text": "Един от четиримата заподозрени, арестувани за убийството на словашкия журналист Ян Куциак, обвини мултимилионера Мариан Кочнер, че е поръчител на престъплението, съобщи снощи всекидневникът \"Денник Н\", предаде БТА, цитирайки Франс прес. Намериха застрелян словашки разследващ журналист Петдесет и пет-годишният Кочнер, собственик на няколко компании, е задържан от юни по дело за фалшиви записи на заповед, но срещу него още не е внесен обвинителен акт.  Журналистът Куциак е разследвал разнопосочните дейности на Кочнер. Човекът, посочил мултимилионера за поръчител, е Золтан А. - предприемач от град Комарно, който е бил посредник между Алена Ж., смятана от следователите за спонсор на убийството, предполагаемия извършител Томаш С. и шофьора, който го е возил до мястото на престъплението - Мирослав М. Четирима бяха арестувани миналата седмица, повдигнати са им обвинения и са в предварителния арест. Според \"Денник Н\", който се позовава на източници, близки до разследването, в показанията си Золтан С. е признал, че Алена Ж. му казала, че Кочнер е поръчал убийството. В понеделник словашки прокурор съобщи, че през февруари Алена Ж. е платила 70 000 евро за убийството. В тази хипотеза обаче има неясноти: четиридесетгодишната жена не е била в конфликт с Куциак и е дължала големи суми заради неплатени данъци. От друга страна, според словашката преса, Алена Ж. е работила като преводачка от италиански за Кочнер, който щял да бъде кръстник на дъщеря й. Куциак разследваше връзките между калабрийската мафия и словашки политици. Убийството на журналиста и годеницата му Мартина Кушнирова, застреляни в дома им в провинцията, предизвика масови демонстрации срещу словашкото правителство и доведе до оставката на премиера Роберт Фицо. Що се отнася до Кочнер, миналата година националната агенция за борба с престъпността (NAKA) прекрати разследване срещу него за предполагаемо укриване на данъци.  Известен със заплахите си срещу журналисти, Кочнер обяви миналата година, че ще публикува данни за личния им живот, според всекидневника SME. Главният редактор на Aktuality.sk., медията, за която работеше убитият журналист, каза, че Кочнер се интересувал и лично от Куциак.", "date": "2018.10.04", "title": "Задържан посочи бизнесмен като поръчител на убийството на словашки журналист"}
{"url": "http://clubz.bg/74009-analiz_dvojstvena_e_poziciqta_na_borisov_i_za_rusiq_i_za_ungariq", "text": "Русия е на страната на президента Георги Иванов за референдума \"Ако Русия иска стабилни Балкани, трябва да подкрепи Македония за НАТО\" Вучич с огромни благодарности при Путин \"Ако Русия иска стабилни Балкани, трябва да подкрепи Македония за НАТО\" Вучич с огромни благодарности при Путин", "date": "2018.10.04", "title": "Анализ: Двойствена е позицията на Борисов и за Русия, и за Унгария"}
{"url": "http://clubz.bg/74014-obshtinata_mahni_tozi_nacionalen_pozor", "text": "Монументът в центъра на София, известен като Паметника на Съветската армия, за пореден път осъмна с надписи. Готови са всичко да разчистят, само да не се говори за ПСА/МОЧА Този път граждани са задраскали основния надпис, посвещаващ творението на \"Съветската армия освободителка\" от \"признателния български народ\", и са препоръчали: Според съвременната история Червената армия влиза в България като окупатор, а не като освободител, и помага в преврата на законното правителство и насилственото завземане на властта от българските комунисти. След това следват десетилетия управление на режим, който със закон е определен като престъпен. ДСБ: БСП възхвалява комунизма, ГЕРБ мълчи за Червената армия Столичният общински съвет решава още през 1993 г. свалянето на паметника, но това решение така и не е изпълнено въпреки многократните опити. Корнелия Нинова: Поклон пред Червената армия Соцдепутат: Червената армия спаси евреите, а 80% от населението е дебилно Вместо това редовно граждани упражняват с хумор изкуството си върху огромния монумент в центъра на европейската столица София. Това обикновено води до бурни реакции от страна на руското посолство и недоволство от страна на Българската социалистическа партия. Столетницата обаче компенсира плахата защита на комунистическия режим с чествания, на които се размахват от събралите се снимки на диктатори пред монумента на 9 май всяка година. Сталин и червени знамена със сърп и чук пред Съветската армия (СНИМКИ) ДСБ: БСП възхвалява комунизма, ГЕРБ мълчи за Червената армия Корнелия Нинова: Поклон пред Червената армия Соцдепутат: Червената армия спаси евреите, а 80% от населението е дебилно Сталин и червени знамена със сърп и чук пред Съветската армия (СНИМКИ)", "date": "2018.10.04", "title": "\"Общината, махни този национален позор\""}
{"url": "http://clubz.bg/73956-jordaniq_zamenq_petrola_sys_slyncheva_energiq", "text": "Лишена от петрол, Йордания все повече се обръща към слънчевата енергия, пише Камал Таха от Франс прес. В южната част на Аман стотици панели блестят по покривите на джамиите: Йордания се насочва все повече към слънчевата енергия в опит да намали зависимостта си от въглеводородите, от които тя е лишена и трябва масово да внася. Преди плащах 12 000 до 13 000 динара годишно за сметки за електричество (17 000 до 18 500 щ. долара) и 2000 до 3000 динара месечно (3000 до 4500 щ.д.) през лятото и зимата. Сега сметката ми чувствително е намаляла\", със задоволство заявява имамът Аднан Ухия от джамията \"Хамдан ал Кара\" в Аман. Джамията е била оборудвана със 140 слънчеви панела в началото на годината и това е позволило да произведе близо 44 киловата енергия за около 32 000 динара (45 700 щ.д.). \n\tТова е достатъчно, за да се захранва джамията, посещавана от 1500 вярващи и използваща близо 50 климатика, 35 вентилатора, над 120 лампи, 32 камери, както и микрофони. \"Хамадан ал Кара\" е сред 380-те джамии и църкви в кралството, на които има монтирани слънчеви панели, сочат данни на министерството на енергетиката на Йордания. , полагайки усилия да намали зависимостта си от черното злато благодарение на чистите енергии. В тази полупустинна страна слънцето е основният източник на чиста енергия и през последните години слънчевите панели никнат навсякъде - по покривите на джамии, но и на училища, университети, хотели, както и на заводи и жилищни сгради. Миналата година официално бяха открити две слънчеви централи в бежанските лагери Заатари и Азрак, където са настанени хиляди сирийци. В провинция Маан, на 200 км южно от Аман, се изпълняват 11 проекта за зелена енергия, а сред тях е най-голямата слънчева централа в страната \"Шамс Маан\". Управлявана от йорданската компания Kawar Jordan Investments, катарската Nebras Power QSC и японската Mitsubishi, тя е струвала 170 милиона долара и произвежда 52,5 мегавата благодарение на 640 000 фотоволтаични панела. Според Ханна Заглул, генерален директор на Kawar Energy, филиал на групата Kawar, слънчевата енергия трябва да позволи на Йордания да извоюва енергийната си \"независимост\". Сега страната има \"мощности за производството на 800 мегавата благодарение на тези ресурси, от които 600 мегавата за слънчева енергия и 200 мегавата за вятърната\". Според министърката \"това се равнява на 1,1 милиарда долара чуждестранни инвестиции\", имайки предвид проекти, които се изпълняват от чуждестранни компании, и представлява 7% от потребяваната енергия в Йордания. На този фон пътят до енергийната независимост остава дълъг. И все пак, до края на 2019 година г-жа Хала Завати предвижда производството на чиста енергия почти да се удвои до близо \"1500 мегавата\", при чуждестранни инвестиции от \"близо 2,3 милиарда долара\". Целта е да бъдат достигнати \"20% от потребяваната енергия\" в перспективата на 2020 година, продължава г-жа Завати, според която през последните няколко години има значително свиване на разходите за възобновяемите енергии. Бившият държавен министър по икономическите въпроси Юсеф Мансур, който днес оглавява компания Envision Consulting Group, направи следния коментар: \"Трябва да се възползваме от тази чиста енергия, която не е скъпа и е на разположение в големи мащаби\". Днес кралството преживява трудна икономическа ситуация,  . Сегашните проекти \"допринасят за усилията за балансиране на бюджета. Те ще донесат на страната по-голяма енергийна независимост\", подчертава и той. ", "date": "2018.10.04", "title": "Йордания заменя петрола със слънчева енергия"}
{"url": "http://clubz.bg/74000-skripal_ukraincite_sa_ovce_na_koito_im_trqbva_dobyr_pastir", "text": "В интервю за руската редакция на Би Би Си Ърбан дава подробности от срещите си с бившия двоен агент Скрипал, както и драматичния му живот и възгледи. Да напомня, че Сергей дълго време беше в болница. Сега ние говорим именно за първоначалния му шок и неговите тогавашни съмнения. Въпреки това при развитието на събитията и след първоначалните си инстинкти и емоционално състояние, Сергей започна да вярва, че е истина (участието на Русия в отровителството – б. р.). Путин: Скрипал е просто измет. И това е всичко Според мен най-вероятно нещо подобно е било и при Юлия. Известно ни е, че преди месеци тя говореше за връщане в Русия и помоему е била искрена. Няма причина да се съмняваме. Но до този момент тя така и не се върна. Може и да е премислила. Какво се случи през тези месеци? Скотланд ярд многократно заяви и увери кой е отговорен за отравянето. Може да се предполага, че полицията е съобщила тази информация на Сергей и Юлия. Не, от август 2017 г. не съм разговарял лично с него. Но искам да ви споделя нещо, което много хора в Русия не разбират. Разпространява се информация, че Скрипал бил изолиран и едва ли не живее под арест. Това не е така! Той и дъщеря му контактуват по социалните мрежи, по електронната поща. Дори няколко души са се виждали с тях. Известно ни е, че приятелка на Юлия през юни пристигна от Русия и я навести. Скрипалови се срещат с приятели. Те просто не искат да се виждат с нас, журналистите. Не е истина, че са изолирани. Така може да се получи известна информация относно мислите и чувствата им, дори това не винаги да се случва често. Тук съм, за да разкажа историята. Тя е достатъчно сложна, както и други неща от живота. Примерно и възгледите на Скрипал също не са прости. Както можете да разберете от книгата, Сергей много е обичал да гледа “Първи канал”. Той не се е смятал за изменник. В собствените си очи е останал верен на Русия. Така че всичко е сложно. С него водихме забавен разговор по темата.Той започна да говори, че ако руски войски действително са били в Източна Украйна, за 48 часа са щели да са в Киев. Аз му дадох някои аргументи, споменах и проучвания на независими журналисти. Те са установили, че руски войскови части са били там. Отровителят на Скрипал станал герой с три акции в Крим и бягството на Янукович Той обаче твърдо остана на мнението си. След това заговори, че украинците не знаят как да ръководят, нужни им били руснаци да ги научат и тем подобни. Казах му, че баща ми е избягал от Украйна. Стори ми се, че Скрипал потъна в размишления. А той отговори: “Не се тревожи!” Не се побоя да опише украинците като овце, на които им трябва добър пастир. Първо у мнозина от нас са заложени противоречия. Останах с впечатлението, че Скрипал гледа на разузнаването и на всичко, което му се е случило, като на бизнес. Когато е решил да продава информация на Великобритания, е разбрал, че влиза в даден бизнес. Набива се на очи, че той не проявява никаква милост към себе си. С него много разговарях за времето, което е прекарал в СИЗО (следствен изолатор – б.р.), в поправителен лагер и за други неща, които са му се случили. Нито за миг той не се ожали. Дори не прояви злоба към човека, който е съобщил на ФСБ (Федерална служба за сигурност – б. р.), че е «къртица». Скрипал предал на MI6 информация за корупция с участието на секретар на Путин Възприех го по следния начин. Военното разузнаване – това е търговия, бизнес. Държавата участва в него. Ако и ти участваш, няма смисъл да си слаб и да се жалваш. Същевременно в сърцето си Скрипал беше руснак, но и не съвсем. Мисля, че по идентичност и светоглед той е бил съветски човек. Възприемаше се като съветски офицер, полагал е клетва за вярност към Съветския съюз. За него това е било жизнено важно. Но на няколко пъти ми каза, че след разпада на СССР и тази клетва за вярност е потънала в небитието. Казваше, че е правил подобни опити. Скрипал каза, че през 1992 г. е подал рапорт за уволнение. Разказа ми го в детайли. Сергей назова и името на генерала, заместник-началник на ГРУ по времето, когато му е връчил рапорта си. По думите на Скрипал молбата му не е била приета. В началото на 90-те години на миналия век много хора се уволниха. Струва ми се, че все някак началниците са успели да задържат Скрипал. Просто не са му позволили да си тръгне. Няколко пъти разговарях с него от юни до август 2017 г. Разговаряхме по телефона и лично. За последно се видяхме средата на август 2017 г. Бих казал, че за своето време той е типичен военен. Човек, който в житейския си път е преминал през подготовка  във ВДВ (въздушно-десантните войски на СССР- б. р.), служба в Централна Азия, също и в ГРУ. Сергей е суров човек. У него е налице и физическа дисциплина, бил е боксьор. Той все още е силен – физически и интелектуално. Много е горд с това, което е правил. И по време на кариерата си в армията, и това, което е направил за Великобритания. Мисля, че това беше причината да разговаря с мен. Преминал е по невероятен житейски път. Само си представете какво означава арест, разпити, Дубровлак (събирателно наименование на затворнически лагери – б. р.). След  това смърт на съпругата му, починала от рак, ранна смърт на сина му. По-големият му брат също е починал доста рано. И след всичко това Сергей е преживял и отровителство. Мисля, че е невероятно силен човек. По много въпроси, които за мен бяха ключови, се постарах да проверя казаното от Скрипал. Примерно историята с офицера, който през 2004 г. е умрял зад решетки. Разбира се, че се обърнах към други хора, за да проверя информацията. Редица източници ми потвърдиха, че това е истина. Винаги, когато е било възможно, съм проверявал разказаните от Скрипал истории. Имало е и случаи, когато не съм могъл да проверя казаното от него. Но при такива случаи изрично посочвам в книгата, че информацията е само по думите на Сергей. Разкритията бяха много. В средата на 90-те години на миналия век се твърдеше, че шпионските игри в повчето случаи са приключили. Но общувайки със Сергей, разбрах, че нищо не е приключило. Нещо повече – сега се провежда мащабно разузнаване и то така, че могат да бъдат погубвани животи. Това беше удивително и шокиращо откритие. Започнах да работя по нея преди повече от две години. Обмислях да напиша книга, в центъра на която да са събитията по размяна на шпиони през 2010 г. Исках да обединя историите на хора, които в определен ден са се оказали на летището във Виена. И да разкажа именно техните човешки истории. Точно поради това се поинтересувах за Скрипал. Всичко това отне много време. Никак не е просто да получиш достъп до такива хора, налага се да бъдеш търпелив. Да, опитвах се да направя точно това. Разбира се, че има хора, на които Русия гледа като на по-големи предатели и по-опасни врагове, отколкото Скрипал. В книгата си споменавам за такъв случай. Има доказателства, че през 2016 г. са се опитали да проследят «предател». Но той живее в Америка и им е било трудно да стигнат до него. (В книгата се споменава името на беглеца от военното разузнаване полковник Александър Потеев – б. р.) Аферата \"Скрипал\" в речта на Тръмп пред ООН Трябва да разбереш мотивацията. Ако задачата е била да откриеш предадетля и да изпратиш послание към всички останали, то в това отношение Сергей е бил удобен. Лесно е било да го намерят. Мисля, че това до голяма степен е повлияло при избора на Скрипал като цел. Децата на Скрипал – Юлия и Саша, непрестанно са пътували до Русия. Може да се предполага, че са прихващали имейлите им и други съобщения. Значи е можело да се разбере много от начина на живот на Скрипал. Кога е бил у дома си и кога не. На 3 март Юлия лети за Лондон. Дори и това, касаещо «изменника», е било известно. Така се е знаело кога Скрипал ще е у дома си и как да се осъществи плана по отровителството. Надявам се, той има телефоння ми номер. Да, много бих искал отново да си поговорим с него и да пообщувам с Юлия. Отровителят на Скрипал станал герой с три акции в Крим и бягството на Янукович Скрипал предал на MI6 информация за корупция с участието на секретар на Путин Аферата \"Скрипал\" в речта на Тръмп пред ООН", "date": "2018.10.04", "title": "Скрипал: Украинците са овце, на които им трябва добър пастир"}
{"url": "http://clubz.bg/74001-ludogorec_izliza_za_pyrvi_tochki_v_liga_evropa", "text": "\"Лудогорец\" играе срещу \"Цюрих\" тази вечер от 19:55 часа българско време във втория кръг на груповата фаза на Лига Европа. Шампионът ни ще опита да запише актив на швейцарска земя - победа или поне точка. В първите мачове двата тима изпитаха различни емоции. \"Цюрих\" спечели с 1:0 на терена на АЕК (Ларнака), а \"Лудогорец\" горчиво отстъпи на \"Байер\" (Леверкузен) с обрат - 2:3 от 2:0. Треньорът на \"орлите\" Пауло Аутуори може да разчита на всички футболисти - и на възстановения наскоро Якуб Шверчок. Няма други липсващи извън трайно контузените. За \"Цюрих\" липсва наказания за един мач Па Моду. \"Лудогорец\" замина с 25 футболисти за Цюрих \"Лудогорец\" има добър опит в Швейцария от мачове с \"Базел\", балансът е една победа, два равенства и три загуби. Пак от 19:55 \"Байер\" (Леверкузен) приема АЕК (Ларнака).", "date": "2018.10.04", "title": "\"Лудогорец\" излиза за първи точки в Лига Европа"}
{"url": "http://clubz.bg/73974-avstraliq_shte_prebori_raka_na_shijkata_na_matkata_do_desetiletie", "text": "Ракът на шийката на матката ще се превърне в рядка болест в Австралия само в следващите 2 години, прогнозира изследване на Lancet Public Health Journal Болестта ще стане толкова необичайна до 2028 г., че за пръв път в света ще спре да бъде считана за проблем за общественото здраве в държавата-континент. Това ще стане благодарение на прилагането на HPV ваксината срещу човешкия папиломавирус. Световната програма за ваксинация на ученици започва преди десетилетия, и една от държавите, които я прилагат най-ефективно, е именно Австралия. Болните с този вид рак са спадали с 50% на десетилетие. Ракът, диабетът и сърдечните болести са убийци номер едно Ефектът се усеща сега, защото първите, получили ваксината още преди 1991 г, сега навлизат в 30-те си години, когато най-рано се развива болестта. Честотата на рак на шийката на матката в Австралия възлиза на седем случая на 100 000, което е около половината от средната стойност в световен мащаб. Според прогнозата, до две години случаите ще паднат на 6 на 100 000, което го вкарва в категорията \"редки\" ракови заболявания. Ако текущите практики продължат, болестта ще бъде напълно изкоренена до 2066 г., когато ще има един случай на 100 000. До 2100 г. пък ще има само три смъртни случая на милион жени, в сравнение с 21 в момента, или около 260 годишно. Този спад обаче се предвижда  Човешкият папиломавирус е причина за над 90% от случаите на този вид рак в целия свят, като предотвратява още случаи на генитални брадавици и редица други ракови заболявания на шийката на матката, ануса, вулвата, вагината, пениса и гърлото. И мъжете трябва да се ваксинират срещу папилома вирус (HPV)  Ключово при HPV ваксината е да бъдат ваксинирани момичетата, преди да станат полово активни. Причината за това - един от трима носи вируса, а след като човек е заразен, ваксината няма да премахне вируса.Сега изследванията на Съвета за ракови заболявания NSW твърдят, че най-драматичните подобрения все още предстоят, тъй като първите получатели на ранната ваксинационна програма за HPV започват да достигат средата на тридесетте години. Десетки страни по света сега ваксинират тийнейджърите си от HPV, но много от тях все още липсват, тъй като ваксината остава относително скъпа, дори когато се предлага на по-ниска цена в развиващите се страни. Вече има около 570 000 жени на диагностициран рак на шийката на матката годишно. И от нея ще умрат 311 000 жени. Те са предимно в страните с ниски и средни доходи. И мъжете трябва да се ваксинират срещу папилома вирус (HPV) ", "date": "2018.10.04", "title": "Австралия ще пребори рака на шийката на матката до десетилетие"}
{"url": "http://clubz.bg/73999-london_ruskoto_gru_izpolzva_zlovreden_softuer_v_bylgariq_i_pravi_kiberataki_po_cql_svqt", "text": "Великобритания обвини руското военно разузнаване в поредица кибератаки по целия свят с цел подкопаване на западните демокрации, предадоха световните агенции. И даде за пример използването на зловреден софтуер в България. Лондон ще отвръща с ракети на кибератаки Британска оценка, изготвена въз основа на работата на Националния център за киберсигурност (НЦКС), представя Главното управление (ГУ) - руска служба, по-известна под старото си наименование Главно разузнавателно управление (ГРУ) - като зловреден киберагресор, използващ хакерска мрежа, за да всява хаос във всичко - от политиката през бизнеса и медиите до спорта. И добави: Въпреки че е по-малка известна от някога могъщия Комитет за държавна сигурност (КГБ) в Съветския съюз, руската служба за военно разузнаване е изиграла роля в някои от най-важните събития през последното столетие - от Кубинската ракетна криза до анексирането на Крим, отбелязва Ройтерс, цитиран от БТА. Руската шпионска агенция ГРУ е отговорна за международната кибервойна, съобщи правителството на Великобритания, пише британският вестник  . Руската военна разузнавателна агенция, обвинена в опит за убийство на бившия шпионин Сергей Скрипал, е извършила атаки в Обединеното кралство и в чужбина срещу политическите институции, финансовите системи, транспортните мрежи и медиите, според британското правителство. Партията на Меркел се оплака от руски кибератаки Тази тайна международна кибервойна включва намесата в президентските избори в САЩ, които доведоха на властта Доналд Тръмп, според нов доклад на Националния център за кибернетична сигурност (NCSC). Докладът следва изявлението на Тереза Мей, че Великобритания и съюзническите държави ще работят заедно, за да изложат на показ работата на ГРУ и методите, които използва. ГРУ, според NCSC, се свързва с редица хакерски групи, чиито имена се използват като \"флагове на удобство\", включително  През април тази година NCSC, ФБР и Министерството на вътрешната сигурност на САЩ предупредиха за руската кибернетична дейност, насочена към доставчиците на публичния сектор, инфраструктурата и интернет услугите. Чиран Мартин, ръководител на NCSC по това време каза: Една от най-големите кибератаки, засягаща Великобритания, се състоя през октомври миналата година, когато бе получен достъп до личните данни за близо 700 000 британски граждани след хакерска атака на американската компания за кредитен мониторинг Equifax. В същото време се извършиха атаки в Украйна, държава, с която Москва е в остра конфронтация - метрото в Киев и летището в Одеса, заедно със  , съобщава \"Фокус\". Партията на Макрон вини Русия в кибератаки Партията на Меркел се оплака от руски кибератаки Партията на Макрон вини Русия в кибератаки", "date": "2018.10.04", "title": "Лондон: Руското ГРУ използва зловреден софтуер в България и прави кибератаки по цял свят"}
{"url": "http://clubz.bg/73882-obezpokoitelniqt_zalez_na_ednopolyusniq_svqt_na_amerika", "text": "Живеем в невероятна епоха, изпълнена с руска интрига, срещи на върха в стил \"риалити предаване\", президентски тиради в \"Туитър\" и търговски войни - историята може да предоставя перспективи, дори и да ѝ е трудно да осигури комфорт. Древните гърци често са разбирали света ни по-ясно отколкото се удава на нас. Изложението на Тукидит за Пелопонеските войни между Атина и Спарта според мнозина съвременни експерти е било предназначено за произведение на гръцката трагедия. То предоставя непреходен морален компас, разкрива прозрения за предизвикателствата във вънашната политика на Съединените щати, дори след като Доналд Тръмп идва на власт. Атина, главната героиня, е държава като Съединените щати, създадена на базата на добродетелни принципи.  Докато богатството и властта ѝ растат, тя се опитва да разпространи влиянието си отвъд границите си. Тогава, в апогея на своята сила, следвайки правилото на Перикъл, не само че Атина започва да губи демократическия си характер, но и до такава степен превъзхожда останалите в мощта на армията си, че вече не се чувства задължена от моралните ценности и чувството за принадлежност към общност, които са поддържали цял древногръцкия свят. Както във всяка гръцка трагедия, Атина, в края на краищата, става жертва на високомерието си и отива твърде далече. В един от по-запомнящите се примери на Тукидит, флотът ѝ е обкръжил малкия остров Мелос и настоява за лоялност. Мелианците, които са числено превъзхождани, заявяват, че по време на война: \"силните правят каквото могат, а слабите каквото трябва\". За поколения студетни по международни отношения, тази сентенция е била използвана, за да демонстрира как ограниченият морален избор принадлежи към древността. Но това, което Тукидит се опитва да ни обясни е, че силната страна (която \"може\") се различава от слабата (която \"трябва\") по това, че първата може да бъде морално укорена.  Но Атина е непреклонна към молбите на Мелос за милост. Накрая мелианците се предават, а атиняните, недоволни единствено от победата, избиват мъжкото население и продават жените и децата в робство. След известен брой варварски прояви, атиняните не само губят моралното си положение и лидерството на древногръцкия свят, но и войната. Това е подходяща притча за нашето време. Съединените щати рискуват да влязат в ролята на Атина в една съвременна трагедия - това не се дължи само на порядките на сегашния президент. Америка загуби пътя си във външната политика, много преди Доналд Тръмп да стане президент и все още е неясно дали САЩ ще продължи да бъде лидер на геополитическата сцена, след като му изтече мандатът. Как ще изглежда външната политика след Тръмп? Вглеждайки се отвъд всекидневния хаос, който той създава, едно нещо е ясно: Еднополярността на Америка, продължила почти три десетилетия след краха на Съветския съюз, е приключила. Никоя друга държава не може все още да се противопостави на САЩ в сфери като армията, икономиката, политическата власт, но Съединените щати вече не притежават способността да оформя световните събития както можеше след заника на Студентата война. Нещо повече, в ретроспекция, този необикновен период на неоспорвано властване, може да се възприеме едновременно като благословия и проклятие за Съединените щати. След падането на Берлинската стена през 1989 г. и бавното разлагане на Съветския съюз през следващите две години, САЩ загуби \"Полярната звезда\", която дълго време упътваше външната ѝ политика: необходимостта за противоборство срещу комунистическото разпространeние. След края на СССР, Америка осъзна, че вече няма \"суперсила\", която да ѝ се противопостави. Но същевременно загуби чистотата на морала си, който смъртният враг предоставяше. Консенсусът вътре в страната за бъдещото външнополитическо развитие също изчезна и общата насока на тази политка, при липсата на компас да я насочва, започна да се променя.  Оттогава САЩ усещат липсата на смислена стратегия по национална сигурност. Последвалите администрации в САЩ подскачаха от една цел към друга, докато се бореха с предизвикателствата в света след края на Студената война. Джордж Буш - Старши не успя да създаде нов баланс на силите в Европа, да отговори на вакуума, оставен след разпадането на Източния блок. Докато помагаше за съединението на Германия и връщаше стабилност в западния лагер, неговата администрация се опита да укроти Русия с обещания, че НАТО няма да се разраства на изток. Бил Клинтън, на върха на популярната вълна с триумалните възгласи за \"край на историята\", продължи като увеличи НАТО, включвайки държави от Източна Европа и се опита да разпространи много от положителните черти на либералния ред навсякъде по света. В същото време, той се бореше - в места като Сомалия, Руанда и Босна, с въпроси като доколко универсална е отговорността на Америка да поддържа този ред.  Атаките на 11 септември веднага поставиха Съединените щати в отбранителна позиция, принудиха я да предприеме множество мерки, за да защити територията си. Но Джордж Буш - Младши бързо премина в офанзива, използвайки атаките като повод, за да нахлуе в Афганистан и Ирак в заблуден опит да изкорени тероризма и да преустрои Близкия изток по образ и подобие на САЩ. Някои от близките съветници на президента приветстваха идеята за нов американски империализъм, който да възстанови реда в един все по-враждебен свят. Барак Обама се опита да коригира този курс, като ограничи военното присъствие на САЩ в Близкия изток. Той също предложи \"нов път напред\" на мюсюлманския свят и конкретно за Иран - \"протегната ръка в случай, че те желаят да отпуснат юмруците си\". В същото време той насочи ресурсите на държавата към Азия. Но с \"Арабската пролет\", неговата отдаденост към положителна промяна, желана от мнозина граждани на улиците се сблъска със сдържаността му да инвестира допълните американски ресурси или да предложи дълготрайни партньорства на страни от региона. Тези повтаряеми обръщания на 180 градуса в американската външна политика, които са достатъчни, за да \"ударят с камшик\" всеки съюзник и да създадат у него съмнение за намеренията и ангажиментите на САЩ, не са започнали с избора на Доналд Тръмп. Без конкуренцията, предоставена от състезанието с друга \"суперсила\" или необходимостта от работа със съюзниците, Америка постепенно загуби своя фокус и посока в света. Осовободена от задръжките и предпазливостта - тази ценена способност в дипломацията да \"свързваш двата края\" - избяга през прозореца. Отново и отново - САЩ започнаха да пренебрегват международното право, когато това беше в техен интерес, да си правят оглушки за моралните призиви от останалите представители на международната общност и да изоставят глобалните си отговорностти.  Разбирателството между двете политически партии в САЩ, което дълго време беше една от основните характеристики на външната политика по време на Студената война, започна да се разлага. Много либерали се подлъгаха по илюзията, че Америка може да разреши всеки насилствен конфликт, всяка хуманитарна криза и всяко нарушение на демократичните норми, които се случваха по света; много консерватори грешно прецениха, че не може да се вярва нито на международните институции, нито на съюзниците и че е по-добре да се действа самостоятелно. Да разгледаме настоящето. През май, в сцена извадена от \"Стажантът\" (предаване на Донълд Тръмп), президентът съобщи на света, че Съединените щати се отказва от сделката с Иран. На тържествена церемония, по-подходяща за подписването на покупката на щата Луизиана*, той си постави подписа с превъзнесен жест на двустранен документ, уреждащ продължаването на санкциите. Не защото Иран бе нарушила клаузите на сделката. Не защото Тръмп разполагаше с по-добра алтернатива. Само защото можеше. Месец по-късно, той се опита да сключи подобна сделка със Северна Корея. Добре дошли до \"мелианския момент\" за Америка. Президентът Тръмп изглежда сериозен в намеренията си да унищоци международния ред, който в продължение на 70 години осигури на САЩ и на света безпрецедентни стабилности и просперитет. Както отказът му от ядрената сделка с Иран разкри, той изглежда решен да остави настрана международните отговорности на Америка и да преследва това, което подпомага много ограничена дефиниция за личен интерес - останалият свят да върви по дяволите. Тръмп сигнализира, че смята да изтегли американските военни от Близкия изток, Европа, Япония и Корейския полуостров. Той държи дългогодишни международни институции като Г-7, НАТО, СТО (Световна търговска организация), НАФТА (Северноамериканското споразумение за свободна търговия) като заложници, като заплашва, че ако САЩ не получи по-голям дял от облагите, ще ги напусне окончателно. Външната политика на Доналд Тръмп може да е подходящ завършек на американския еднополярен момент и в разкриването на вътрешния консенсус за ценностите, интересите и политиките на САЩ в бързо променящ се свят. Неговият чудноват и войнствен подход към останалия свят е отявлено краен, но не е изненадваща последица от американска външна политика, която се е движила по течението след разпада на Съветския съюз. Иронията е, че несъмнено консервативен президент, подкрепен от най-консервативния Конгрес в историята, е точно този, който освобождава САЩ от правилата на международния ред. За консерваторите, последователи на Бърк (един от родоначалниците на консерватизма), това е абсолютен кошмар: непредвидима \"суперсила\", преминаваща от криза в криза, без стратегия и ограничения.  Националистическата реторика на президента, публичните му свади с дългогодишни съюзници и странните му хвалби спрямо диктатори са изпълнени с  Извадената от равновесие Америка, създателка на либералния международен ред, сега представлява неговата най-голяма заплаха. Американски лидери като Франклин Рузвелст и Хари Труман, ген. Джордж С. Маршал и Дийн Ачесън, сенаторите Артър Ванденберг и Дж. Уилям Фулбрайт бяха незаменими при създаването на съвременния международен ред. След разрухата на Втората световна война те изковаха общност от държави, управлявани все повече и повече от закони и институции, вместо от диктат на властта. Те постигнаха това, като се превъплътиха в ролята на поддръжници на мира, вместо в ролята на притежателите на най-мощната армия. Като най-добрите учители в пренаселена ученическа площадка, американските лидери се погрижиха за конфликтите още преди да избухнат, спираха вече започналите битки и се опитаха да намерят дълготрайни решения, за да преодолият различията - особено, що се отнася до Европа. Дали след края на Втората световна война, или при апогея на Студената война, по време на разпадането на Съветския съюз, или сред войните на Балканите, най-добрите политици на Америка работиха, за да си представят как би изглеждала положителната промяна, тогава съединяваха всичките елементи от мощта си и от мощта на своите съюзници и упражняваха лидерство, за да осъществят това видение. \"Пакс Американа\" беше важен, защото Съединените щати до голяма степен бяха отхвърлили методите, използвани от империалистическите сили от миналото. В своя апогей, Америка не се опитваше да наложи силово волята си на други държави, или \"да разделя и владее\". Тя търсеше начин да построи институции, които поощряваха взаимодействието, докато разрешаваше конфликти. Други държави даваха своето съгласие да участват, защото те осъзнаваха облагите, които ще получат.  Президентът Тръмп демонстрира отново и отново, че той не е такъв лидер. Дипломацията се нуждае от търпение, концентрация, финес и създаването на контакти и доверие, дълготрайна визия и стратегия - черти, които не са неговата сила. Изглежда той е забогатял, като е изпреварвал противниците си, регулаторите, критиците, понякога - като е ограбвал кредиторите си или е често - като е заемал пари безразсъдно. Изглежда решен да поддържа американската външна политика в същия вид, предпочитайки да е насилник на училищната площадка, вместо миротворец. Но политиките му в стил \"Америка първа\" рискуват да убият гъската, която снася златните яйца, в суетен опит да вземе още едно допълнително яйце за себе си. Както Атина демонстрира в Мелос, насилието не бива да се бърка с външната политика. Американското величие не е постигнато, като са извършвани велики дела за сметка на останалите, но като са издигани институции, които поддържат стабилността и благоденствието за всички. Уинстън Чърчил веднъж е казал: Когато Америка определя националния си интерес в ограничени параметри, тя рискува не само разпадането на международния ред, който тя и нейните съюзници са бавно устроивали 70 години, но също губенето на право за заявка за глобално лидерство. Какъв свят ще остане след Тръмп? Следващият американски президент, демократ или републиканец, ще наследи нация и свят в пълно безредие. Съдбата на Америка не бива да бъде като тази на Атина, макар че е възможно да призове духа на международния либерализъм в годините след Втората световна война и да я пренастрои, с малка доза консервативен реализъм, за нова ера, в която Америка вече не е доминиращата сила. Със своя еднополярен момент назад в миналото, изборите на държавата във външната политика ще са по-ограничени, но както Тукидид спомена - все още ще има избори.  Предизвикателството пред следващия президент на Америка ще бъде много трудно и в основата си консервативно: да възстанови у дома честта на американската дипломация и конституционните ограничения, които са важна част от нейното функциониране, и да възстанови в чужбина вярата в Америка като нация и доверието у приятели и съюзници. Това няма да бъде време за амбициозни приключения навън, но за заздравяване на американската политическа система и най-важните ѝ критични чуждестранни съюзници. Следващият президент ще трябва да изразходи много време в това да обяснява на изморената и скептична американската публика защо Съединените щати трябва да останат ангажирани на международната сцена, да потвърди на другите нации готовността на държавата да съществува съобразено с правилата на международната система и да използва силата си, за да постига общи цели.  Светът, който следващият американски президент ще наследи, ще бъде многополярен. Докато Съединените щати продължават да представляват господстваща сила във военно отношение - за отбрана харчат годишно повече от следващите седем военни сили взети заедно - се появяват други силови полюси, които ще са важни в близкото бъдеще - от икономически и политически, до дипломатически и културни. Китай, Русия и Европа ще са важни играчи на световната сцена, докато Бразилия, Индия, Саудитска Арабия, Иран, Южна Африка и вероятно Нигерия ще играят важна роля в своите си региони, ако не и глобално. Светът също ще бъде доста по-хаотичен. В отсъствието на лидерството на Съединените щати, регионални сили с много по-стеснени позиции вече предлагат да запушат създалия се вакуум. Русия - в части от Източна Европа; Иран, Судитска Арабия и Русия - в Близкия изток; Китай - в Азия. Междувременно, много слаби страни, които нямат възможности да осигурят най-основните услуги на гражданите си, или да се състезават успешно на световната сцена, рискуват да попаднат в гражданска война. Както вече забелязахме в места като Сирия, второспенните ефекти за съседните страни могат да бъдат катастрофални от гледнат точка на натрупването на несигурност, нахлуване на бежанци, преместване на икономически дейности и насилие от недържавни играчи. В отсъствието на международно водачество да поддържа равновесието, хаосът ще се разпространи.  Може само да се надяваме, че нарастващият смут ще напомни на проницателните републиканци и демократи за важността на международното лидерство, международните съюзи, международното право и международните институции. Да се надяваме, че той ще ги извади от удобни илюзии, че мирът и благоденствието, на които се наслаждават през последните 70 години ще продължат, просто защото са били толкова продължителни досега. Точно както демокрацията трябва да бъде обгрижвана и защитавана, за да оцелее, така трябва да се процедира и с международния ред. Най-важният принос на Тръмп в дебата за външната политика на САЩ е заключението, че те вече не могат еднолично да водят. Не само че Америка не притежава тези ресурси, но както изборите през 2016 г. подчертаха, голяма част от електоратът повече не желае животът на американци и огромно количество ресурси да се губят безцелно на различни места по света.  Това не означава, че лидерството на САЩ е излишно - нещо повече, то е по-необходимо от всякога. САЩ мотав да останат незаменима нация чрез ангажимента си да постигнат глобална стабилност, но не могат повече да осигуряват стабилност без силни партньори. Заедно с останалите велики сили следващият американски президент трябва да преосмисли и преустрои съществуващите международни институции, за да посрещне предизвикателствата на променящия се свят. Той или тя ще трябва да се ангажират с широкообхватни дискусии между приятели и врагове за природата на глобалните предизвикателства и да работи с институциите, чрез които бихме могли да работим и да се справим с проблемите си. Следващият американски президент трябва да се опита да подмлади международната система на две нива: с Китай, Европа и Русия, той или тя трябва да търси консенсус за основните норми на международната система в XXI век - от суверенните права и задължения на страните, до правилата на съвременното военно дело, световната търговия и затоплящата се планета. (Кои са минималните правила, които биха позволили съвместното съществуване?) Заедно с това, с демократичните ни съюзници в Европа и навсякъде, той или тя трябва да задълбочи съществуващото взаимодействие по много по-широк спектър от проблеми, където имаме обща позиция, включително при защитата на демокрацията, насърчаването на икономическата интеграция, по-добрата защита на човешките права и инвестирането в \"зелената енергия\", която е технологията на бъдещето. (Как може близки по идеология демокрации да работят заедно, за да подобрят положението на света?).  Отвъд всичко това, следващият американски президент трябва да има стратегия в националната сигурност. Стратегия, подкрепена от лидерите сред републиканците и демократите, и която върши работа. Предпазливостта ще бъде ключова, за да върне Америка обратно в правия път и да избегне съдбата на Атина. Американците трябва да разберат, че властта на държавата не е безгранична, но че чрез внимателна дипломация, страната може да въздейства положително над международния ред, като го насочи в посока освобождаване на пазарите, индивидуалната свобода и относителен мир.  Само чрез трезво разбиране на целите и ограниченията си Съединените щати могат да продължат да бъдат лидери в света, макар и той да става многополярен и все по-сложен.", "date": "2018.10.04", "title": "Обезпокоителният залез на еднополюсния свят на Америка"}
{"url": "http://clubz.bg/74012-porychkata_za_yujen_potok_startira_na_koleda_i_priklyuchi_sled_nova_godina", "text": "Председателят на комисията по енергетика в парламента Делян Добрев отказа да коментира изявлението на руския президент Владимир Путин за това, че България е проявила слабост и затова се е отказала от \"Южен поток\". Добрев все пак припомни, че ГЕРБ са имали критики към дейността на кабинета на Пламен Орешарски по проекта и особено за това, че обществената поръчка е стартирала по Коледа и е приключила малко след Нова година. Путин към ЕС: Не проявявайте слабост за \"Северен поток 2\", както някога България за Южен Според него по същото време е имало и проблем с комуникацията с Европейската комисия за този проект. Запитан дали върху България е имало външен натиск по този проект, Добрев отговори, че такъв не е имало. Въпросът е защо ГЕРБ се хвалят, че са спрели три големи енергийни проекта, включително и \"Южен поток\". Това каза пък зам.-шефът на парламентарната група на БСП Драгомир Стойнев. Той допълни, че по време на управлението на БСП натиск не е имало, защото правителството е имало пълна готовност да започне \"Южен поток\".", "date": "2018.10.04", "title": "Поръчката за \"Южен поток\" \"стартира на Коледа и приключи след Нова година\""}
{"url": "http://clubz.bg/74002-bzns_kym_demokratichnata_obshtnost_da_provedem_vytreshni_izbori", "text": "Лидерът на БЗНС Николай Ненчев отправи пореден призив за обединение в дясното пространство. Обръщението на бившия министър на отбраната е публикувано на сайта на Земеделския съюз.  Ненчев отправя призив да се проведат вътрешни избори, за да бъдат избрани лидер, ръководство и програма. Предлага конкретни стъпки и формула за  , както и организационни принципи.", "date": "2018.10.04", "title": "БЗНС към демократичната общност: Да проведем вътрешни избори"}
{"url": "http://clubz.bg/74007-volejbolistkite_sa_vyv_vtorata_faza_na_svetovnoto", "text": "Българските волейболистки си осигуриха участие във втората фаза на Световното за жени в Япония. В пряк сблъсък за четвъртото място, последното с право на квота, тимът ни преодоля Канада с 3:1 (23:25, 27:25, 25:21, 25:21). Селекцията на треньора Иван Петков загуби първата част и трябваше да прави обрат. Може би вторият гейм се оказа ключов - беше оспорван и продължителен. При 0:2 връщането щеше да е доста по-трудно, но нашите проявиха характер, изравниха и след това показаха, че са по-силни. Волейболистките загубиха от Турция на Световното Балансът на България е две победи и три загуби. Първото място в шесторката е за Китай (вчера нашите отстъпиха с 1:3 пред олимпийските шампионки), следват Италия и Турция. Четирите тима ще се слеят в нова група заедно със САЩ, Русия, Тайланд и Азербайджан. Там ще играят всеки срещу всеки. Както и при мъжете, показателите от първата фаза се зачитат. Следват два почивни дни, а втората фаза стартира в неделя.", "date": "2018.10.04", "title": "Волейболистките са във втората фаза на Световното"}
{"url": "http://clubz.bg/74004-abhaziq_studena_vojna_zaradi_stranata_na_plajovete", "text": "Абхазия е с красиви плажове, които всяка година привличат стотици  хиляди руснаци. Но и без това влиянието на Москва в региона е огромно. И съседката Грузия има претенции, иска и членство в НАТО. На тази тема е посветен репортажът на Уве Клусман от Сухуми, столица на Република Абхазия, публикуван в “Шпигел”. Който се вгледа в географска карта, мисли, че пристанищният град Сухуми, разположен на Черно море, е част от Грузия. На 30 септември в заобиколения от планински възвишения град със 70 000 жители се състоя внушителен военен парад. Но нито един грузински войник не премина в марш през Площада на свободата. Никъде не се вееше и едно грузинско знаме. Пред изгорялата бивша правителствена сграда, намираща се в центъра на града, войници маршируваха под късното лятно слънце със символи на Република Абхазия. Следваха ги танкове с абхазки флагове. Повод беше 25-ата годишнина от победата над грузински нашественици. Събитието се отбелязва като Ден на независимостта. През август 1992 г. грузински военни подразделения нагазиха в Абхазия, която не искаше да се подчини на новата грузинска държава. Интервенцията доведе до гражданска война, продължила повече от година. Загинаха хиляди, сред които и мирни граждани. И до днес само малко на брой държави са признали Република Абхазия – Русия, Никарагуа, Венецуела, Сирия и островната държава Науру. От военностратегическа точка Абхазия е руски протекторат. Абхазката армия наброява около 2200 войници, 700 от които от флота, които с малки лодки охраняват бреговата ивица. Началник-щабът на абхазката армия е руски генерал. По време на военния парад не можеше да не се забележи руският стил на обучение. Освен това руската армия разполага в Абхазия с военни бази с близо 4000 свои войници. Това военно присъствие, скрепено със споразумение между Русия и Абхазия, Грузия осъжда като “окупация”. Това не е изненадващо, тъй като Грузия продължава да има претенции към територията на Абхазия. При това населението на Абхазия нито говори грузински, нито някога е притежавало грузински паспорт. САЩ призоваха Русия да изтегли войските си от Абхазия и Южна Осетия При посещението си през август в грузинската столица Тбилиси германската канцлерка Ангела Меркел говори за “окупация”. Федералното правителство подкрепя грузинската позиция, а външното министерство в Берлин настойчиво призова германците да не пътуват до Абхазия. Заради конфликта с Грузия обаче голямото мнозинство от населението на Абхазия гледа на руското военно присъствие по-скоро като на стабилизиращ фактор. Стремежът на Грузия да се присъедини към НАТО буди загриженост в Сухуми и опасения от ново напрежение. Официално абхазкото политическо ръководство величае Русия като “съюзник и стратегически партньор”. Заяви го в словото си по време на военния парад и президентът Раул Хаджимба. Нямало път назад към колониалното минало. Грузинското господство по съветски времена, наложено от Сталин и неговата тайна служба, в Абхазия се смята за форма на колонизация. Мъж се взриви в телевизията на Абхазия Руското влияние не е само във военната област. Москва финансира над 50 на сто от бюджета на Абхазия. Иначе не би било възможно да се ремонтират училища, болници, музеи и библиотеки. Важен източник за приходи са и стотиците хиляди руски туристи годишно, които отмарят по 220-километровото крайбрежие, осеяно с палми. Рублата е официално разплащателно средство, а при всекидневното общуване руският е основен език. Въпреки това населението постоянно протестира, не искало да е марионетка на Москва. И 10 години след признаването от Москва на Република Абхазия все още нямало договор за пограничната линия, тъй като по този въпрос имало разнобой с руснаците. И ако някой смята, че руснаците не бива да разбират какво се говори, веднага преминава на абхазки, който никой чужденец не разбира. Абхазки медии, като четения двуседмичник “Ехото на Абхазия”, остро критикуват “некомпетентността” на руските държавни медии. Не пестят критика и към вътрешното положение в собствената си република. Така в “Ехото на Абхазия” думата взе и бившият външен министър и настоящ опозиционен политик Сергей Шамба. Той подложи на остра критика парламента - продължавал да бъде придатък на изпълнителната власт, вместо да я критикува. Така дори за Русия веднъж благоразположените, друг пък остри абхазци остават загадка. Повод за недоволство сред кръговете на московския крупен капитал е фактът, че Абхазия разрешава само на свои граждани да закупуват земя и парцели. Абхазки журналист заявява: Мъж се взриви в телевизията на Абхазия", "date": "2018.10.04", "title": "Абхазия: Студена война заради страната на плажовете"}
{"url": "http://clubz.bg/74006-dps_zagovori_za_pravitelstvo_na_nacionalnoto_syglasie", "text": "Покрай породилата се през изминалата седмица полемика ДПС ли ще крепи кворума на управляващите в парламента и има ли сделка с ГЕРБ, лидерът на Движението Мустафа Карадайъ гостува на Нова тв, за да обяви, че партията му няма намерение да води политика тип \"стани да седна\", но би подкрепила правителство на националното съгласие. Без значение кой управлява. От думите на Карадайъ стана ясно и че позицията на ДПС като формално опозиция предпоставяла и начина, по който депутатите ѝ ще гласуват на готвения от левицата пореден вот на недоверие - този път на тема \"здравеопазване\". Но с едно \"но\". След което обаче уточни: БСП внася вот на недоверие след седмица - без консултации \"Едно е какво се говори в зала, друго е какво се гласува\", обобщи водещият и попита дали позицията на ДПС днес остава тази изразена около миналите новогодишни празници от почетния председател на Движението Ахмед Доган: че правителството трябва да се подкрепя, защото в момента няма друга алтернатива за управление. И допълни: \"Политиката \"стани да седна\" ние не я споделяме. От Нова година насам ние се готвим за властта, включително актуализираме програмата си. В края на тази седмица ще имаме семинар за актуализацията ѝ при новите реалности в контекста на новата финансова рамка на ЕС. От тази гледна точка в  \"За да учатсвате във властта някой трябва да стане\", контрира Виктор Николаев. И получи в отговор затвърждаване на идеята за правителство на националното съгласие: От думите на лидера на ДПС стана ясно и че политика тип \"стани да седна\" за последно сме наблюдавали през 2013 година - когато на власт дойде правителството на Пламен Орешарски, подкрепено от... ДПС и свалено след 450 дни от ДПС. \"Стани да седна\", да разруша преди да знам какво ще правя… това е безотговорно, ситацията от 2013 година. Тогава наблюдавахме безотговорно поведение\", посочи Карадайъ. Корнелия Нинова: ДПС управлява ГЕРБ, а патриотите са щастливи А на въпрос, ако президентът Румен Радев в действителност основе своя партия, за каквато напоследък все по-често се говори, Карадайъ отвърна: Неизбежно бе Карадайъ да коментира и срещата на американския посланик у нас Ерик Рубин с него и с почетния председател на Движението Ахмед Доган. След тази среща, провела се в дентралата на ДПС, от партията разпространиха и снимка. Породиха се и много спекулации за какво са говорили тримата участници. Посланикът на САЩ отиде при Доган в централата на ДПС Той отказа да взима отношение по изненадващата новина, че \"историческата личност\" Доган си е купил ТЕЦ \"Варна\". Нито по това с какви пари е станала покупката предвид факта, че доскоро Доган беше активно в политиката. Корнелия Нинова: ДПС управлява ГЕРБ, а патриотите са щастливи Посланикът на САЩ отиде при Доган в централата на ДПС", "date": "2018.10.04", "title": "ДПС заговори за правителство на националното съгласие"}
{"url": "http://clubz.bg/74008-nashi_voenni_letci_shte_se_obuchavat_v_centyr_v_zadar", "text": "България ще обучава свои бойни авиационни формирования в специален център в Задар, Хърватия. Зам.-министърът на отбраната Атанас Запрянов подписа днес Меморандум за разбирателство с министрите Дамир Кръстичевич на Хърватия, Тибор Бенкьо на Унгария и Карл Ерявец на Словения, както и със заместник генералния секретар на НАТО Роуз Готемюлър. Това стана в началото на втория ден от срещата на военните министри от пакта в Брюксел. Потвърдено - НАТО ще приеме Грузия Меморандумът предвижда създаването на Многонационална програма за подготовка на авиацията за специални операции. Изграждането на центъра в Задар трябва да оптимизира разходите за обучение и подготовка на авиационните екипажи и ще унифицира подготовката съгласно стандартите на НАТО. Това обяви вчера правителството в София, което одобри меморандума. Българските военновъздушни сили ще участват с 1 военнослужещ в състава на центъра, а авиационни екипажи ще водят периодично специализирана подготовка. Тя уточни, че обектът ще се занимава изключително с обучението на екипажи, специализирани в транспортирането на спецчасти в подкрепа на мисии, където това е от първостепена необходмост. Специалните сили са доказали ефективността си при съвременните предизвикателства, смята Готемюлър. Четирите държави, подписали меморандума, имат намерение да включат по-нататък в подготовката и други държави както от НАТО, така и партньори на Алианса.", "date": "2018.10.04", "title": "Наши военни летци ще се обучават в център в Задар"}
{"url": "http://clubz.bg/73998-putin_kym_es_ne_proqvqvajte_slabost_za_severen_potok_2_kakto_nqkoga_bylgariq_za_yujen", "text": "Руският президент Владимир Путин предупреди снощи ЕС да не проявява слабост при решаването на газовите въпроси, предаде ТАСС. Не ми се иска Европа да прояви слабост и да не може да защити своето участие в проекта \"Северен поток 2\" както някога България в \"Южен поток\", каза Путин на съвместна пресконференция в Санкт Петербург с австрийския канцлер Себастиан Курц, чиято страна е ротационен председател на ЕС. Руският президент припомни печалната съдба на проекта \"Южен поток\", отбелязва ТАСС. Руският президент подчерта, че е говорил подробно по въпроса на енергиен форум в Москва. Путин постави акцент върху факта, че тази газотранспортна система е лишена от транзитни рискове. Тръмп напада Германия и ОПЕК от трибуната на ООН (ВИДЕО) Приветствам позицията на Австрия в подкрепа на изграждането на газопровода \"Северен поток 2\", каза руският президент. Австрийският канцлер даде да се разбере, че европейските партньори на проекта са заинтересовани от неговата реализация. В същото време австрийският канцлер подчерта, че \"за нас е важно да бъдат взети предвид интересите на Украйна, като важна страна транзитьор (на газ)\". Путин защити енергично планирания газопровод между Русия и Германия като икономически осъществим и изрази надежда, че европейските страни ще съумеят да удържат на натиска на Съединените щати за проваляне на проекта, отбелязва Асошиейтед прес. Агенцията припомня, че САЩ и някои държави от ЕС са против \"Северен поток 2\" с аргумента, че той ще засили енергийната зависимост на Европа от Русия. Съединените щати освен това са заинтересовани да продават повече втечнен природен газ в Европа. По-рано представители на американското правителство предупредиха, че САЩ може да наложат санкции във връзка със \"Северен поток 2\". \n\tВ тази връзка Путин подчерта, че руският газ, доставян по тръбопроводи, е значително по-евтин от американския втечнен газ.  \n\tБи било \"глупаво и прахосническо\" Европа да избере по-скъп вариант, навреждайки на своите потребители и на глобалната си конкурентоспособност, каза руският президент, цитиран от АП. Берлин: Тръмп не е прав за \"Северен поток 2\" Агенцията отбелязва, че Украйна, която е главният транзитен път за руските газови доставки за Европа, е твърдо против проекта \"Северен поток 2\", тъй като се опасява, че ще загуби ролята си за преноса на газ. Във връзка с коментара на Курц, че интересите на Украйна като ключова страна транзитьор трябва да бъдат защитени, АП припомня, че Путин по-рано е обещал да обмисли продължаване на газовия транзит през тази страна, ако тя уреди свой търговски спор с Русия за стари доставки. Москва и Киев са въвлечени в конфликт, откакто през 2014 г. проруският президент на Украйна Виктор Янукович бе свален от власт след бунт. В отговор Русия анексира украинския Кримски полуостров, а проруски сепаратисти установиха контрол над територии в Източна Украйна. \"Северен поток 2\" - геополитика или корупция? Руската газова компания Газпром и австрийската О Ем Ви (OMV) сключиха основополагащо споразумение за продажба на активи. Документът бе подписан от ръководителя на Газпром Алексей Милер и от изпълнителния директор на О Ем Ви Райнер Зеле след разговори между руския президент Владимир Путин и австрийския канцлер Себастиан Курц в Санкт Петербург, предаде ТАСС. \n\tКоментирайки сделката, Путин припомни, че след преговори във Виена през лятото двете компании са сключили споразумение за продължаване на дългосрочните договори в Австрия до 2040 г. В съобщение на руския газов гигант се казва, че окончателното споразумение за продажбата на активи се планира да бъде сключено догодина.  \n\tПрез декември 2016 г. О Ем Ви и Газпром постигнаха базово обвързващо споразумение за обмен на активи. По сделката Газпром получава 38,5 процента от норвежката дъщерна компания на О Ем Ви, О Ем Ви Норге (OMV Norge). Австрийската компания на свой ред придобива 24,98 процента от усвоените участъци под номера 4 и 5 от ачимовските залежи в Уренгойското находище в Сибир. През лятото на миналата година Газпром и О Ем Ви планираха подписването на документ за създаване на смесено дружество в рамките на обмена на активи и започването на процедура по съгласуване с норвежките власти, припомня ТАСС. Stuttgarter Zeitung: Тръмп е прав за \"Северен поток 2\" Руският президент Владимир Путин призова Европейския съюз да помогне за възстановяването на Сирия, предаде Асошиейтед прес. \n\tТова ще насърчи сирийските бежанци да се завърнат по домовете си, подчерта Путин след среща в Санкт Петербург с австрийския канцлер Себастиан Курц, чиято страна е ротационен председател на ЕС. \n\tПреди началото на конфликта преди седем години и половина Сирия наброяваше 23 милиона жители. Около половината от тях напуснаха домовете си. Близо 6 милиона избягаха в чужбина, а 6,6 милиона са вътрешно разселени, отбелязва АП. \n\tРусия помогна за обръщане на хода на сирийския конфликт в полза на президента Башар ал Асад.  \n\tПутин разкритикува нежеланието на Запада да предостави помощ за районите в Сирия, държани от Асад. Руският президент изрази задоволство, че договореното от страната му и Турция споразумение за създаване на демилитаризирана зона в северозападната сирийска провинция Идлиб се изпълнява успешно. Това прави провеждането там на военни операции от голям мащаб ненужно, отчете той. \n\tСпоред руския президент Турция успява да убеди радикалните групировки в Идлиб - последния голям район в Сирия, който не е под контрола на Асад - да се изтеглят, пише БТА. Берлин: Тръмп не е прав за \"Северен поток 2\" \"Северен поток 2\" - геополитика или корупция? Stuttgarter Zeitung: Тръмп е прав за \"Северен поток 2\"", "date": "2018.10.04", "title": "Путин към ЕС: Не проявявайте слабост за \"Северен поток 2\", както някога България за Южен"}
{"url": "http://clubz.bg/73997-spektakyl_v_london_barsa_otnovo_likuva_na_uembli", "text": "\"Тотнъм\" и \"Барселона\" направиха спектакъл с шест гола на стадион \"Уембли\" в Лондон, а за кой ли път каталунците си тръгнаха от там като победители - 4:2. Барса можеше да спечели дори по-убедително и по-рано да реши спора, но двубоят можеше да приключи и наравно. Така в група В на Шампионската лига - една от най-интересните, \"каталунците\" имат 6 точки, колкото и \"Интер\", а \"Тотнъм\" и ПСВ \"Айндховен\" са без актив. Течеше втората минута, когато Фелипе Коутиньо откри резултата. В 28-ата Иван Ракитич зрелищно удвои. В тези минути \"блаугранас\" преподаваха, макар че и \"шпорите\" застрашаваха вратата на Тер Стеген. В 52-ата минута Хари Кейн майсторски намали резултата и даде надежди на домакините. Много бързо обаче Лео Меси от третия опит - при първите два нацели греди, вкара за 3:1. Но това не бе краят. Ерик Ламела отново върна \"Тотнъм\" в играта с хубав гол в 66-ата. В тези минути мачът беше атракция, тъй като съперниците се нападаха и не отделяха голямо внимание на защитите си. Лукас Моура бе близо до това да вкара за 3:3. Все пак Барса удържа, а в 90-ата Меси материализира по-високата класа на каталунците - 4:2. Две от шампионските купи на Европа за Барса са спечелени в Храма на футбола, а тимът имат победа и над \"Арсенал\" в турнира пак там - когато \"топчиите\" домакинстваха не на своя стадион. В другия мач от групата \"Интер\" отново стигна до обрат от 0:1 до 2:1 - този път срещу ПСВ \"Айндховен\" в Холандия. В гр. А фаворитите \"Борусия\" (Дортмунд) и \"Атлетико\" (Мадрид) спечелиха лесни победи, съответно срещу \"Монако\" и \"Брюж\". А в другия голям мач на вечерта (гр. С) \"Наполи\" нанесе първо поражение в Европа на \"Ливърпул\" - 1:0 с попадение в италианския национал Лоренцо Инсиние в 90-ата минута. \"Червените\" играха очудващо пасивно и бяха наказани справедливо. \"Ливърпул\" е без победа вече в три поредни мача във всички турнири, а това прави впечатление след помитащия старт от началото на сезона. Малко по-рано днес \"Пари Сен Жермен\" не се смили над \"Цървена звезда\" - 6:1. Хеттрик вкара Неймар, а по вендъж се разписаха Единсон Кавани, Анхел ди Мария и Килиан Мбапе. Марко Марин намали в 74-ата. Очаквани са резултатите в гр. D, но там поне три отбора се борят за първите две места. \"Реал\" (Мадрид) капитулира в Москва", "date": "2018.10.04", "title": "Спектакъл в Лондон, Барса отново ликува на \"Уембли\""}
{"url": "http://clubz.bg/74005-karanikolov_ima_golqma_zaetost_biznesyt_obache_otkazva_porychki", "text": "Това заяви министърът на икономиката Емил Караниколов в ефира на бТВ тази сутрин. Според него  , а работната сила. Нанков: Не, не мога да твърдя, че има корупция в строителството. Откровен съм Според него решение на този проблем е да върнем българските малцинства от други европейски държави. Икономическият министър коментира и цената на газа, като подчерта, че тя се формира от световния пазар, не от нас. Призивът да се продава хляб без печалба - ехо от социализма Повишаването на цената на хляба пък било също тенденция на световния пазар, защото реколтата в целия свят била лоша. Наскоро вицепремиерът Красимир Каракачанов предложи производителите да продават без печалба, за да не се вдигат цените. Призивът да се продава хляб без печалба - ехо от социализма", "date": "2018.10.04", "title": "Караниколов: Има голяма заетост, бизнесът обаче отказва поръчки"}
{"url": "http://clubz.bg/74003-amazon_vdiga_sys_seriali_skorostta_v_nadprevarata_s_netflix", "text": "Amazon изстрелва поредния залп в битката с Netflix за процъфтяващия онлайн пазар на стрийминг услугите, като въвлича на своя страна Джулия Робъртс и наследници на руската династията Романови, предаде Франс прес. Американският гигант в онлайн търговията инвестира около 4,5 милиарда долара (4 милиарда евро) в стрийминг съдържание чрез услугата си Amazon Prime Video тази година. Вероятно сумата ще нарасне още, тъй като компанията се опитва да настигне инвестициите от 8 милиарда долара в тази сфера на пионера в стрийминга Netflix. Facebook Watch - конкурент на Netflix и YouTube? Част от стратегията на Amazon е съсредоточаване върху Европа, която повече разчита на традиционната телевизия, отколкото САЩ. Целта е да изгради основа от абонати, които вече достигнаха 100 милиона души в 200 страни. Целта ни е просто да открием най-добрите, привлекателни, вълнуващи предавания, каза директорката на Amazon Studios Дженифър Сейлк. Сред очакваните сериали на Амазон са сериалът на Матю Уайнър, създателят на \"Момчетата от Медисън авеню\", за наследниците на династията Романови. Джулия Робъртс пък подкрепя със звездното си присъствие 10-серийния психологически трилър \"Добри поличби\", който предстои да излезе. Amazon вече струва 1 трилион долара Това е апокалиптична приказка, която преминава през вековете и по-рано бе смятана за прекалено амбициозна и скъпа за телевизионна адаптация. Amazon се съсредоточава върху Европа не само като стратегически избор, но също така заради необходимост. Amazon обяви война на Netflix Европейският съюз наложи квота, изискваща стрийминг услугите да гарантират, че най-малко 30 процента от съдържанието им е местно. Директорът на отдела, занимаващ се с европейското съдържа на Амазон, Джорджа Браун каза, че Амазон ще запази инвестициите си на значително равнище в Европа, но не посочи конкретни цифри. Amazon вече струва 1 трилион долара Amazon обяви война на Netflix", "date": "2018.10.04", "title": "Amazon вдига със сериали скоростта в надпреварата с Netflix"}
