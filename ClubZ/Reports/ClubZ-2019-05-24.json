{"url": "https://clubz.bg/83376-osem_raneni_sled_vzriv_v_lion", "text": "Осем души бяха ранени днес следобед на пешеходна улица в Лион при взрив на пакет, в който е бил заложен експлозив, предаде Франс прес, цитирана от БТА. Местните власти съобщават официално за \"осем леко ранени\". Всички пострадали вече са настанени в болници. Френският президент Еманюел Макрон заяви в интервю, излъчвано пряко в канал на YouTube, че става дума за \"нападение\". Районът е евакуиран и отцепен от силите на реда. Мястото на експлозията намира в тясната ивица земя между реките Сона и Рона в историческия център на града, е евакуирана, съобщиха журналисти, намиращи се на мястото на инцидента.  Според полицейски източник пакетът бомба е съдържал \"винтове и болтове\" и е бил заложен пред хлебопекарна на ъгъла на две улици в центъра на града. Силите на реда твърдят, че мъж на велосипед е оставил съмнителния пакет с експлозивите. Очевидец казва, че първо се е чула една по-силна експлозия, която е последвана от една по-слаба. Гражданите са се уплашили и тръгнали да бягат към близкия площад, съобщава Нова тв. Местните власти призовават гражданите да избягват мястото на инцидента. Районът, където се разигра трагедията, е отцепен от полицията. Разследването е поето от Антитерористичната дирекция във френското вътрешно министерство.", "date": "2019.05.24", "title": "Осем ранени след взрив в Лион"}
{"url": "https://clubz.bg/83373-mojesh_da_simulirash_intelekt_no_ne_mojesh_da_simulirash_duhovnost", "text": "Двадесет и четвърти май е празникът, на който честваме делото на небесните покровители на Европа Светите братя Кирил и Методий, на просветата, науката, културата и духовността.  Днес обаче е много по-трудно да отговорим на въпроса „Каква просвета?“, отколкото преди няколко десетилетия. Сега имаме много повече възможности, но те поставят пред нас и много повече въпроси.  Преди няколко дни Националното представителство на студентските съвети беше домакин на срещата на борда на Европейския студентски съюз и беше поканило един мой приятел, бивш ректор и бивш министър на образованието и науката, да говори за бъдещето на образованието. Тогава си позволих да се пошегувам, че в краткия си доклад той може и да постави въпросите, но едва ли ще даде отговорите.  Причината е, че светът и образованието се промениха много през последните десетилетия, а промените, които предстоят, са още по-големи.  Преди 30 години написах дипломната си работа на пишеща машина, защото компютрите не бяха достъпни. Интернет беше създаден, но никой не беше чувал за него. Мобилните телефони не съществуваха, а сега смартфонът в ръката ни е много по-мощен от тогавашните компютри. Дистанционното обучение представляваше учебници и материали, изпратени по пощата. И най-смелото въображение не можеше да си представи социалните мрежи. Японски фирми се отказваха да създават изкуствен интелект поради убеждението на водещи учени, че това е принципно невъзможна задача.  Придобивките от последните 30 години не са просто технически удобства. Това са открития и изобретения, които промениха начините, по които се информираме, учим, работим, правим изследвания, събираме и съхраняваме данни, четем, слушаме музика, гледаме филми, общуваме помежду си.  Няма сфера на живота, която да не е засегната от тази революция – личният и професионалният ни живот, работата в завода и в изследователската лаборатория, средствата за комуникация и транспортните средства, стоките и услугите, туризмът, спортът и развлекателната индустрия, сигурността и опасностите пред нея и така до безкрайност.  Бъдещето на съществуващите професии е неясно. Автоматизацията, роботизацията и изкуственият интелект ще изместят човека от едни професии и ще направят излишни други. Ще възникнат нови професии, които сега не съществуват.  В тази ситуация ми се струва недалновидно желанието на някои работодатели да получат от образователната система готови работници, обучени да извършват конкретна работа. Машината, която умеят да управляват, след няколко години ще изчезне, а  много е вероятно след нея да изчезне и цялата индустрия, от която е част.  По същата причина трябва добре да обмислим и професионалното и дуалното образование, за да не оставим възпитаниците му без работа, а производството – без квалифицирани кадри.  Преди няколко години спрях на малка семейна бензиностанция в Гърция. Момичето на помпата беше на десет години и явно не знаеше какво гориво да налее. Затова се обърна към по-компетентен авторитет. „Спиро!“ – извика тя, и аз погледнах, очаквайки да видя баща ѝ или дядо ѝ. Вместо това видях 5-6 годишно момче, което караше трактор. То слезе, даде съвет на сестра си за горивото и се върна към заниманието си.  Може ли професионалното образование да научи Спирос на нещо, което не знае? Съмнявам се. А може ли да го научи на нещо, което след 20 години няма да е излязло от употреба като трактора, който караше? Със сигурност не.  Затова истинският въпрос на съвременното образование е какви знания и умения има смисъл да дадем на младите хора. Разбира се, трябва да обсъждаме как да използваме новите технологии в обучението, какви методи да прилагаме в образованието, как да изглеждат класната стая и аудиторията, учебните помагала и техническите средства, дали изобщо има смисъл да даваме знания, които могат да се добият от другаде, а и бързо остаряват, или да наблегнем повече на меките умения и способността за учене. Но все пак основният въпрос остава този: Кои са непреходните ценности и неостаряващите знания, от които  има и ще има нужда всеки човек, независимо от технологичните промени и меандрите на пазара на труда.  Ето тези въпроси още нямат решение и предизвикват по цял свят сериозен дебат на педагози, технократи, философи, футуролози, политици, родители или просто мислещи хора.  Нямам отговор и аз, но знам, че има знания и ценности, които са се запазили незасегнати от технологичния прогрес през вековете и са останали непреходни при всички предишни индустриални революции. Каквито и промени да настъпят, когато един ден живеем в умните си къщи и градове напълно задоволени и с много свободно време, ще ни вълнуват същите духовни въпроси, каквито са вълнували и древните народи, и поданиците на средновековните империи, и пътешествениците, открили Новия свят, и местното население, което са заварили.  Това са въпроси, които вълнуват и образования елит в мегаполиса, и непросветения овчар в планината; и здравия, и болния; и честния, и крадеца. Но това са въпроси, на които изкуственият интелект няма да даде отговор. Сигурен съм, че изкуственият интелект скоро ще се научи да отсява истинските от фалшивите новини, но никога няма да съумее да открие истински ценното за човека в морето от информация.  Можеш да симулираш интелект, но не можеш да симулираш духовност.  Затова днешният празник е толкова обичан и ценен – всички усещаме дълбоко в себе си, че културата и духовността са най-човешкото – това, което никой не може да ни даде наготово или да ни отнеме насила.  Честит празник на славянската писменост, на българската просвета и култура, на знанието и духовността! Нека всеки ден да е празник на духа и на човешкото в нас, на красивото и възвишеното, на вярата в доброто и на любовта между хората!  ----", "date": "2019.05.24", "title": "Можеш да симулираш интелект, но не можеш да симулираш духовност"}
{"url": "https://clubz.bg/83348-honkong_shte_moje_da_ekstradira_disidenti_kym_kitaj", "text": "Предложеният закон за екстрадиция в Хонконг предизвика критики не само в Законодателният съвет на бившата британска колония, в който имаше насилствени сблъсъци между проправителствени и продемократични депутати, но и от международната общност. Защо? Хонконг си има нов управник - първата жена Територията остава един от основните търговски центрове в Азия, докато летището ѝ е едно от най-натоварените откъм международни полети на континента.  Критиците на законопроекта се опасяват, че той позволява на Пекин да представи фалшиви обвинения и да прибере в Китай всеки, който стъпи в Хонконг. Няма значение дали става въпрос за обикновен жител или за изпълнителния директор на транснационална компания, който преминава през територията.  Не е случайно, че виждаме някои от най-големите протести в Хонконг от години насам. Ако т. нар. Бежански акт бъде одобрен, то екстрадицията на хора ще бъде отворена не само към Китай, а към всяка страна по света, с която територията няма подписано формално споразумение. Към този момент Хонконг има дългосрочни договори за екстрадиция с 20 страни, сред които САЩ и Обединеното кралство. 2017 г.: Край на независимостта на Хонконг Поради съществуващата рамка \"Една държава, две системи\" между територията и Китай, благодарение на която Хонконг бе присъединен към комунистическата страна през 1997 г., няма подписано подобно споразумение с Пекин. Тогава на бившата британска колония бяха обещани граждански свободи и   за 50 години. Юридическата независимост е въплътена в това споразумение. Правителството предложи законопроекта, след като гражданинът на Хонконг Тон-Кай Чан призна, че е убил бременната си приятелка в Тайван, преди да избяга към територията. В момента лежи в местен затвор за други престъпления. Официални представители на администрацията обявиха, че трябва да приемат законопроекта, тъй като Чан може да бъде пуснат на свобода още през октомври. Обясненията им звучат странно, тъй като властите на Тайван заявиха, че не са подали молба за екстрадицията на престъпника.  Съгласно предложения законопроект, молбата за екстрадиция ще бъде разгледана от съдилищата, но \"главният изпълнител\" (така се нарича лидерът на територията) ще има последната дума. Хонконг е под напрежение - Пекин заплашва с \"невъобразими последствия\" Властите в Хонконг подчертаха, че човешките права и процедурните бариери ще бъдат запазени - ще има защита срещу прилагането на смъртната присъда и няма да се екстрадират заподозрени по политически нарушения. Правителството обеща, че   правото на жалба и съдебното разследване. Опозиционните партии посочват, че главният изпълнител ще се чувства задължен да одобрява молбите за екстрадиция на Китай, защото той или тя е избиран от контролираната от Пекин избирателна комисия. Те допълват, че в Основния закон (Конституцията на Хонконг) е записано, че главният изпълнител е  пред Пекин. Според Асоциацията на адвокатите в Хонконг съдилищата ще разполагат с  , като също е посочвала, че законопроектът не издига достатъчно бариери пред нарушаването на правата на човека. Бизнесмени, юристи, медии и групи, занимаващи се с опазването на човешките права, се страхуват, че със закона може да се злоупотребява, като се позволява на Пекин да залавя бежанци по политически или икономически причини. Множество организации като \"Амнести Интернешънъл\" са изразявали загриженост относно съдебната система в Китай. Те посочват необоснованото задържане, измъчванията и сериозните нарушения на правото на справедлив съдебен процес. Те също не вярват на способностите на територията да действа независимо от Пекин след скорошното безпрецедентно решение да се забрани сепаратистката Национална партия на Хонконг. Американско-китайската комисия по въпросите на икономиката и сигурността, която отправя предложения към Вашингтон по отношение на икономическите взаимоотношения с Китай, предупреди, че новият закон може  .  Тя добави, че актът може да позволи на Пекин да подлага на натиск Хонконг да екстрадира на базата на   американските граждани, които живеят на територията или преминават през нея. Китай легализира трудовите лагери  ЕС, Великобритания и Канада също са изразявали сериозни резерви относно законопроекта, докато Международната търговска камара на Хонгонг обясни, че обвиненията може да накарат компаниите да спрат да избират града за свое регионално седалище. Службата за връзки с Пекин в Хонконг обяви миналата седмица, че има   от договор за екстрадиция. Съобщението също обяснява, че повече от 260 заподозрени са били трансферирани от Китай в територията след 1997 г., но че по обратният начин не е бил изпратен нито един обвинен. Правителството в Хонконг обяви в понеделник, че ще прескочи обикновената процедура по разглеждане на законопроекта, по време на която законодателите имат правото да предлагат промени по всяка една клауза. Вместо това ще се премине към директно гласуване в Законодателният съвет. Не е обявена дата за окончателния вот, но правителството се надява, че Съветът, който е съставен предимно от контролирани от Пекин народни представители, ще приеме законопроекта до юли. ---- 2017 г.: Край на независимостта на Хонконг Хонконг е под напрежение - Пекин заплашва с \"невъобразими последствия\" Китай легализира трудовите лагери ", "date": "2019.05.24", "title": "Хонконг ще може да екстрадира дисиденти към Китай"}
{"url": "https://clubz.bg/83365-djerymi_korbin_mej_vze_pravilnoto_reshenie", "text": "В първа реакция веднага след изявлението на британската премиерка Тереза Мей, че ще подаде оставка на 7 юни, лидерът на опозиционната Лейбъристка партия   каза, че тя е взела правилно решение, предаде Ройтерс, цитирана от БТА. Тереза Мей се оттегля на 7 юни Той подчерта, че нейната разединена партия не е в състояние да управлява страната и настоя за провеждане на нови парламентарни избори. Лидерът на новосъздадената Партия на Брекзита  обясни неуспеха на Мей да намери изход от създалата се ситуация с излизането на страната от ЕС с това, че тя не е отчела правилно настроенията в страната и в собствената си партия. Министърката по пенсионните въпроси   каза, че \"Брекзит е процес и е необходим компромис, за да бъде прието споразумение за развода, което да работи за всички\". Тя призова за обединение на редиците на консерваторите, за да се постигне успех \"в следващата фаза на славната история на нашата партия\". Консервативната депутатка   също посочи, че бъдещият лидер на Консервативната партия трябва отново да я сплоти и да осигури реално лидерство и политическа посока. Според нея новият партиен лидер трябва веднага да потърси подобряване на условията в споразумението за излизане от ЕС. Джонсън е фаворит за поста на Мей Според лейбъристкия депутат   оставката на Мей няма да промени парламентарната аритметика. Той отбеляза, че не е налице мнозинство за свикване на предсрочни избори, няма мнозинство за компромис, няма мнозинство и за напускане на ЕС. , директор на Конфедерацията на британската индустрия, похвали усилията на Тереза Мей да осигури такова споразумение за Брекзит, което да защитава икономиката на Великобритания и изрази мнение, че тя се оттегля с уважението на бизнес средите. Нейната оставка обаче трябва да бъде катализатор на промяна, защото \"не може да има план за Великобритания без ясен план за Брекзит\". Джонсън е фаворит за поста на Мей", "date": "2019.05.24", "title": "Джеръми Корбин: Мей взе правилното решение"}
{"url": "https://clubz.bg/83358-eto_kakvo_kazvat_sociolozite_sega", "text": "Седем социологически агенции - \"Тренд\", \"Маркет линкс\", \"Галъп интърнешънъл\", \"Алфа рисърч\", \"Медиана\", \"Екзакта\" и \"Афис\" - представиха в сряда и четвъртък резултатите от последните си изследвания преди евровота на 26 май. Помним ли какво казваха социолозите през 2014 г.? Към момента само едно нещо изглежда сигурно, поне според данните от проучванията - третото място на ДПС. Затова са единодушни всички. И дотук. Но заради многото неясноти повечето социолози се въздържат от прогноза за разпределението на мандатите в европарламента. Дни преди изборите изглежда, че ГЕРБ си връща преднината пред БСП - макар и минимална. Първа позиция за управляващата партия отреждат всички с изключение на \"Афис\". Агенцията на Юлий Асланов (член на Националния съвет на БСП) поддържа линия, в която соцпартията макар и с разлика от малко над 1% и в рамките на статистическата грешка е пред ГЕРБ.  Според \"Афис\" БСП си остава пред ГЕРБ с малко над 1% Формулировката на \"Галъп интърнешънъл\" за първо-второ място на евровота е доста широка: \"БСП с потенциален вот между 28 и 32% и ГЕРБ с потенциален вот между 27 и 31% от действителните гласове\". Според \"Галъп интърнешънъл\" ВМРО преминава бариерата с 6 на сто Изглежда, че ГЕРБ започва да преодолява кризата, в която изпадна около \"Апартаментгейт\". В разгара на официалната предизборна кампания повечето социологически агенции отчетоха, че управляващата партия отстъпва първата позиция и и има отлив на подкрепа от периферията ѝ. Същевременно обаче щетите от скандала с имотите на властта не доведе до ръст на резултата за БСП. В края на кампанията ГЕРБ обаче полека започва да възстановява позициите си, отчитат социолозите - дали заради медийното затъмняване на участието на зам.-шефа на партията и председател на предизборния щаб Цветан Цветанов (централен участник в имотния скандал), дали заради свръхактивността на премиера Бойко Борисов (който според ЦИК не води предизборна кампания), заради каскадните оставки, заради неубедителността на БСП или заради късата обществена памет, но загубата на доверие намалява. Най-голяма разлика в полза на ГЕРБ измерват от \"Екзакта\" - 5 на сто. \"Алфа рисърч\" отчита - 4,5% в плюс за управляващата партия. \"Екзакта\" прогнозира победа с над 5% на ГЕРБ пред БСП \"Алфа рисърч\": ГЕРБ поведе пред БСП с 4.5% \"Тренд\" и \"Маркет линкс\" (1-2%), както и \"Медиана\" (въпреки че агенцията дълго отчиташе водачество на соцпартията) дават по-малки амплитуди. \"Тренд\": ГЕРБ се възстановява  - има минимална преднина пред БСП от 1,1% \"Маркет линкс\": ГЕРБ води пред БСП с 2% И \"Медиана\" даде преднина на ГЕРБ пред БСП Към момента по-скоро да и по-скоро ВМРО. Повечето социологически агенции отреждат четвъртото място за формацията, но с известна уклончивост доколко партията на Красимир Каракачанов ще успее да се справи с бариерата от 5,88%. Засега най-благоприятни за ВМРО изглеждат данните на \"Екзакта\". Според агенцията ГЕРБ ще спечели 32,4% от гласовете и ще има 7 евродепутати, а БСП с 27,3% ще има 6 места. Следват ДПС с 13,3%  и 3 мандата и ВМРО-БНД с 6,5% и един мандат. В полза на ВМРО са и данните на \"Галъп интърнъшънъл\" и \"Алфа рисърч\" - с около 6 на сто партията прескача прага за Европейския парламент. Според \"Тренд\" партията, чийто водач на листа е Ангел Джамбазки, запазва четвъртата позиция, точно на ръба на бариерата, за да изпрати депутат в Европейския парламент (5,8%). От \"Маркет линкс\" дават 5,7 на сто. Най-драстичен е резултатът според \"Афис\". Данните на агенцията сочат, че \"Воля\" не само изпреварва ВМРО, но с 5,9 на сто е на ръба и по-скоро ще има евродепутат. В полза на \"Воля\", но в по-умерени граници, са и данните на \"Медиана\" от последното ѝ изследване. Партията, чийто лидер Веселин Марешки напоследък преследва предизборно избирателите до степен, в която на някои от тях вече им се иска да си извадят ограничителна заповед, е с 5,1 на сто и не изгубени шансове за евродепутат. ВМРО обаче е по-близо до бариерата с 5,6 на сто, според данните на агенцията на Кольо Колев.  „Воля“ успява да покачи своя резултат в рамките на кампанията, но до 4,8% от гласуващите, отчитат от \"Тренд\". Извън парламента остава  партията и според \"Екзакта\" с 4,5%. \"Маркет линкс\" обаче доста обезкуражава амбициите на Марешки - 2,9 на сто. \"Свои шансове да са над чертата имат също „Воля“, която разви мащабна кампания, а и \"Демократична България\", подхождат компромисно от \"Галъп интърнешънъл\". \"Алфа рисърч\" отчита 4,2%. \"Маркет линкс\" - 4,7% и незагубени шансове за Европейския парламент. \"Екзакта\" дава 4,3%. \"Обединението „Демократична България“ не успява да реализира ръст в последните месеци и остава с 4,2% подкрепа сред гласуващите и с малки шансове да изпрати евродепутат\", коментират от \"Тренд\". За \"Медиана\" обаче след \"Воля\" са \"Коалиция за България\" с 3,6%, \"Атака\" с 3,5% и едва след това с по 2,6 на сто са Патриоти за Валери Симеонов и \"Демократична България\". И според \"Афис\" и \"Коалиция за България\", и \"Атака\" изпреварват \"Демократична България\". \"Коалиция за България\" (АБВ и сие, които умело измъкнаха добре познатото име, което БСП ползваше години наред), явно взема гласове от соцпартията заради объркването, но въпреки това резултатите, които получава от някои от социологическите агенции изглеждат пресилено амбициозни. Според \"Афис\" БСП си остава пред ГЕРБ с малко над 1% Според \"Галъп интърнешънъл\" ВМРО преминава бариерата с 6 на сто \"Екзакта\" прогнозира победа с над 5% на ГЕРБ пред БСП \"Алфа рисърч\": ГЕРБ поведе пред БСП с 4.5% \"Тренд\": ГЕРБ се възстановява  - има минимална преднина пред БСП от 1,1% \"Маркет линкс\": ГЕРБ води пред БСП с 2% И \"Медиана\" даде преднина на ГЕРБ пред БСП", "date": "2019.05.24", "title": "Ето какво казват социолозите сега"}
{"url": "https://clubz.bg/83364-harvi_uajnstijn_predloji_44_mln_obezshtetenie_na_jertvite_si", "text": "Американският продуцент Харви Уайнстийн, обвинен в изнасилвания и сексуални посегателства, е предложил да изплати 44 милиона долара компенсации на потърпевшите и на кредиторите, които водеха дела с неговата продуцентска компания, предадоха световните агенции, цитирани от БТА. Нови обвинения срещу Харви Уайнстийн Той е предложил 30 милиона долара обезщетение на пострадалите от него жени, на кредиторите, на бившите членове на ръководството и сътрудниците на неговата банкрутирала \"Уайнстийн къмпани\". Ардженто в Кан: Тук ме изнасили Харви, тук бе неговото ловно поле Други 14 милиона долара продуцентът може да изплати за съдебна издръжка на помощници и негови подчинени, които са ответници по различни съдебни разбирателства. Но предложението за обезщетения не отменя съдебния процес срещу продуцента, който ще започне през месец юни и ще протече при закрити за пресата врати. На заседанието съдът ще трябва да разгледа въпроса дали да бъдат изслушани и показанията на потърпевши жени, които досега не са подавали искове срещу Уайнстийн. Адвокатът на Харви Уайнстийн се отказа от него Ардженто в Кан: Тук ме изнасили Харви, тук бе неговото ловно поле Адвокатът на Харви Уайнстийн се отказа от него", "date": "2019.05.24", "title": "Харви Уайнстийн предложи $ 44 млн. обезщетение на жертвите си"}
{"url": "https://clubz.bg/83368-film_s_13_minuti_oralen_seks_shokira_kan", "text": "Шокирани зрители от откровено порнографска сцена напуснаха прожекцията на филма на френския режисьор Абделатиф Кешиш \"Мектуб, моя любов: Интермецо\", предаде Франс прес, цитирана от БТА. Скандалната лента е най-дългата, включена в конкурсната програма и е с продължителност 3 часа и 28 минути. Три четвърти от филма е ситуиран в нощни барове. В една от сцените, предизвикала напускането на зрители, бе показан 13-минутен орален секс, практикуван върху главната героиня Офели. Преди края на прожекцията залата напусна и изпълнителката на главната роля Офели Бо. А след края на лентата и самият режисьор си тръгна набързо, като каза на микрофона: Шест години след като бе удостоен със \"Златната палма\" за \"Животът на Адел\" и полемиките, свързани с кинотворбата, Абделатиф Кешиш отново шокира. Но сексулните забежки не са изненадващи в творчеството на режисьора. Зрителите още помнят дългата и реалистична любовна сцена в \"Живота на Адел\" и тази в другата негова творба - \"Мектуб, моя любов\", първата част на представеното в четвъртък нейно продължение на кинофестивала в Кан.", "date": "2019.05.24", "title": "Филм с 13 минути орален секс шокира Кан"}
{"url": "https://clubz.bg/83372-borisov_lesno_im_e_na_socialistite_da_kajat_%E2%80%9Ebezplatno%E2%80%9C_ama_vsichko_se_plashta", "text": "Това коментира премиерът Бойко Борисов днес пред журналисти в Мюнхен след срещата си с министър-председателя на Свободната държава Бавария Маркус Зьодер. И продължи: Борисов обобщи работното си посещение, като обясни, че през септември ще доведе представители на „всички заводи, които са в машиностроенето, електрониката, индустрията, да им дадем 30-40 секунди видеопрезентации пред целия немски бизнес,  , така че да съединим икономиките максимално на Бавария и България.“ Премиерът даде заявка и да привлече обратно в България част от 90 000 българи, които работят в Бавария, като разберат, че заплатите у нас са подобни на немските, а в същото време ще са си при близките у дома. После обобщи, че „те си ни харесват обичат, знаят, че сме най-стабилната държава на Изток, спор няма, дисциплинирана. Мога да ви говоря един час.“ На журналистически въпрос: „Значи може да се каже от Бавария, че в България вече си намигаме с автомобилната германска индустрия?“, министър-председателят сякаш се засегна: Помолен да коментира обявяването на датата за оставка на Тереза Мей, Борисов отговори: Премиерът коментира и победата на холандската Партия на труда, водена от Ханс Тимерманс, който е и кандидат на левицата за председател на ЕК: Борисов обясни още, че другата седмица започват консултации между европейските лидери за следващите позиии в ЕС. Той беше сред основните говорители на събитието в Мюнхен, наред с председателя на ЕНП Жозеф Дол, германския канцлер Ангела Меркел, хърватския премиер Андрей Пленкович и водещия кандидат на ЕНП Манфред Вебер.", "date": "2019.05.24", "title": "Борисов: Лесно им е на социалистите да кажат „безплатно“, ама всичко се плаща"}
{"url": "https://clubz.bg/83369-makron_hvali_smelostta_na_mej_merkel_uvajava_reshenieto_%D1%9D", "text": "След като Тереза Мей обяви днес датата на оставката си, Европейската комисия заяви, че ще уважава новия британски премиер, но нищо няма да се промени по отношение на приетата от Европейския съвет позиция за споразумението за излизане на Великобритания от ЕС, предаде Франс прес, цитирана от БТА. Тереза Мей се оттегля на 7 юни Френският президент Еманюел Макрон похвали \"смелата работа\" на Тереза Мей, след днешното ѝ изявление, предадоха Асошиейтед прес и Ройтерс. Той е изпратил на Мей лично послание, в което изказал своята подкрепа и признателност, посочва Елисейският дворец. Ангела Меркел изрази уважение към решението на Мей да се оттегли и каза, че ще продължи да работи в тясно сътрудничество с нейния приемник за организиран Брекзит. Холандският премиер Марк Рюте каза, че е разговарял с Тереза Мей и е изразил пред нея своята благодарност и уважение. Ирландският премиер Лио Варадкар изтъкна принципността на Мей като премиер. Той пожела на Мей успехи в бъдеще и изрази готовност да работи с приемника ѝ. Джеръми Корбин: Мей взе правилното решение Ирландският външен министър Саймън Ковни каза, че Европейският съюз няма да предложи по-добра сделка за Брекзит на следващия британски премиер. Ковни, който изигра ключова роля в постигнатото от Мей споразумение с ЕС, подчерта, че смяната на премиера ще постави Ирландия пред огромни предизвикателства. Мадрид смята предотвратяването на Брекзит без сделка за почти невъзможно след оставката на Мей. Москва определи мандата на Тереза Мей като \"много сложен период\" за отношенията между Великобритания и Русия, и отбеляза, че следи внимателно ситуацията след оставката ѝ. Джеръми Корбин: Мей взе правилното решение", "date": "2019.05.24", "title": "Макрон хвали смелостта на Мей, Меркел уважава решението ѝ"}
{"url": "https://clubz.bg/83366-huawei_moje_da_ostane_i_bez_sd_karti", "text": "Китайската компания Huawei понесе пореден удар след американските санкции срещу нея тази седмица. Браншовата организация SD Association на производителите на най-популярните карти памет извади компанията от списъка си с партньори, съобщи Engadget. Това означава, че бъдещите смартфони на компанията може да нямат слот за microSD карта. Тази седмица Google се принуди да отнеме лиценза на Huawei за операционната система Android, което няма да има преки последствия за досегашните клиенти, но означава, че бъдещите смартфони на компанията няма да идват с достъп до Google Play Store и приложенията и продуктите на компанията. От Huawei пък обявиха, че готвят своя мултиплатформена операционна система. Huawei планира смяна на Android с Hongmeng Китайският гигант има отговор и на тази атака - още миналата година той представи нова NM карта-памет, която вече се продава и има свой слот в някои от смартфоните на компанията. Дали обаче тя ще пробие на пазара и ще стане конкурент на SD стандартът е съмнително. Засега NM картите са трудни за намиране и по-скъпи, така че Huawei трябва бързо да увеличи производството и да свали цената. Липсата на SD карта няма да е проблем за флагманите на компанията - миналогодишният P20 Pro въобще няма такава. Причината е, че телефоните обикновено имат между 128 и 512 гигабайта вътрешна памет и малко потребители се нуждаят от повече. Бюджетните устройства и тези от среден клас ще бъдат засегнати. Huawei ще прави отчасти 5G във Великобритания, сочи изтекла информация Според САЩ китайската компания е оставила пробойни в мрежовата си техника, която може да бъде употребявана от китайските власти за шпионаж. Първоначално санкциите за Huawei засягаха само мрежовото им оборудване, особено това за новите 5G инфраструктури, на които компанията е водещ производител. После обаче американският президент Доналд Тръмп разшири санкциите. Според някои анализатори мерките срещу Huawei са само част от търговската война между САЩ и Китай и ще бъдат премахнати след успешно разрешаване на конфликта. Според други, това е начало на различна търговска политика от страна на САЩ и по всяка вероятност успехът на Huawei на Запад през последните години ще бъде една от първите ѝ жертви. Huawei ще прави отчасти 5G във Великобритания, сочи изтекла информация", "date": "2019.05.24", "title": "Huawei може да остане и без SD карти"}
{"url": "https://clubz.bg/83370-zoran_zaev_otnosheniqta_s_bylgariq_nikoga_ne_sa_bili_po_dobri", "text": "Това каза македонският премиер Зоран Заев в интервю за МКД, цитирано от БГНЕС. Според него интеграцията в региона достигнала кулминацията си с договора между България и Северна Македония. Според него “българските инвестиции са добре дошли в родината му”. По отношение на промените в правителството премиерът е категоричен, че гражданите са изпратили много ясно послание за промяна. На въпроса “дали е заложник на коалиционни си партньор” Зоран Заев казва следното: „Не съм ничий заложник. Ако държавата бъде заложник, може да има избори. Друг път няма. Ако не се договорим по тези въпроси, ако няма възможност за друго мнозинство, тогава отиваме на избори. При всички положения посланията на гражданите са ясни. Никой до момента не е казал, че това не трябва да се случи. Добре е , че имахме подобно послание от гражданите по време на председателските избори”.", "date": "2019.05.24", "title": "Зоран Заев: Отношенията с България никога не са били по-добри"}
{"url": "https://clubz.bg/83374-koj_shte_nasledi_mario_dragi_nachelo_na_evropejskata_centralna_banka", "text": "Шестима са фаворитите да сменят в края на октомври италианеца Марио Драги на поста президент на Европейската централна банка (ЕЦБ). Тази надпревара, която е много открита, ще бъде основната тема на дискусиите, които би трябвало да започнат на 28 май в Брюксел, на двудневната среща на високо равнище след европейските избори, информира Франс прес, цитирана от БТА. Президентът на федералната банка на Германия, неотдавна преизбран за втори осемгодишен мандат, има стабилен опит като централен банкер. Имиджът му обаче бе силно засегнат от острото му противопоставяне на редица приоритетни мерки, взети при управлението на Драги, сред които е и програмата, позволила през 2012 година да бъде овладяна кризата на суверенния дълг в еврозоната, а след това и мащабното изкупуване на дългови книжа, изпълнявана от 2015 до 2018 година. Злите езици твърдят още, че Германия вече е заемала президентския пост на ЕЦБ, поне духовно, когато французинът Жан-Клод Трише води от 2003 до 2011 година праволинейна парична политика, която Вайдман не би отхвърлил. Пак ли французин? Управителят на Банк дьо Франс Франсоа Вилроа дьо Гало, заел поста през 2015 година по предложение на бившия президент Франсоа Оланд, е за по-гъвкава и по-прагматична парична политика, съвместима с философията на Марио Драги. Влязъл в управителния съвет на ЕЦБ през 2011 година, любимецът на пазарите и на специалистите по парична политика, изпълняваше роля на министър на външните работи на банката, разгръщайки таланта си на оратор и финеса си да анализира в безброй публични прояви. Управляващият директор на Международния валутен фонд напразно заяви с твърд тон, че тя не е кандидат за никаква европейска служба. Името й редовно се споменава, когато става дума за евентуални кандидати за президентския пост на ЕЦБ. Този финландски социалдемократ, бивш еврокомисар по бюджета, а след това и отговарящ за компаниите, член на управителния съвет на ЕЦБ от 2004-а до 2018 година, си е създал образ на лидер с независимо мнение. На 67 години, този бегач на дълги разстояние е описван като човек от мрежата с профил на държавник, а това би го направило добър компромисен кандидат. Кризата на еврото сближи неговите позиции по паричната политика с отстояваните от Марио Драги. Вторият финландец в надпреварата има скромен опит като централен банкер, защото оглави банката на Финландия едва през юли миналата година. Само че този голям футболен запалянко, който е играел на младини на високо равнище, често е участвал в заседания на управителния съвет на ЕЦБ като наблюдател, когато бе еврокомисар по икономическите въпроси и по-специално по време на дълговата криза. През март, представяйки се като очевиден кандидат за поста, той настоя за дълбоко реформиране на стратегията на паричната политика на ЕЦБ. Оли Рен се мотивира с факта, че след финансовата криза условията коренно са се променили.", "date": "2019.05.24", "title": "Кой ще наследи Марио Драги начело на Европейската централна банка"}
{"url": "https://clubz.bg/83331-syvremennata_bylgarska_proza_%E2%80%93_mejdu_senzaciqta_i_kachestvoto", "text": "24 май е не само ден на славянската писменост и българската просвета, но и празник на българското книжовно слово. Това е причината през изминалите няколко години редом със статиите, които хвалят делото на светите братя Кирил и Методий, да се публикуват различни класации, показващи състоянието на съвременната българска художествена проза. Често тези селекции включват разнообразни автори – от литературни класици като Иван Вазов до съвременни български писатели. Това е причината те да се възприемат като коректив за състоянието на съвременното българско книгоиздаване и съвременната художествена проза. До каква степен обаче тези селекции могат да се възприемат като достоверен източник на информация?   Съвременните селекции за най-продавани книги често трябва да бъдат придружени с инструкции за четене. Причината за това е, че голяма част от тях се правят от самите издателства. Това неизбежно води до реклама на тяхната собствена издателска продукция и умишлено пренебрежение към изданията на конкурентните издателства. Най-ярък пример в това отношение са селекциите на „Сиела” и „Хермес”. Въпреки че в тези класации присъстват произведения, издадени и от други издателски къщи, винаги преобладават изданията на самите издателства. Те се описват като произведения с най-големи продажби, които предизвикват масов читателски интерес. Това е скрита реклама и съзнателно подвеждане на читателската аудитория.  Това е причината през изминалите години големите книжарски вериги да излязат със своя алтернатива на класациите за най-продавани книги. В тях се отчитат продажбите на изданията на база на данни, получени от търговските им обекти. Въпреки че при тези селекции отново съществува възможност за манипулация, чрез тях се представя реална картина на българското книгоиздаване. През последните 5 години една от най-популярните класации за най-продавани книги е на книжарска верига „Хеликон”. В нея за първи път започва да се наблюдава възхода на съвременната българска художествена проза. В действителност българският роман и разказ печелят все повече почитатели и се превръщат в предпочитан литературен жанр от страна на издателствата. Това се дължи на промяната в издателската политика и появата на нови автори. Въпреки това съвременната българска художествена проза се комерсиализира и днес е на границата между масовото и качественото съдържание. Това се забелязва най-ясно от началото на 2019 година. Последните 10 години има развитие в областта на съвременната художествена литература. Нови български автори се налагат на книжния пазар, експериментирайки в различни литературни жанрове и стилове. С редки изключения тези писатели се издават от големите български издателства. В същото време родните издателства сякаш се стремят да реабилитират позициите на съвременната българска художествена проза. Тези издателски процеси са описани от проф. Алберт Бенбасат, преподавател по книгоиздаване в Софийския университет. В свое интервю за вестник „К” той споделя следното: Ерозията в българското литературно поле е очевидна в класациите за най-продавани книги. От началото на 2019 година сред най-продаваните български издания в класацията на „Хеликон” са: „Живот в скалите” на Мария Лалева, „Жажда” на Захари Карабашлиев, „Преселението” на Боян Биолчев, „Зелените очи на вятъра” и „Кръв от къртица” на Здравка Евтимова, „Задругата” на Добри Божилов, „Сливовиц” на Катерина Хапсали, „Завист” на Венета Райкова и „Чудовището” на Владимир Зарев. Един поглед към селекцията е достатъчен, за да се установи, че съвременната българска проза се „плъзга” по бръснача на масовата и високохудожествената литература. Доказателство за това е, че сред най-продаваните книги се подреждат имената на комерсиални автори като Мария Лалева и Венета Райкова със стойностни писатели от ранга на Здравка Евтимова и Владимир Зарев. Още по-сензационно е, че изданията на Лалева и Райкова се задържат в класацията значително по-дълъг период от време в сравнение с останалите.  Българската художествена проза притежава всички необходими качества, за да се превърне в конкурентоспособна на преводната чуждестранна литература. През последните години се оформи голям контингент от талантливи писатели, които извеждат българската литература на високо професионално ниво и я правят разпознаваема в международните литературни среди. Най-яркият пример за подобен автор е Георги Господинов. Успоредно с това протича процес на комерсиализация на изданията с цел по-голяма печалба за издателствата. Така се стига до появата на произведения, които не се отличават с художествени качества, но привличат интереса на масовия читател. Пример в това отношение е Венета Райкова. Издателствата трябва да получават печалба и възприемането на книгата като стока е неделима част от съвременната им политика. „Наводняването” на книжния пазар с всевъзможни български автори обаче може да има обратен ефект. Липсата на художествени качества у някои произведения може по-скоро да отблъсне читателя, отколкото да го привлече. Друг важен аспект е, че независимо от пазарните си интереси, издателствата трябва да полагат усилия за изграждането на стойностен литературен вкус сред аудиторията. Само чрез прилагането на по-внимателни политики на подбор на заглавията, в класациите за най-продавани книги ще преобладават произведения с големи литературни качества. -----", "date": "2019.05.24", "title": "Съвременната българска проза –  между сензацията и качеството"}
{"url": "https://clubz.bg/83281-uchitelqt_e_mejdu_chuka_i_nakovalnqta", "text": "Първо, учителите са най-голямата професионална гилдия. Не е случайно, че по време на избори стават толкова интересни. Българският учител е много тревожен, и то защото постоянно нещо ново му се вменява: стратегията за възпитанието, патриотичност, национални ценности. Преди това го карахме в часовете на класа да обяснява на децата за тероризъм и контратероризъм, какво да се прави, ако се открие бомба. С новия закон беше увеличена с геометрична прогресия и бюрократичната тежест на българския учител – попълва всякакви неща и отчети. Имаме и социален упадък на всички структури на обществото – като се започне от семейството и се разшири до липса на социални работници и лекари в малките населени места. И учителят се превръща в център на общността – училището трябва да поеме всичко. Дори и в онези мобилни екипи, които трябваше да връщат децата в училище, най-голямата отговорност беше вменена на учителите. В такава среда оцелява българският учител.  Ние всички имаме представа от учителската професия. От лекарската май толкова не разбираме. От професията на нотариусите и адвокатите също. Но всеки един от нас е бил поне 12 години в училище или поне е хубаво да е бил. И си представяме, че е много лесно – като кучето пред касапницата: „Щом съм го виждал, значи е лесно!“ Затова учителят е подложен на натиск – всеки му дава акъл. Не знам дали има друга професия, каквато е учителската, толкова често да се проверява – вътрешен контрол, обществени съвети и родителски общности, учениците записват по време на час. Ето в тази не само тревожна, но и враждебна невротизираща среда трябва да работи българският учител. И в същото време през последните десет години това е най-най-най-обучаваният човек в държавата. Постоянно е на европейски програми, вътрешна квалификация, непрекъснато се набират някакви обучителни кредити. Тези хора непрекъснато минават през разни обучения, без да е ясно от какво точно има нужда организацията – в предучилищните заведния, в началните и в средните училища, в професионалните гимназии. Днешният учител трябва да се превърне в онова устройство, в което трябва да превърне аналоговият сигнал в дигитален. И обратното. Това е трансмисия между децата, които са се родили в дигиталния свят, и реалния, аналоговия. Едно разкрачено положение между тези две паралелни действителности, което води до професионална шизофрения. Преди години говорехме за психотестове за учителите, което е показателно, че професионалната виктимизация е изключително голяма. Учителят е между чука и наковалнята. От една страна, свръхизискващи родители, които имат възпитателни, образователни, интелектуални, емоционални изисквания. Ако може учителите да дават и джобни. И от друга страна, незаинтересовани деца, на които им е скучно вече в класната стая. Те откриват отговорите си в YouTube, в Wikipedia, във Facebook, те нямат нужда да четат учебници, не могат и да четат критично.  Учителите работят в дефицитно време – 40 минути не стигат за нищо. Ако работим в ресторант, продуктът ни се вижда след един час. Тук можеш по-бързо да се актуализираш – да добавиш мазнина, сол, подправки. Докато резултатът на учителската професия е много изнесен във времето и това води до несигурност. Не можеш да предскажеш бъдещето. В края на срока можеш да видиш резултата, който си постигнал с децата, което те кара да се почувстваш удовлетворен. Най-често това се случва на национално зрелостно оценяване.  Тази професия е свързана със страшно много часове стоене на крака. Има огромен шум – само който не е бил в големите междучасия, не знае как след това ухото ти отказва. Работата на училителя не започва само с влизането му в клас – има подготовка, проверка на контролни, попълване на дневници, консултации. В 21 часа вечерта се появяват родители, които решават да се правят на отговорни и звънят на класния ръководител. А е важно, за да няма напрежение, да знаем къде е границата между професионалното и личното. Много често учители ми казват с носталгия, че преди е имало много повече дисциплина в училище. Като под дисциплина те разбират авторитет към учителя. Да почиташ неговия труд, да го признаваш. Но и самите учители имат вина за тази роля, в която попаднаха. Ще предизвикам гнева на професионалната гилдия, но ние се примирихме знанията да не се придобиват само в училище. От една страна, приехме, че децата учат през технологиите – това, което им кажем, ще бъде сверено през гугъл. От друга – приехме да измерваме резултати от националното оценяване като матурите чрез знания, придобити в частни школи и частни учители. Не е тайна, че за да влезеш в добро училище след седми клас или в университет, трябва да ходиш и на частни уроци. Не си представям в епикриза на заболяването да напишем: „Пациентът се лекува при нас, успоредно и в болница „Хикс“, а малко му помагаха и лаборатория „Игрек“. Примирихме се с това детето да не получава единствено знания и умения в училище. Това извади авторитета оттам.  Трябва да върнем комуникацията. И тя трябва да се получи на няколко равнища. Да започнем да говорим по-спокойно за това, което става в училище. Когато стане инцидент, училището се затваря като едноклетъчен организъм. И все повече става това затваряне и без да има нещо извънредно. Прилича на банка - контрол на входа, влизане с карти, охрана, камери. А преди училището беше много по-открито, приветливо. Всеки можеше да говори открито с учителя, без да чака часа за консултации. Затова родителят реагира агресивно, създава групи, гледа съмнително. Българският родител също е много тревожен, склонен е да вярва на фалшиви новини. И лесно обвинява учителя за всичко.  Ние така направихме, че успехът в България като дефиниция е страшно объркан. Да не е логично следствие от това, че си много образован. Имаме изключително много примери за калинки и разни други насекоми, които показаха, че успяват не най-образованите. Конфекцията, която имахме в социалистическото общество, изчезна, днес всеки може да носи каквото иска, да слуша, да има свой смартфон със собствени приложения, а образованието остана едно за всички. Класната стая остана хомогенна – продължаваме да преподаваме едно и също на всички деца по един и същи начин. А не всички деца учат по един и същи начин. Накрая се случи това, че децата все повече ще се отчаят и ще загубят интерес. А учителят като човек на фронтовата линия се сблъсква с тази загуба на интерес, което се отразява на дисциплината. И пак се връщаме към напрежението, което се отразява на учителя. Превръщаме учителите във възпитатели, а тяхната мисия е да обучават.  Образованието не бива да бъде самоцел на учителя и на ученика. Образованието като обществен феномен и функция, в която участват заедно родители, местна власт, държавни институции, местна общност, включване на децата. Защо не и да допуснем родители да преподават по някои предмети. Знанието толкова бързо се развива. Ако технологиите се променят непрекъснато, то и класните ще трябва да се променят. Приобщаването не може да бъде силово. Образованието е като танците – важно е има общ ритъм, общи стъпки, за да не се настъпваме. А ако слушаме и една музика, би било прекрасно.", "date": "2019.05.24", "title": "Учителят е между чука и наковалнята"}
{"url": "https://clubz.bg/83367-papata_za_24_maj_pazete_mira_razprostranqvajte_mira", "text": "С посланието „Пазете мира, разпространявайте мира\" папа Франциск посрещна във Ватикана българската парламентарна делегация, която е в Рим по повод 24 май. Главата на римокатолическата църква прие на аудиенция в Апостолическия дворец и подари на председателката на Народното събрание Цвета Караянчева метална статуетка с гълъб, който държи маслинова клонка. Караянчева му подари реплика на парламентарния звънец, с който е открито Учредителното събрание и фототипни издания на Търновската и Сребърната конституции. Караянчева благодарила на Франциск за визитата му у нас и му разказала за мирното съжителство между различните етноси в България. Папата благодарил за гостоприемството по време на визитата му и за сърдечното и топло отношение на българския народ. По думите му българите почитат традицията, която гледа към бъдещето. Бях развълнуван много от тези 249 деца, които получиха първо причастие в Раковски, посочи папа Франциск и добави, че е бил впечатлен от личността на Българския патриарх Неофит, който е един човек на вярата и смирението. Тя разказала на светия отец за неделното училище в Кърджали, който е в смесен регион и където живеят християни и мюсюлмани, взаимно се уважават и заедно отбелязват празниците си. Важно е да работим за децата и младите хора, да ги възпитаваме да почитат доброто и да могат да правят добро, подчерта Цвета Караянчева. След аудиенцията тя разговаря с Държавния секретар на Ватикана Пиетро Паролин и му подари копие на златната маска на одриския цар Терес, намерена в близост до Шипка. По-късно Караянчева поднесе цветя на паметника на патриарха на българската литература Иван Вазов в италианската столица.", "date": "2019.05.24", "title": "Папата за 24 май: Пазете мира, разпространявайте мира"}
{"url": "https://clubz.bg/83359-pomnim_li_kakvo_kazvaha_sociolozite_prez_2014_g", "text": "Вчера медиите публикуваха много и различни резултати от последните предизборни социологически сондажи. По този повод искам да припомня какви бяха резултатите от последните социологически сондажи преди евровота през 2014 година.  И така: през 2014 година най-съществени разминавания с изборния резултат има в прогнозите за десните партии и коалиции - ГЕРБ и Реформаторския блок. От 6 агенции, направили прогнози в навечерието на изборите, 3 (АФИС, ИМП и МЕДИАНА) прогнозират загуба на ГЕРБ, 1 (ГАЛЪП) прогнозира равен резултат между ГЕРБ и БСП и 2 (ЕКЗАКТА и АЛФА РИСЪРЧ) прогнозират победа на ГЕРБ съответно с 4,5% и 3,7% разлика пред БСП. \"Маркет линкс\": ГЕРБ води пред БСП с 2% Средният резултат, прогнозиран за ГЕРБ от шестте агенции, беше 22%. В действителност на изборите ГЕРБ получи 30,8% от гласовете и спечели изборите с 11,5% пред БСП (тогава Коалиция за България). За Реформаторския блок: 4 агенции (АФИС, ИМП, МЕДИАНА и ГАЛЪП) прогнозираха, че Реформаторският блок няма шансове да прескочи бариерата от 5,88% и да получи евродепутатски мандат, а 2 агенции (ЕКЗАКТА и АЛФА РИСЪРЧ) допускаха, че това е възможно, без да са сигурни, че ще се случи. Средният резултат, прогнозиран за Реформаторския блок от шестте агенции, беше 4,3%. В действителност на изборите Реформаторският блок получи 6,5% от гласовете и беше близо до това да спечели и втори евромандат. \"Екзакта\" прогнозира победа с над 5% на ГЕРБ пред БСП Пиша това не толкова за да подчертая разминаванията между тези прогнози и изборните резултати, а защото мисля, че хората трябва да гласуват според собствените си предпочитания, без да се влияят от това кой какво предвижда за партията или коалицията, която са избрали. Още повече, че вчерашните прогнози за шансовете на десните партии и коалиции - ГЕРБ и \"Демократична България\" - са много сходни с тези от 2014 година. \"Екзакта\" прогнозира победа с над 5% на ГЕРБ пред БСП", "date": "2019.05.24", "title": "Помним ли какво казваха социолозите през 2014 г.?"}
{"url": "https://clubz.bg/83341-borisov_e_pred_klyuchovo_reshenie_za_bydeshteto_na_gerb", "text": "Четиринайсет години след официалното си влизане в политиката, премиерът Бойко Борисов трябва да вземе ключово решение за бъдещето на своята партия ГЕРБ. На фона на имотните скандали от последните месеци и несигурността дали ще спечели предстоящите европейски избори, той трябва да направи трудния избор дали да поведе формацията си по нов път на развитие, или да последва съдбата на НДСВ и други лидерски партии от периода на прехода. До изборите за български представители в Европейския парламент остават два дни. И макар предизборната кампания да е тотално обезличена по отношение на смислени дебати за бъдещето на Европейския съюз, тя може да има много сериозни последици за управлението на България и дори да накара Борисов да преосмисли ролята си в българската политика. Борисов: Очакваме втори \"Костинброд\" четвъртък-петък Ситуацията в управляващата партия изглежда тежка, но не и непоправима. Това не е нито първият удар по ГЕРБ, нито първият скандал за имоти, свързан с нейния заместник-председател Цветан Цветанов, който оцеля в политиката след много по-тежки удари по имиджа му, като например делото за отказа да се приложат СРС спрямо бившия шеф на антимафиотите във Велико Търново, Орлин Тодоров. Въпреки това, Борисов изглежда все по-трудно успява да поеме тежестта на скандалите около своите подчинени. Бързото искане на оставки при всеки медиен катаклизъм през последните години намалява кадровия потенциал на ГЕРБ и партията вече трудно намира приемливи за обществото хора за ключови държавни позиции. През последните години все по-често чуваме от Борисов реплики за момента, в който той ще се оттегли от управлението на страната. Но на този етап знаем малко за плановете му за бъдещето на ГЕРБ. И докато през годините сме били свидетели на много спекулации за оттеглянето му от властта, сега такъв развой на събитията изглежда по-реален от всякога. До момента основната теза за подобно оттегляне беше свързана с кандидатирането на Борисов за президент. Това все още не е невъзможно, тъй като президентските избори през 2021 година ще се проведат броени месеци преди редовните парламентарни избори, в случай, че кабинетът „Борисов 3“ успее да завърши своя мандат. Бойко Борисов: След края на мандата ще дам път на младите Серията от публични сблъсъци между Борисов и президента Румен Радев също подгряват публиката за евентуална изборна битка между двамата след година и половина. Но влизането на лидера на ГЕРБ в този сблъсък изглежда по-рисково от всякога. Макар че той със сигурност ще бъде фаворит при такива избори, през последните две години Радев се утвърди в очите на мнозина като основен глас на критиката срещу властта. Въпреки факта, че заема една от ключовите институции в страната, той все още не е възприеман като партиен играч. През последните години станахме свидетели на множество изненади по света, при които системни играчи, сочени за фаворити, губят избори в резултат на вот срещу статуквото. Фактът, че Радев стана президент основно заради слабата кандидатура на Цецка Цачева не означава, че четири години по-късно той няма да е способен да привлече вот анти-Борисов при евентуален балотаж между двамата. Разбира се, дори да реши да се насочи към президентството, опитен политик като Борисов не би направил грешката да посочи свой наследник превантивно, защото това би го направило мишена на политически атаки ненужно рано. Но всички, които следят отблизо ситуацията около ГЕРБ, могат да предположат, че едно от основните спрягани имена трябва да е това на Томислав Дончев. Томислав Дончев: Някои хора в един момент се оказват непригодни През годините вицепремиерът се утвърди като едно от разумните лица на ГЕРБ и може да се похвали със сериозни заслуги по отношение на процентите на усвояване на еврофондове от България. Съмненията за разпределението на парите от Европа между кръгове от интереси остават, но това далеч не прави Дончев провален политик. Всъщност, неговото заставане начело на партията би увеличило потенциала ѝ да привлече десни избиратели, които не гласуват за ГЕРБ заради личността на Борисов. В същото време обаче, голяма част от електората на партията все така търси своя човек от народа, който управлява с твърда ръка - образ, в който Борисов успешно влизаше през годините, използвайки поведенчески модели както на Тодор Живков, така и на Симеон Сакскобургготски. Трудно е да си представим как сочените за негови заместници биха се справили с политически кризи като настоящата и дали ще могат да ползват съпартийците си като бушони и да ги „премахват“ с толкова лека ръка в името на собствения си рейтинг. Разбира се, съществува и вариант, в който Борисов може да симулира оттеглянето си по примера на Ахмед Доган в ДПС и фактически да остане човекът, който дърпа конците в партията и взима тежките решения, без реално да участва в законодателната и изпълнителната власти. След цяло десетилетие в управлението, по всичко личи, че ГЕРБ е преминала пика на своето развитие - поне в този си вид. Днес пред Борисов стои тежкият избор дали да се довери на хората, които е успял да изгради през годините, и да остави партията в техни ръце с нажедата тя най-накрая да оправдае името си и да насочи страната към европейско развитие, или да заложи на егото си и да сдаде властта с гръм и трясък на нов месия, припознат от избирателя. „Генерация Z“ – с подкрепата на „Америка за България“ Бойко Борисов: След края на мандата ще дам път на младите Томислав Дончев: Някои хора в един момент се оказват непригодни „Генерация Z“ – с подкрепата на „Америка за България“", "date": "2019.05.24", "title": "Борисов е пред ключово решение за бъдещето на ГЕРБ"}
{"url": "https://clubz.bg/83360-24_maj_policite_predi_prosvetitelite", "text": "Празнични шествия отбелязаха Деня на славянската писменост и култура в цялата страна. В   гражданите тръгнаха от площад „Независимост“ пред президентството. Шествието поведоха президентът Румен Радев, вицето му Илияна Йотова, външната министърка Екатерина Захариева. По повод това, че политиците отново застанаха начело на шествието, ректорът на Софийския университет проф. Анастас Герджиков преди тържественото си слово за празника, заяви: И припомни традиционния ред - \"най-отпред върви българското духовенство, което и сега е сред нас, след него вървим ние, а после цялото българско гражданство, което обича светлия празник“.   На тържественото шествие бяха и генералния директор на ЮНЕСКО Одри Азуле, столичната кметица Йорданка Фандъкова, лидерката на БСП Корнелия Нинова, кандидатката за евродепутат от ГЕРБ Лиляна Павлова и др.  Включиха се над 1200 ученици и техните учители от 30 столични училище. Участваха мажоретни и фолклорни състави. Дойдоха и 50 деца от Албания и Северна Македония, предаде Нова тв. Шествието в   стартира от площад „11 май“. Именно там, през 1851 г., за първи път е честван Денят на славянските учители Кирил и Методий. Празненствата тогава се провеждат по инициатива на писателя Найден Геров. За първи път тази година в шествието в Пловдив се включиха деца от Нови Сад, Сърбия. В   по главните улици на града шестваха възпитаници на най-старото училище в града, което носи името на Светите братя. Към шествието в   се присъединиха много бивши и настоящи ученици, преподаватели и дейци на културата.  Дори дъждът в петък не успя да помрачи празничното настроение в морския град. Валежите не спряха и варненци да се присъединят към шествието в морската ни столица. Във Варна ще има над 50 различни събития по повод 24 май. В  пък се радваха на слънчево време и хората се отправиха на шествие по улиците на старопрестолната столица.", "date": "2019.05.24", "title": "24 май - полиците преди просветителите"}
{"url": "https://clubz.bg/83362-fen_na_%E2%80%9Evyzrajdane%E2%80%9C_plashi_aej_s_obesvane", "text": "Фен на партия „Възраждане“, която дни преди вота за Европейския парламент, пусна в публичното пространство клип със стрелба, заплаши с обесване членовете на Асоциацията на европейските журналисти-България (АЕЖ). Заради скандалното видео от асоциацията призоваха главния прокурор Сотир Цацаров да разпореди незабавна проверка за съответствието на политическа партия \"Възраждане\" с разпоредбите на Конституцията и Закона за политическите партии. АЕЖ: Прокуратурата да провери \"Възраждане\" за призиви за насилие Снимка с висящи на уличните лампи обесени тела бе постната в профила на АЕЖ във Facebook с лаконичния въпрос: „Стрелба ли?“ от някой си Иван Михайлов. Същият колаж е публикуван и в собствения му профил с малко по-дълъг и циничен текст, който сравнително обективно признава, че авторът му страда от „доста болна фантазия“: Михайлов е споделил „творбата си“ и в профила на „Възраждане“, където за час тя бе събрала значителните 8 харесвания. За клипа със стрелбата съобщи първи Клуб Z, като запита главния прокурор и ЦИК дали видеото е призив към насилие и допустимо ли е използването му в предизборната кампания. Отговор все още няма. Въпрос към ЦИК и главния прокурор: Това призив за насилие ли е? (ВИДЕО) В последствие от „Демократична България“ сезираха ЦИК за клипа, като припомниха: \"Демократична България\" сезира ЦИК за предизборния клип със стрелбата Въпрос към ЦИК и главния прокурор: Това призив за насилие ли е? (ВИДЕО) \"Демократична България\" сезира ЦИК за предизборния клип със стрелбата", "date": "2019.05.24", "title": "Фен на „Възраждане“ плаши АЕЖ с обесване"}
{"url": "https://clubz.bg/83356-koj_shte_stane_shampion_ludogorec_ili_cska_sofiq", "text": "Тази вечер ще узнаем кой ще стане шампион на България за сезон 2018-2019. Ако е \"Лудогорец\", няма да е нов, а за осми пореден път. ЦСКА-София обаче има шанс да сложи край доминацията на \"орлите\", макар това да изглежда трудно осъществимо. \"Лудогорец\", който в последния кръг приема \"Черно море\", има точка аванс пред \"червените\". Те са домакини на \"Ботев\" (Пловдив). И двата мача са от 20 часа.  От 17:15 часа е двубоят \"Берое\" - \"Левски\" - без значение за крайното класиране. Награждаването на новия шампион - в петък вечерта Вчера БФС уточни, че награждаването на шампиона и призьорите ще стане още тази вечер. Това означава, че купи и златни медали предварително ще има и в Разград, и на \"Българска армия\". Първенецът ще бъде коронован, а медалите раздадени, но това не е краят. Остават още три мача, които ще се изиграят през следващата седмица. Във вторник от 20 часа \"Левски\" и \"Етър\" ще определят на стадион \"Георги Аспарухов\" последния ни участник в Лига Европа. Това е сблъсъкът между третия и седмия. Снощи \"болярите\" минаха през \"Славия\" - 2:0 у дома (0:1 в първата среща). Яни Пехливанов и Милчо Ангелов (бивш играч на \"белите\") реализираха преди почивката. Станаха ясни и съперниците за баражите за влизане/оставане в Първа лига - след последния кръг във Втора.  На 29 май (сряда) \"Септември\", който драматично бе елиминиран от \"Дунав\" (Русе) в плейаут, излиза срещу \"Арда\" (Кърджали), завършил трети във втория ешалон. Ден по-късно е сблъсъкът между \"Витоша\" (Бистрица) и \"Монтана\". Играе се само по един мач на наутрален терен. Предстои БФС да обяви стадионите. Началните часове са съответно 18:30 и 20:00.", "date": "2019.05.24", "title": "Кой ще стане шампион - \"Лудогорец\" или ЦСКА-София"}
{"url": "https://clubz.bg/83170-pyrviqt_viadukt_v_remont_po_trakiq_veche_e_pusnat_za_dvijenie", "text": "Всички ремонти на виадуктите по магистрала \"Тракия\", които са в ремонт и заради по-интензивния трафик в началото на летния период има рискове от \"тапи\", ще бъдат отворени за движение до края на юни. Това съобщават от държавната компания \"Автомагистрали\" АД, на която са поверени ремонтните дейности.     - дясно платно - от вчера вече е готова и движението е пуснато. Това се случи със седмица предсрочно - по план ремонтът трябваше да приключи до края на май.   При ремонта на мостовото съоръжение бяха сменени гредите, бяха положени нова хидроизолация, асфалт и хоризонтална маркировка. В края на ноември миналата година беше ремонтирано платното в посока София.  Дейностите по реконструкцията ще продължат до края на годината, но това няма да пречи на трафика, става ясно още от плана на \"Автомагистрали\" АД. Съоръжението е дълго 253 м, а при обследването му преди старта на ремонта бяха открити множество дефекти. Освен с настилката, проблем имаше и с пътната плоча, за което свидетелстваха хлътвания на места. Силно повредена бе и отводнителната система. Тротоарите са също силно корозирали и следва да бъдат подновени. Задържащата способност на ограничителната система на пътното платно е ниска и не отговаря на действащите в момента норми, затова се наложи и нейната подмяна. Връхната конструкция и долното строене на този виадукт също са сериозно пострадали от дългата експлоатация без ремонт и действието на различни атмосферни условия в годините.   - тоест в навечерието на най-отпускарските месеци - юли и август. Съоръжението е дълго 322,5 м. И на това място от магистралата, водеща от столицата към морето и обратно, бяха установени множество повреди, преди да се пристъпи към ремонта от \"Автомагистрали\" АД. Отново проблемите са със състоянието на асфалта, „хлътвания“, които говорят за повреди в пътната плоча, повредена отводнителна система, а по стълбовете се наблюдава разрушаване на бетонното покритие, има и корозия. До края на 2019 г. ще е завършен цялостният ремонт на дясното платно, съобщават още от държавната компания. . Той е в експлоатация от далечната 1978 г. и цялата конструкция е претърпяла висока степен на амортизация на всички елементи на връхната конструкция и долното строене. В плановете за ремонтната дейност влиза подмяна или реконструкция на почти всички части от съоръжението, но и в тоци случай планът предвижда ремонтът да продължи и след като движението бъде пуснато - без да се пречи на трафика. За улеснение на трафика в участъците в ремонт в края на работната седмица в петък и събота има две ленти за Бургас и една за София, а в края на уикенда лентите съответно са две за София и една за Бургас. Освен безопасни, след ремонтите виадуктите по магистралата към морето ще бъдат и с по-висока сеизмична устойчивост - с което ще започнат да отговарят и на всички европейски норми за устойчивост при земетресение, припомнят от \"Автомагистрали\" АД.", "date": "2019.05.24", "title": "Първият виадукт в ремонт по \"Тракия\" - вече е пуснат за движение"}
{"url": "https://clubz.bg/83375-6%C2%A0355%C2%A0633_dushi_s_pravo_na_glas_v_nedelq", "text": " имат право да пуснат бюлетина в изборите за Европейски парламент в неделя, 26 май, показва справка на ЦИК. Българите могат да дадат гласа си за  , които ще участват във вота. Общият брой на избирателните секции в страната по предварителен списък е Избирателните секции в лечебни заведения, домове за стари хора или други специализирани институции за предоставяне на социални услуги, плавателните съдове под българско знаме, в местата за изтърпяване наказание лишаване от свобода и за задържане, се образуват при наличието на   в срок не по-късно от 48 часа преди изборния ден. \n\tЦентралната избирателна комисия напомня на избирателите, че в изборния ден в Република България гласуването  , а извън страната в същите часове, но местно време. Ако в 20,00 часа пред изборното помещение има негласували избиратели, председателят и секретарят на комисията установяват техния брой и самоличност, като тези избиратели предават документите си за самоличност на комисията. Само тези те се допускат до гласуване след 20.00 часа, но  (извън страната това е съответното местно време).", "date": "2019.05.24", "title": "6 355 633 души с право на глас в неделя"}
{"url": "https://clubz.bg/83363-timermans_nova_nadejda_za_evropa_sled_izborite_v_holandiq", "text": "Главният кандидат на социалистите в изборите за Европейски парламент, провеждащи се тази седмица - холандецът Франс Тимерманс, каза, че проевропейските настроения сред електората са по-силни от очакваното, предаде ДПА, цитирана от БТА. Тимерманс е и след кандидатите за председател на Европейската комисия - въпрос, който ще се решава веднага след изборите за Европарламент. Той каза пред \"Ла Стампа\", че приоритетите му са по-високи данъци за големите високотехнологични компании, въвеждането на минимална работна заплаха във всички страни от ЕС и укрепване на ролята на синдикатите. Холандската левица - първа в екзитполовете на евроизборите Холандската Партия на труда, към която принадлежи Тимерманс, печели най-много гласове на изборите за Европейски парламент в страната, сочат екзитполове след вчерашния евровот в Холандия. Тя ще има 5 от общо 26 места за холандски евродепутати. Консервативната Народна партия за свобода и демокрация (НПСД) на премиера Марк Рюте е втора с 4 депутатски места. Общо двете популистки партии печелят 4 места, като антиислямската Партия на свободата печели само едно място, с 3 по-малко отколкото на предишните избори, посочва Асошиейтед прес. Либерали ще дърпат конците в следващия Европарламент Този резултат, смятан за изненадващ, увеличава шансовете на Тимерманс, водещият кандидат на Партията на европейските социалисти (ПЕС), да наследи Жан-Клод Юнкер начело на Европейската комисия, отбелязва Ройтерс. Холандският социалист бе в Милано за днешния заключителен предизборен митинг там на Италианската демократическа партия преди неделния евровот в Италия. Играта на Макрон Либерали ще дърпат конците в следващия Европарламент Играта на Макрон", "date": "2019.05.24", "title": "Тимерманс: Нова надежда за Европа след изборите в Холандия"}
{"url": "https://clubz.bg/83361-tereza_mej_se_otteglq_na_7_yuni", "text": "Британската премиерка Тереза Мей ще подаде оставката си като премиер и председател на Консервативната партия на 7 юни. Гласуването за неин заместник ще започне през следващата седмица от 10 до 14 юни. Очаква се надпреварата между кандидатите да трае около 6 седмици, съобщиха световните агенции.  Мей ще остане начело на служебно британско правителство до избирането на нов лидер на консерваторите, който ще я наследи, съобщи Ройтерс, цитирана от БТА.  Резултатът от надпреварата за нов лидер на Консервативната партия, който ще стане и премиер, се очаква а бъде обявен преди излизането на парламента в лятна ваканция. Парламентът обикновено излиза във ваканция към края на юли. Мей няма да подаде оставка утре, казва външният й министър Като фаворит за наследник на Мей се сочи бившият външен министър Борис Джонсън - най-видният привърженик на Брекзит. Залозите дават 40 на сто вероятност той да я спечели. Друг вероятен претендент е Доминик Рааб, също привърженик на Брекзит и бивш министър по въпросите за развода с ЕС. Неговите шансове се оценяват на 14 на сто. Други вероятни кандидати за наследници на Мей са Майкъл Гоув, Андреа Ледсъм и сегашният външен министър Джереми Хънт, като шансовете на всеки от тях се оценяват на 7 процента. Джонсън е фаворит за поста на Мей По-рано Мей обещаваше да се оттегли, след като прокара през парламента споразумението за оттегляне, което тя постигна с ЕС. То обаче на три пъти бе отхвърлено от депутатите, и то със солидни мнозинства. Днес тя трябваше да представи споразумението за четвърти път в парламента с някои компромиси в него с цел привличане на повече депутатски гласове. Но още преди това реакциите срещу него бяха категорично отрицателни, което предвещаваше то отново да бъде решително отхвърлено. Последната информация е, че публикуването му се отлага за 3 юни.  Очакваше се Мей да остане на поста си по време на предстоящото държавно посещение на президента на САЩ Доналд Тръмп в началото на юни. Той идва по нейна отдавнашна покана. Юнкер по същия начин ще уважава и ще създаде работни отношения с всеки нов министър-председател, който и да е той, увери Андреева. Но няма да прекрати разговорите си с Мей. Няма промяна в позицията на ЕК за споразумението за „Брекзит“ от обявената вчера от говорителя Маргаритис Схинас. Той заяви, че британците  , след като бе попитан дали са усилва подготовката за излизане на Лондон от Съюза без сделка. Всичко ще бъде направено в рамките на член 50. Джонсън е фаворит за поста на Мей", "date": "2019.05.24", "title": "Тереза Мей се оттегля на 7 юни"}
{"url": "https://clubz.bg/83320-volen_siderov_sydi_nikolaj_nenchev_za_kolko_ne_kazva", "text": "Лидерът на \"Атака\" Волен Сидеров е завел срещу бившия военен министър от втория кабинет на Бойко Борисов - Николай Ненчев, дело за клевета и обида. За разлика от двете наказателни дела срещу Ненчев за деяния в качеството му на министър (в Софийския градски съд), това дело е гражданско, т.е.- за пари и ще тече в Районния съд. Размерът на иска не се уточнява, но това може да стане във всеки един момент. Исковата молба всъщност е внесена в последните дни на ноември 2018 г., но делото не е тръгнало по същество и до днес в Софийския районен съд, показва проверка на Клуб Z. Николай Ненчев - независим кандидат за ЕП. Кампанията му води Евгени Минчев То е разпределено на 51-ви състав, който на 6 декември е издал разпореждане:   пише съдия Моника Добринова. Ако се съди по публикации, Сидеров има претенции към следните изказвания на Ненчев, направени в негови медийни изяви: Пред \"Фактор\" Ненчев коментира, че приема новото дело като предизвикателство. Документите от съда, изискващи въпросното доуточняване, са връчени на ищеца, но има проблем с отсрещната страна - ответника. Ненчев, естествено, не може да организира адекватно защитата си, ако не знае детайлите от обвинението. Имало е обаче затруднения с неговото информиране за разпореждането на съда. Така чак на 7 май той е бил уведомен за разпореждането на съдията - и то чрез фирма, която е негов работодател. Така вероятно остава следващата стъпка - делото да бъде насрочено за разпоредително заседание.", "date": "2019.05.24", "title": "Волен Сидеров съди Николай Ненчев. За колко - не казва..."}
{"url": "https://clubz.bg/83357-andre_rijo_dirijira_vyrvi_narode_vyzrodeni", "text": "Големият цигулар Андре Рийо направи подарък на българските си почитатели за 24 май, като дирижира \"Върви, народе възродени\" в изпълнение на оркестъра \"Йохан Щраус\". Българската публика ще може да го види и чуе отново на 8 и 9 юни в \"Арена Армеец\". Андре Рийо сам намерил нотите на „Върви, народе възродени”, събрал 60-членния оркестър в студиото си в Маастрихт и записал за нас най-българската песен. За изпълнението на „Върви, народе…” Рийо е направил специален аранжимент, като в него преобладава флейтата, която звучи в соло и се извисява над другите иструменти. Световноизвестният цигулар е първият музикант, който в две поредни години изнася четири концерта в България в напълно разпродадена зала „Арена Армеец”. Миналата година концертите му гледаха 22 000 зрители у нас. \n\t", "date": "2019.05.24", "title": "Андре Рийо дирижира \"Върви, народе възродени\""}
{"url": "https://clubz.bg/83350-da_ne_bi_da_iskate_tazi_grozna_evrazijska_divashtina", "text": "Тези дни подписах „Отворено писмо към българските граждани по повод празника на българската култура и изборите за Европейски парламент“. В него става дума за това: да опазим днес нашата Европа от нейните врагове, ако не искаме утре да се повторят 1930-те години с техните резултати. На фона на дивашките крясъци срещу „еврогейовете“, „соросоидите“ и „джендърите“ (да не споменаваме иранските травестити и норвежките педофили), подобни отворени писма на интелектуалци трудно се чуват. Те са тихият ромон на разума, но публиката е толкова „ошумена“, че ако не чуе нещо за „педерасти\", може и изобщо да не обърне внимание. Ромонът на разума е тих, но именно той, а не крясъкът, е онова, което наричаме „Европа“. Там, където тихият ромон на разума се чува, живеят кротки, възпитани и уважителни хора, които се стремят към щастие в една мирна среда, подредена според правилата на справедливостта. Такива и само такива хора произвеждат блага, изобретяват нови технологии, помагат на изпадналите в беда, ходят на Шекспирови пиеси, посещават картинни изложби и правят разлика между Петата на Бетовен и Шестата на Чайковски. Това е нашата Европа и е крайно време да си дадем сметка, че сме длъжни да я опазим. Защото тя не е някаква природна даденост. Както свободата, която е в нейната основа, Европа има нужда от закрила - всяко поколение трябва да се бори наново за нея. Защото от тъмните кьошета на човешкото общежитие винаги извират мрачни типове с оцъклени погледи, които искат да я разрушат. Какво ни предлагат те днес, на мястото на нашата Европа? Някаква „Европа на отечествата“. Но какво означава това? С какво е по-добро от сегашната „Европа на хората“? Не обясняват. И тъй като не могат да обяснят - кряскат, лъжат, сеят омраза и се опитват да сринат онова, което е градено с поколения. Неотдавна проф. Ивайло Дичев ги нарече „мошеници“. Разбира се, че са такива - убоги „търчи-лъжи“, квартални шмекери и кръчмарски измамници. Но те са и много повече от това. В една неуверена в себе си Европа те действат като безобразници - искат да оставят Европа без образ. Това, че са без-образници, обяснява и тяхното дивашко поведение на публичната арена. Неспособни да съградят образи и образци, те просто разрушават наличните. Застанали като едни народни предводители срещу правилата на „елита“, те презират всички правила. И ги нарушават. Като например правилото, че в едно цивилизовано общество не е добре да се краде. И че властта не бива да се ползва за собствена и на приятели облага, нито пък за отстрел на неудобните. Там, където няма правила, които да са еднакво валидни за всички, единственият регулатор на обществените отношения е силата. Силният прави каквото си иска. Зетят на Орбан получава европейските средства, елитът на българската държава краде от европейски програми, а г-н Щрахе с видимо самодоволство договаря получаването на милиони мръсни пари от Русия срещу бъдещи държавни поръчки. Когато един човек не може да ти обясни за какво се бори, гледай го какво прави. Защото това, което прави, разкрива онова, за което се бори. Неспособни да обяснят какво предлагат в замяна на нашата Европа, нейните врагове нагледно демонстрират за какво се борят. А именно - когато дойде часът на голата сила, те да са отгоре. И да взимат всичко, което си поискат. Защото всъщност им се полага - нали те са силните. А ние, гражданите - кротки, възпитани, произвеждащи блага, тананикащи си Шестата на Чайковски - ние сме глупавите либерални слабаци, които са длъжни да им дават всичко поискано. Затова различните днешни „консерватори“ са във видим възторг от Владимир Путин. Той е онова, което те - Орбан, Льо Пен, Щрахе, Качински, Фараж, Салвини, Джамбазки и сие - искат да бъдат. А Путин на свой ред с удоволствие финансира подобни типове. Защото е наясно, че една рухнала Европа, в която управлява голата сила, ще е неговата Европа. Не наша и не дори на „консерваторите“, които днес се умилкват край него. Той ще си намери собствени гаулайтери. Но днешните кандидати за наши господари не си дават сметка за нещо много важно: демократичното гражданство сравнително бързо преодолява периодите на обърканост. Последните изследвания показват безпрецедентни равнища на подкрепа за Европейския съюз, въпреки всички (често съвсем на място) критики срещу неговата откъснатост. А когато гражданите си спомнят защо са граждани, тогава по правило следват доста печални събития за онези, които са се опитали да ги превърнат в тълпа крепостни. Не е нужно да крещим, за да опазим нашата Европа от грачещите срещу нея. Нужно е само да им гледаме „гейтовете“, за да разберем какво носят със себе си като наше бъдеще. На мястото на най-висшата съществувала някога цивилизация, те предлагат най-грозна евразийска диващина. Но ние, гражданите, не сме диваци. Показваме го с личното си поведение, с подписване на манифести и отворени писма, с всекидневната борба срещу без-образието, налагано от диваците. Показваме го и по начина, по който гласуваме. И на тези избори за Европейски парламент диваците няма да победят. Вместо да набиват крак в победен марш, ще танцуват последен валс. Защото Европа е култура. А тя, културата, и този път ще се окаже по-жилава, отколкото си мислят без-образниците.", "date": "2019.05.24", "title": "Да не би да искате тази грозна евразийска диващина?"}
{"url": "https://clubz.bg/83352-sasht_povdignaha_novi_17_obvineniq_sreshtu_asanj", "text": "Министерството на правосъдието на САЩ повдигна още 17 обвинения срещу основателя на Уикилийкс Джулиан Асанж, предимно за нарушаване на законите срещу шпионажа, предадоха Франс прес и Ройтерс, цитирани от БТА. Вашингтон обвинява Асанж, че през 2010 г. е изложил на опасност техни източници, публикувайки около 750 000 поверителни военни и дипломатически документи на САЩ. Според публикувания вчера обвинителен акт той е заговорничил с бившия анализатор от американското военно разузнаване Челси (по-рано Брадли) Манинг, за да получи достъп до поверителна информация. Според новите обвинения действията на Асанж са можели да нанесат сериозни вреди на САЩ, предаде АП, като припомня, че той се намира в затвор във Великобритания. Вашингтон иска екстрадирането му. Преди малко повече от месец министерството на правосъдието на САЩ повдигна обвинение срещу Асанж, който беше обвинен в заговор с Манинг, за да получи достъп до компютърната мрежа на правителството, припомня Ройтерс. По-късно от неправителствената организация Комитет на журналистите за свобода на медиите обявиха, че повдигнатите нови обвинения срещу Асанж са сериозна заплаха за свободата на медиите, предава АП. Американският съюз за граждански свободи подчерта, че това е първият случай в историята, при който издател ще бъде съден за публикуване на вярна информация. Адвокатът на Асанж Бари Полак предупреди, че това е сериозна заплаха за всички журналисти, които искат да информират обществеността за действия, предприети от правителството на САЩ. Асанж е обвинен, \"че е насърчил източници да му разкрият вярна информация и за публикуването на тази информация\", което представлява опасност за всички журналисти, които си вършат работата, подчерта адвокатът. Представители на Държавния департамент подчертаха, че те не смятат действията на Асанж за журналистически.", "date": "2019.05.24", "title": "САЩ повдигнаха нови 17 обвинения срещу Асанж"}
{"url": "https://clubz.bg/83354-krasota_krasota_ama_si_e_mech_video", "text": "Премиерът Бойко Борисов разгледа меча на хан Кубрат и пръстена му с монограм. Заедно с министъра на културата Боил Банов и генералния директор на ЮНЕСКО Одри Азуле министър-председателят се разходи из Националната художествена галерия. Днес следобед там се открива експозиция с ценните предмети в рамките на Дните на „Ермитажа“ в София. По време на обиколката Борисов влезе в ролята на гид и разказа на Одри Азуле легендата за Кубрат, синовете му и снопа пръчки. Това е единственият изход на една нация да бъде успешна, категоричен беше Борисов и напомни, че Българското председателство на Съвета на ЕС също е преминало под мотото „Съединението прави силата“. А след това пред оръжието на хана възкликна: Мечът и пръстенът на Кубрат са част от Перешчепинското съкровище. То е най-значимото българско съкровище и едно от двете извън съвременните български земи. То доказано е било на Кубрат. Мечът е с дължина 94 см и датира от 30-те години на VII век. Изработен е в Източната Римска империя и е подарък на Кубрат от император Ираклий. Съкровището съдържа и няколко пръстена-печати и други лични вещи – общо 800 предмета. То е открито през 1912 г. край с. Малая Перешчепина, на брега на р. Ворскла в околностите на днешния град Полтава, Украйна. През 1984 г. германският археолог проф. Йоахим Вернер предизвиква истинска революция в науката, определяйки ги като собственост на българския владетел хан Кубрат. Артефактите от времето преди създаването на българската държава, са от изключително значение за историческата наука, но и за историята на изкуството. Борисов изрази надежда, че ще бъде възможно да се направи официална отливка на меча за България. \"Надявам се на вашето разрешение, ще бъдем щастливи и ще го приемем като знак на приятелство\", обърна се премиерът към заместник-директора на Държавния Ермитаж проф. Георги Вилинбахов. По-късно през деня на среща с Одри Азуле Борисов заяви: Г-жа Азуле поздрави България за това, което е постигнала в областта на образованието и науката, благодари и за подкрепата на страната ни в ООН за превенцията срещу екстремизма и антисемитизма, съобщи пресслужбата на кабинета. Двамата обсъдили сътрудничество в сферата на подводната археология, на каквато е особено богат районът около остров Свети Кирик и Юлита край Созопол. Българският премиер напомнил, че много от нашите паметници на културата са обекти на ЮНЕСКО. Одри Азуле заявила, че е била изключително впечатлена от Тракийското златно съкровище, което бе изложено в музея „Лувър“ в Париж през 2014 г.", "date": "2019.05.24", "title": "Красота, красота, ама си е меч (ВИДЕО)"}
{"url": "https://clubz.bg/83351-yunker_istoriqta_shte_dokaje_che%C2%A0_merkel_vze_pravilno_reshenie%C2%A0_za_bejancite", "text": "\"Историята ще докаже, че през 2015 г. германската канцлерка Ангела Меркел взе правилното решение за бежанците\", заяви председателят на Европейската комисия Жан-Клод Юнкер в интервю за германския таблоид \"Билд\", цитирано от ДПА. Меркел нито е водила, нито е разединила Европейския съюз, подчерта председателят на Европейската комисия, добавяйки, че това не е по силите на един човек, предава БТА. \"В Европа винаги имате нужда от надеждни съюзници и много приятели, ако искате да постигнете нещо\", посочи той.", "date": "2019.05.24", "title": "Юнкер: Историята ще докаже, че  Меркел взе правилно решение  за бежанците"}
{"url": "https://clubz.bg/83353-politici_prizovavat_evroliderite_da_nominirat_jena_za_vissh_post_v_es", "text": "Европейските лидери са призовани да изберат поне една жена, когато заменят Жан-Клод Юнкер и Доналд Туск, председателите на Европейската комисия и на Европейския съвет, постове, които винаги са били заемани от мъже, пише \"Гардиън\". Кристалина Георгиева - сред 14 жени с шанс за висш пост в ЕС Апела отправят 70 водещи политици, включително водещите кандидати за постовете, бивши министър-председатели и бившият председател на Комисията Романо Проди. В момента от 21 редови еврокомисари осем са жени. Има само една жена сред шестимата заместници на Юнкер. След европейските избори 28-те държавни и правителствени ръководители ще се опитат да постигнат консенсус за това кой да води Комисията за петте години след 1 ноември т.г. Те ще се срещнат на работна вечеря в Брюксел във вторник, за да започнат процеса. Апелът е подписан от водещите кандидати за председател на Комисията от Европейската народна партия Манфред Вебер (Германия), Франс Тимерманс (Холандия), Бас Ейкхоут и Фрациска Келер от Зелените, Маргрете Вестагер, еврокомисарка по конкуренцията и Ги Верхофстадт от либелалите. Възможните кандидатки да застанат начело на Европейската комисия или на Европейския съвет включват президентката на Литва Далия Грибаускайте, главната изпълнителна директорка на Световната банка Кристалина Георгиева, изпълнителната директорка на Международния валутен фонд Кристин Лагард. Германската канцлерка Ангела Меркел също е спрягана за висш пост в ЕС, но тя няколкократно подчерта, че това не я интересува.", "date": "2019.05.24", "title": "Политици призовават евролидерите да номинират жена за висш пост в ЕС"}
{"url": "https://clubz.bg/83355-volejbolistkite_otstypiha_i_v_tretiq_si_mach_v_ligata_na_naciite", "text": "Националният отбор по волейбол за жени загуби и третия си мач от Лигата на нациите - 0:3 (20:25, 16:25, 21:25) срещу фаворита в целия турнир, САЩ. Така приключи тридневната надпревара в залата в Русе. Това бе първият кръг, както и дебют за селекцията на Иван Петков. През следващата седмица на българския тим му предстои втори турнир в Холандия, където освен \"лалетата\" съперници ще бъдат Полша и Бразилия. Националките поведоха с 2:0, но пак загубиха в Лигата на нациите По-голямата класа на американския отбор пролича още от началото на срещата и в първите два гейма американките не бяха затруднени. Единственият сравнително равностоен гейм бе третият, но в него българският тим не си повярва достатъчно, че може да вземе нещо от съперника. За България с най-много точки завърши Мирослава Паскова - 12. Силвана Чаушева добави още 7. За американките, за които това е трета поредна победа, Сара Уилуайт завърши с 16, а Дана Ретке записа 12. Женският отбор на САЩ е воден от Карч Кирали - може би най-добрият щатски волейболист в историята. И един от най-големите въобще - олимпийски и световен шампион като състезател. Волейболистките започнаха със загуба в Лигата на нациите Волейболистките започнаха със загуба в Лигата на нациите", "date": "2019.05.24", "title": "Волейболистките отстъпиха и в третия си мач в Лигата на нациите"}
{"url": "https://clubz.bg/83349-trymp_pelosi_se_e_pobyrkala", "text": "Президентът на САЩ Доналд Тръмп отправи нови нападки срещу председателката на Камарата на представителите Нанси Пелоси, предадоха Франс прес и Ройтерс. Президентът на САЩ направи това изявление няколко часа, след като снощи Пелоси постави под съмнение психическото му равновесие и призова семейството му да се намеси, отбелязва АФП. Пелоси поиска импийчмънт на Тръмп Тръмп добави, че демократите го нападат ожесточено по политически причини, мислейки за изборите през 2020 г., като целят да навредят на него и на Републиканската партия. Самият той определи себе си като \"изключително стабилен гений\".   Снощи Пелоси открито постави под съмнение способността на Доналд Тръмп да изпълнява длъжността президент на САЩ, съобщи Асошиейтед прес, цитирана от БТА. Запитана дали се тревожи за здравето на Тръмп, тя отвърна утвърдително.  Пелоси каза, че Тръмп е непредвидим и веднъж дори се е пошегувал за 25-ата поправка в конституцията, която определя процедурата за смяната на президент.  Тя обаче заяви, че е твърде рано да се започне процедура по импийчмънт срещу Доналд Тръмп, предаде Франс прес. Онзи ден Тръмп напусна разгневен среща в Заседателната зала в Белия дом и поиска да бъде сложен край на разследването срещу него, преди да започне отново да работи с Конгреса по инфраструктурни и други въпроси. Противопоставянето между демократите и Тръмп прерасна в открита война, когато президентът, видимо вбесен, обяви, че повече няма да работи с тях, докато не сложат край на своите \"лъжливи разследвания\" срещу него.  Той реагира на изказване на Пелоси, която го обвини, че прикрива следите, оставени от доклада за руското разследване, най-вече подозренията за възпрепятстване на правосъдието. ", "date": "2019.05.24", "title": "Тръмп: Пелоси се е побъркала"}
{"url": "https://clubz.bg/83339-lilqna_pavlova_shte_rabotq_da_se_povishi_standartyt_na_jivot_na_horata", "text": "Eвропа е изправена пред доста сериозни предизвикателства, на всяко от които трябва да намери бърз, ясен и категоричен отговор, който да е балансиран и консенсусен и да удовлетворява всички страни членки. Преди всичко Европейският съюз трябва да остане единен. Важни са темите, които гарантират растежа, развитието и конкурентоспособността на европейската икономика. Глобaлната проблематика по сигурността, която включва също справяне с миграцията, мерки срещу тероризма и кибератаките със сигурност трябва да е доста напред в дневния ред на Европейския парламент, защото е важно Европа да остане безопасно място и нашите граждани да се чувстват защитени. Към всяко едно от предизвикателствата трябва да се намери ясен и категоричен подход, който да е консенсусен и балансиран и да удовлетворява всички страни. В същото време икономическото развитие на ЕС не бива да изостава. Европа трябва да се стреми да запази водещите си позиции в световната икономика и да стане лидер в областта на технологиите и иновациите. Това обаче трябва да е подчинено на ясното отчитане на специфичните особености на всяка държава член, на нейните ценности и характерен начин на живот, които ЕС обединява по един уникален начин. Всяка стъпка напред трябва да затвърждава у европейците чувството им за принадлежност. Свръхрегламентацията е един от основните проблеми, с които следва да се заеме Европарламентът. Намаляването ѝ би дало глътка въздух за доста сектори в икономиката, които ще имат по-малко бюрократични спънки в развитието си. Тези действия биха допринесли за по-голяма гъвкавост при взимането на решения, по-добър диалог между Европейския съюз и гражданите му и биха освободили ценен допълнителен ресурс, който да бъде фокусиран в проблемите на сигурността и социалната справедливост. Мария Габриел: Фалшивите новини докосват емоциите и рушат доверието между обществото и институциите Във фокуса на европарламента със сигурност трябва да е и еврескептицизмът. За щастие България е сред държавите в ЕС, в които одобрението на еврочленството ни е доста високо и евроскептицизмът трудно намира почва у нас. Особено ме радва фактът, че младите хора в България смятат ЕС за естественото място за развитие на страната ни. За тях е напълно естествено да учат и да пътуват в Европа, да осъществяват обмен и да се развиват. Това има своето обяснение и то е в инвестицията, която управлението на ГЕРБ направи през изминалите години в програми за младежки обмен, но и в инфраструктура, ускорен икономически растеж и технологичен напредък с помощта на европейските средства. Икономическото възстановяване достигна до милиони семейства, а безработицата е на най-ниското си равнище от 2009 г. насам. Младите хора и предприемачеството са гръбнакът на региона ни. Само за една година по програма „Еразъм+“ са подкрепени 13 000 български ученици, студенти и стажанти със средства, възлизащи на 41 млрд. евро. Оперативна програма „Развитие на човешките ресурси“ е осигурила заетост на над 70 000 неактивни и безработни хора, а преминалите през стажове и обучения са над 30 000 души. Всички тези млади хора виждат реални ползи от членството ни в ЕС за повишаване на качеството им на живот. Аз съм част от листата на ГЕРБ, ние принадлежим към политическото семейство на Европейската народна партия - партията, която обединява център-десните християндемократически партии в Европа. Християнските ценности са залегнали в основата на създаването на ЕС. На тази база ние възприемаме начин на живот, който се стреми към баланс между солидарност и отговорност, между свобода и сигурност, между  традиции и толерантност. Терористичните заплахи, фалшивите новини, радикалните и авторитарни вълни, езикът на омразата и насилието са тотално неприемливи за нас и нашия европейски начин на живот. Ние се гордеем с нашето културно богатство и многообразие, с достоянията на нашите демокрации и семейството за нас е свята ценност. Смятам, че това са европейски принципи, под които би се подписал и всеки българин. Хората си дават сметка, че всичко, което през последните години е направено в техните градове и населени места, се е случило с подкрепата на европейските средства и волята на националните и местни власти. Те виждат и усещат Европа във всекидневието си – в променения облик на градовете и пътищата, в новата инфраструктура, в обновени училища, детски градини, спортни бази, в модернизация на малкия и среден бизнес, в подкрепата за откриване на нови производства, в привличането на инвеститори. Всичко това се отразява благотворно на живота на хората – разви се търговията, възродиха се цели региони покрай магистралите, инвестициите в селското стопанство и туризъм дадоха поминък на много хора в планинските райони и на морето. Това, което сега предстои, е да продължим тази инвестиция и да я надградим с инвестиция в хората, в тяхното качество на живот. Трябва да се погрижим за трудолюбивите, кадърни и борбени хора в България, тъй като те са тези, които създават благата и дърпат държавата напред. Трябва да дадем на младите мотив да останат тук и да им създадем възможности да се развиват. Вече има и конкретни резултати в тази посока – миналата година е първата, в която статистиката показва, че броят на младите хора, които са напуснали страната, за да учат навън, е равен на тези, които са се върнали в страната, за да се реализират и да живеят тук. За 2019 г. България ще направи вноска в бюджета на ЕС в размер на 1 млрд. лв., а очакваните междинни плащания за тази година са в размер на 4 млрд. лв.  Разбихме мита за скъпата Европа, защото от тези данни е видно, че инвестицията на България в ЕС ни се връща четирикратно. Връщайки се малко назад за програмен период 2007-2013 г., мога да кажа, че България отчете към ЕС почти 15 млрд. лева по оперативните програми, съфинансирани чрез структурните и кохезионния фондове, като общият процент на изпълнение бе почти 98%. България успя да навакса закъснелия старт, наложихме висок темп на работа. Значителна част от тези инвестиции бяха насочени към изграждане на инфраструктура (транспортна инфраструктура – 20,5% от всички разходени средства; инфраструктура за води и отпадъци – 16,2%, местно и регионално развитие (18,8% от разходите), инвестиции в човешки капитал – 12,7%, инвестиции в развитие на бизнеса - 12,2%, иновации – 9% и др. Андрей Новаков: Кампанията започна трудно, но сега съм уверен в успеха Поглеждайки към настоящия програмен период и данните към момента, можем да откроим следните основни макроикономически ефекти от усвояването на фондовете от ЕС към края на 2018 г. - техният ефект върху БВП към края на 2018 г. е увеличение с 4,0% спрямо сценария без евросредства; частните инвестиции надвишават нивото, което би било наблюдавано в отсъствие на средствата от ЕС с 15,8%; а позитивният ефект по отношение на заетостта е в размер на 6,7% и съответно редуциране с 3,1% на безработицата спрямо сценария без еврофондове. Много по-важно е, че ефектът от фондовете на ЕС не е само в цифрите, а в приноса им, свързан с качествено нова стратегическа култура на планиране и изпълнение на политики. Една от основните ни цели в Европейския парламент е да успеем да договорим следващия бюджет и секторното законодателство по отделните политики и инструменти, колкото може по-скоро. Това е важно и за следващата Комисия, на която ще е необходим ресурс, и за нас, като страни-членки, за да можем да започнем да изпълняваме програмите колкото може по-рано. Ще съсредоточа всичките си усилия в това да се повиши стандартът на живот на хората. Предвид експертизата ми в сферата на регионалната политика е съвсем естествено да се фокусирам там. Една от основните ми цели ще бъде осигуряване на балансирано развитие между градовете и по-малките населени места, със специално внимание към най-слабо развитите региони, включително пограничните и планинските. Ще работя за увеличение на съфинансирането на 85% вместо 70% на най-слаборазвитите региони. Усилията ми ще бъдат насочени в посока в следващия програмен период парите за политиката по сближаване за България да са в размер на 18 млрд. Това ще даде възможност за подкрепа на новосъздадените предприятия, за развитие на малкия и среден бизнес и за увеличение на доходите. Инвестициите през последните две години дават своите положителни резултати и Югозападният регион, например,  преминава на по-горно ниво на развитие- „регион в преход“, което означава, че БВП на глава от населението между 75 и 90% от средния за ЕС. Този регион има всички шансове в следващите години да се превърне в един от силно развитите региони на ЕС. Ще се стремя да извоюваме 378 млрд. евро общ бюджет за кохезионна политика, да довършим транспортните, пътни и жп коридори и да осигурим повече финансиране за по-слабо развитите региони. От ключово значение е реализирането на бъдещите програми да отчита нуждите и очакванията на младите българи, за да сме сигурни, че създаваме оптимално добри условия за тяхното професионално развитие тук, а не в чужбина. Да, ще съм благодарна да го направят. ГЕРБ и номер 12 в интегралната бюлетина, а преференцията за мен и с номер 107. Преференциалното гласуване е важен инструмент на демократичния избор и е начин хората да подкрепят кандидата, който предпочитат и който вярват, че най-достойно ще ги представлява и най-компетентно и неотстъпчиво ще защитава интересите им. В многобройните пътувания в кампанията  аз виждам подкрепата на хората за личните ми усилия за успеха на Българското председателство, както и преди това за регионалното благоустройство на страната. Благодаря им искрено за куража, който ми дават да продължа да водя битката за модерна България и в Европейския парламент. Уверявам ги, че няма да пожаля сили и енергия в тази битка. Андрей Новаков: Кампанията започна трудно, но сега съм уверен в успеха", "date": "2019.05.24", "title": "Лиляна Павлова: Ще работя да се повиши стандартът на живот на хората"}
{"url": "https://clubz.bg/83321-analiz_kakvo_stava_ako_sasht_izlqzat_ot_nato", "text": "Засега е само хипотеза, но такава, каквато някога може да стане истина: САЩ реализират заплахата си и през 2021 г. излизат от НАТО. Изтеглят всичките си войски от Европа, прехвърлят ги в родината или в други региони, изтеглят и командващия персонал. Какво ще се случи тогава с трасатлантическия отбранителен алианс? Отговор на този кардинален въпрос дава мислителницата “Международен институт за страгически изследвания” (IISS) и предпруждава за настъпването на драстични последствия, пише . Според анализа, иницииран и съфинансиран от германското Министерство на въшните работи, излизането на САЩ от НАТО по време на президентството на Доналд Тръмп не е немислимо. Тръмп многократно заплаши с последствия, ако най-сетне държавите членки на пакта не завишат военните си бюджети. По мнението на американското правителство европейските съюзници печелят далеч повече от мощта на Америка, отколкото обратното. Тръмп настоява за справедливо разпределение на тежестите, при което всички членки на НАТО да инвестират в отбраната най-малко 2 на сто от брутния си вътрешен продукт (БВП). В момента това е така само при 7 от общо 28 държави членки. Тръмп: Германия да плаща повече за НАТО На челно място са САЩ с 3,39 на сто от БВП. Гърция, Великобритания, както и източноевропейските държави Полша, Естония, Латвия и Литва заделят за отбрана искания от САЩ минимален процент – 2 на сто от БВП. Под тази черта обаче остават болшинството от държавите членки, в това число ключови страни, като Франция и Германия. Колко важни са САЩ за НАТО, показват цифрите. Техните разходи за отбрана възлизат на над 600 милиарда долара. Взети заедно всички европейски държави плюс Канада изразходват половината от тази сума. Така на САЩ се падат две трети от общите разходи на НАТО за отбрана. Най-голям е и приносът на САЩ за бюджета на НАТО, който е близо 2 милиарда долара - 22 на сто. Излизане на американците от пакта ще излезе скъпо на Европа. За компенсация европейските членки на НАТО ще трябва да инвестират допълнително стотици милиарда швейцарски франка. На колко ще възлязат разходите, експертите от IISS са изчислили въз основа на два различни сценария.  НАТО ще бъде принудена да подсигури международните морски пътища, които са от жизена важност за европейската икономика. Освен това трябва да се запълни празнината след изтеглянето на американските бойни кораби и самолети. Според експертите разходите ще възлязат на 110 милиарда долара.  е още по-скъп. При нападение от страна на Русия на европейска държава членка на НАТО се стига до война по суша. За да е в състояние да се възправи срещу Русия, НАТО трябва да подсигури противоракетни установки “Пейтриът”, мощни танкове, бойни кораби и самолети. Това би струвало между 288 и 357 милиарда долара. НАТО готви засилване на присъствието в Черно море Излизането на САЩ от алианса ще има не само финансови, а и военни последици за НАТО. С един удар отбранителният съюз ще бъде отслабен и ще трябва да изгражда наново командни структури, да рекрутира и обучава повече войници, както и да произвежда повече оръжия. Всичко това изисква време. Учените от IISS са на мнение, че ще са нужни 20 години. В момента САЩ предоставят 40 на сто от бойните сили на НАТО. Излязат ли Щатите от пакта, ще отпаднат и над 1,3 милиона войници. Сега НАТО разполага с 3 милиона мъже под пагон. За да се постигне тази численост, на останалите членки на алианса ще са необходими две десетилетия. Прекалено много време, ако действително се стигне до конфронтация с Русия. Споменатите инвестиции в милиарди обаче ще са достатъчни само за воденето на ограничена регионална война с вероятност за победа, твърдят учените от IISS. Изобщо не са взети под внимание разходите за континентален горещ конфликт в Европа. НАТО готви засилване на присъствието в Черно море", "date": "2019.05.24", "title": "Анализ: какво става, ако САЩ излязат от НАТО?"}
{"url": "https://clubz.bg/83297-dostojni_naslednici_li_sme_na_onezi_chieto_delo_praznuvame_dnes", "text": " е празник, в който освен култура има и много политика. С основание се гордеем, че и ний сме дали нещо на света, но може би ще е хубаво да се замислим дали сме достойни наследници на онези, благодарение на които празнуваме днес. Защо 24 май? , или по-точно това, което празнуваме на този ден, е крайната точка на една радикална реформа, извършена от княз Борис I. Тя започва с налагането на християнството и завършва с приемането на учениците на Кирил и Методий в България. Тази реформа, меко казано, не е минала безболезнено. Известно е, че по време на нейното провеждане са падали глави на цели родове. Въпреки това обаче именно благодарение на тази реформа все още на тази земя живеят хора, които наричат себе си българи. Видно е, че в средата на IX в. у нас е имало държавници-визионери, които са успели да се наложат. Имало е, очевидно, и достатъчно голяма обществена воля да се върви в правилната посока. Днес също имаме нужда от реформи, за да останат все пак някакви българи на тази земя. Реформите са далеч по-малки и могат да минат без кръвопролития: да се установи върховенство на закона, да се оптимизира държавната администрация, да се гарантира истинска пазарна икономика... Политици-визионери и обществена воля за подобни реформи обаче липсват. А думата \"реформа\" вече е мръсна, макар реформите реално да не са извършени. Ако живеещите през IX в. по нашите земи славяни и прабългари бяха като днешните българи вероятно щяха да се молят още век, два, три на Тангра и Перун, да си говорят на своите си езици и да изчезнат от историята, подобно на много други народи от онова време.  е връхната точка на процеса, с който България става неизменна част от европейската цивилизация. Според тогавашните критерии страната ни е била истинска европейска държава. Не по-лоша от тази на франките и съперничеща си с Византия - най-напредналата държава по онова време. България дори е допринесла за разпространението на европейската цивилизация в посока североизток и това също е повод за гордост на днешния празник. Е, на североизток от нас истинска Европа никога не е имало. Но все пак съществуват някакви европейски елементи и нашата роля за тяхното наличие е неоспорима. Днес формално също сме истинска европейска държава, но реално не е точно така. Периферната ни роля е обусловена не само от географското ни положение, но и от собствения инат да сме европейци, ама не дотам. Нещо повече - вместо да изнасяме европейщина на североизток от там ни внасят евразийщина.  тази година е точно два дни преди европейските избори. И политическите теми за размисъл, които този ден повдига, са изключително актуални. Честит празник!", "date": "2019.05.24", "title": "Достойни наследници ли сме на онези, чието дело празнуваме днес?"}
{"url": "https://clubz.bg/83334-masovi_protesti_v_sasht_sreshtu_zabranata_na_aborti_v_alabama", "text": "Стотици демонстранти участваха в шествие до законодателното събрание на Алабама, за да протестират срещу новоприет закон,който забранява абортите, предаде Асошиейтед прес. Алабама забранява абортите дори при изнасилване и кръвосмешение Преди това губернаторът на щата подписа най-строгия закон срещу абортите в САЩ, с който се криминализират всички случаи на аборт, в които не е заплашено здравето на бременната.  Алабама е част от поредица консервативни щати, които искат законови изменения във връзка с историческото решение на върховния съд на САЩ от 1973 г. по делото \"Роу срещу Уейд\", след което абортите бяха легализирани на цялата територия на Съединените щати. Тръмп проговори за абортите, позовавайки се на Роналд Рейгън Губернаторите на Кентъки, Мисисипи, Охайо и Джорджия одобриха забрани върху абортите, ако има засечена сърдечна пулсация на плода, което може да стане още в шестата седмица на бременността. Нито един от тези закони обаче не е влязъл в сила и се очаква въпросът да бъде решен от Върховния съд, в който преобладават съдии с консервативни нагласи. Съветът на ООН по правата на човека призова Вашингтон да осигури достъпа на жените до аборти и добави, че има опасност да се извършват нелегални процедури, които могат да застрашат живота на бременните, предаде Ройтерс.  Според нея данните сочат, че пълната забрана на аборти не намалява броя им, а просто започват да се извършват нелегални операции, които  . Шамдасани допълни, че подобни забрани са  , тъй като въздействат основно на бедни или от малцинствен произход жени. Някои от кандидат-президентите от Демократическата партия за изборите през 2020 г. се присъединиха към протестиращите и изразиха остра позиция срещу забраните: Сенаторът на Ню Джърси и кандидат-президент Кори Букър призова тълпата да  . На протестите бе и младият кмет на Саут Бенд, Индиана Пит Бутиджидж, който се превърна в сензация по време на предизборната кампания. Сенаторката Кирстен Джилибранд също говори пред събралото се множество и обвини Тръмп за   . Кандидат-президентът на САЩ Байдън: Тръмп е главният разединител Въпреки че Тръмп определя забраната в Алабама за твърде радикална, той подкрепя въвеждането на ограничения, тъй като се опитва да ентусиазира електората си преди изборите. Тръмп проговори за абортите, позовавайки се на Роналд Рейгън Кандидат-президентът на САЩ Байдън: Тръмп е главният разединител", "date": "2019.05.24", "title": "Масови протести в САЩ срещу забраната на аборти в Алабама"}
