{"url": "https://clubz.bg/83904-ed_shijryn_sys_svoq_versiq_na_ketchupa_hajnc", "text": "Нестанрен начин да отбележи 150-ата годишнина на световната марка за кетчуп и сосове \"Хайнц\" избра певецът Ед Шийрън. Той създава своя собствена версия на соса, съобщи Контактмюзик, цитиран от БТА.  Вдъхновено от Шийран изображение на домат краси всяка бутилка от новата партида кечупи на компанията. Партидата се казва \"едчуп\". 28-годишният музикант е толкова голям фен на кечупа, че си е татуирал логото на \"Хайнц\" на ръката си.  Певецът сподели за сътрудничеството си с компанията за сосове в Инстаграм. Той е качил снимка, на която се вижда, че целува бутилка с едчуп.", "date": "2019.06.06", "title": "Ед Шийрън със своя версия на кетчупа \"Хайнц\""}
{"url": "https://clubz.bg/83889-putin_preduprejdava_za_razpad_na_kontrola_nad_qdrenite_oryjiq", "text": "Руският президент Владимир Путин каза, че международната система за контрол над ядрените оръжия е на път да се разпадне, защото САЩ напускат един след друг съставящите я договори. На среща с шефове на чуждестранни информационни агенции преди Международния икономически форум в Петербург той каза, че Вашингтон първо се е оттеглил от Договора за противоракетната отбрана. Той добави, че сега САЩ всъщност еднострано са решили да прекратят участието си в Договора за ракетите със среден и малък обсег (ДРСМО), при което се опитват да \"стоварят\" отговорността за това на Русия. Путин заяви, че САЩ са разположили в Румъния ракети в нарушение на ДРСМО. Най-новото хиперзвуково оръжие на Русия може да защити страната дори в случай на прекратяване на Договора за съкращаване на стратегическите нападателни оръжия (СТАРТ), каза Путин. Той изтича през 2021 година и никой не преговаря с Русия за продължаването му, допълни руският президент. Той призова в дискусията за контрола над стратегическите въоръжения за бъде включена \"световната общественост\". Той посочи, че разговорите му с американския му колега Доналд Тръмп за стратегическата стабилност внушават известен оптимизъм, но са нужни практически стъпки. Путин каза и че в разговорите трябва да бъдат включени всички държави, които имат ядрени оръжия, а не само признатите за такива. Нов СТАРТ е подписан през 2010 г. от тогавашните президенти Барак Обама и Дмитрий Медведев. Договорът ограничава двете страни да притежават по не повече от 1550 дислоцирани ядрени бойни глави и 700 дислоцирани ракети и стратегически бомбардировачи, предадоха Ройтерс и Асошиейтед прес, цитирани от БТА.  Путин обясни и че е приел със спокойствие факта, че не бил поканен на тържествата по случа 75-годишнината от десанта в Нормандия през Втората световна война. На въпрос по темата той отвърна с реторичен въпрос защо е трябвало непременно да бъде поканен и подчерта: \"Имам си достатъчно много работа\", съобщи ТАСС. Путин изтъкна, че е важно да се съхранява историческата памет за войните и нацизма и се възмути, че в редица столици из Източна Европа, в Украйна и балтийските държави \"се разхождат хора със свастики\".  Президентът на Русия декларира, че неговата страна няма намерение да се намесва във вътрешната политика на САЩ. Без да посочва имена, той заяви, че някои държави не желаят да бъдат изработени общи правила за ненамеса в чужди работи, за да могат сами да прибягват до такива действия. Путин даде Либия и Ирак като пример за негативните последствия от външна военна намеса. По думите му никой от съюзниците на САЩ не е привърженик на военната намеса в друга страна и даже съседите на Венецуела, които осъждат режима на Николас Мадуро, са против военната намеса там, съобщи ТАСС. Путин предупреди, че евентуална военна намеса на САЩ във Венецуела ще има катастрофални последици. Той обясни, че присъствието на руски военни експерти в латиноамериканската страна е да обслужват доставеното руско въоръжение, което са задължени да правят по договор. Путин декларира, че Русия няма намерения да изгражда своя военна база във Венецуела, предаде Ройтерс. ", "date": "2019.06.06", "title": "Путин предупреждава за разпад на контрола над ядрените оръжия"}
{"url": "https://clubz.bg/83884-tezi_koito_sa_gotovi_da_stanat_ot_masata", "text": "Четири български организации представи днес американският посланик Ерик Рубин в София. Те са част от следващия етап на кампанията \"Силата е в теб\" на американското посолство у нас. Целта на кампанията е да представи българите, които работят за по-доброто бъдеще на страната, вдъхновяват с личния си пример и показват, че всички можем да бъде двигатели на положителните промени в България. И представи четирите проекта - платформата \"Гражданите\", \"Заедно в час\", инициативата \"Резиденция Баба\" и платформата за доброволчество TimeHeroes.  помага на млади учители да започнат работа в български училища там, където има най-голяма нужда от тях. Така те допринасят за по-качествено образование за български деца, особено в малките и отделечени населени места. 111 души в момента са част от програмата, от общо 262 досега, работили в 120 училища в цялата страна.  е платформа, която свързва доброволци с \"мисии\", като позволява на хората, които са готови да отдадат свободното си време, да намерят най-подходящата кауза за това.  Досега от проекта са свързали 56 334 \"герои\" с 1841 мисии, в 207 точки в страната. Онлайн платформата и приложението   помага на българите пряко да кажат на различните институции какви са нуждите на кварталите, градовете, какви са проблемите, с които се сблъскват всеки ден.  си поставя за цел да бъде мост между поколенията. Младежи отиват да живеят за месец в отдалечени села, помагат на възрастните, а възрастните им показват своите културни традиции и умения. Десетки младежи през последните три години са се включили в проекта и са живели в села в Северозападна България, в общините Гоце Делчев и Карлово. Всеки може да научи повече за четирите платформи и да се включи към тях на  част от кампанията \"Силата е в теб\", и да заяви готовност да стане от масата и да бъде част от промяната.", "date": "2019.06.06", "title": "Тези, които са готови да станат от масата"}
{"url": "https://clubz.bg/83899-karakachanov_do_25_veroqtnost_da_nqma_sdelka_za_f_16", "text": "Не повече от 25% - на толкова вицепремиерът Красимир Каракачанов оцени вероятността за провал на преговорите и неосъществяване на сделката със САЩ за купуване на 8 изтребилета F-16 за Военновъздушните сили. Военният министър заяви това пред ресорната комисия в Народното събрание. По думите му максималната цена, която България може да си позволи, е 2 млрд. лв. Според проекта за инвестиционен разход, приет първоначално от Народното събрание, таванът за цена бе 1,8 млрд. лв. След решението да се започнат преговори със САЩ, а не с Швеция за \"Грипен\", въпреки че първата оферта бе по-скъпа, Народното събрание разреши и отклонение от цената. Без да се записва в какъв празмер може да е тя. Във вторник Агенцията за сътрудничество в отбраната и сигурността на САЩ (DSCA) съобщи, че Държавният департамент е дал принципното си одобрение за евентуалната продажба за България на 8 нови бойни самолета F-16C/D Block 70/72 при цена 1,673 млрд. долара (почти 2,9 млрд. лв.). Според Министерството на отбраната обаче обявеното от САЩ не е предложение за цена по конкретната сделка, а разговорите продължават.  Каракачанов каза още, че очаква оферта от САЩ с цени под първоначалните, предложени по време на избора на изпълнител в края на мината година. По думите на министъра няма да се реже нито от бройката, нито от способностите на самолета. Той припомни и как текат преговорите между САЩ и Словакия - Конгресът гласува 2,8 млрд. долара, но в крайна сметка правилетствата на двете държави се договарят за сделка от 1,8 млрд. долара. Това прави сумата 128 571 428 долара за изтребител, тъй като Словакия иска 14 изтребителя Вицепремиерът съобщи още, че се очаква в рамките на 2 седмици България да получи официално предложение за цена на изтребителите от САЩ (производител е компанията \"Локхийд Мартин\"). Бъдещият проект за договор, ако се стигне до такъв, ще трябва да бъде одобрен и от Министерския съвет, и от Народното събрание.  Ген. Съби Събев: Вероятно ще платим малко над 2 млрд. лв. за изтребителите В първоначалното съобщение на САЩ е изброено относително подробно какво по-точно е поискало българското правителство от производителя на самолетите \"Локхийд Мартин\" и други производители на въоръжение и техника. Някои елементи и въоръжение са в толкова ограничени количества, че тепърва трябва да се види дали по тяхната по-ниска цена или брой може и има смисъл да се преговаря.", "date": "2019.06.06", "title": "Каракачанов: До 25% вероятност да няма сделка за F-16"}
{"url": "https://clubz.bg/83901-evrostat_bylgariq_e_peta_v_es_po_rastej_na_bvp", "text": "България е на пето място в Европейския съюз по икономически растеж. През първото тримесечие на тази година ръстът на БВП е 1,2 на сто. По този показател изпреварваме Хърватия, Полша, Унгария и Румъния. Това става ясно от публикуваните от Евростарт  .  Растежът на БВП на 19 страни от еврозоната след окончателната трета оценка е достигнал 0,4% на тримесечна база и 1,2% - на годишна база.  За българския \"успех\" се похвали лично премиерът Бойко Борисов - в профила си във фейсбук.", "date": "2019.06.06", "title": "Евростат: България е пета в ЕС по растеж на БВП "}
{"url": "https://clubz.bg/83893-drakula_bil_po_skoro_bylgarin_otkolkoto_vampir", "text": "Румънският граф Дракула няма нищо общо с историите за вампири. Това смятат историкът проф. Пламен Павлов и археологът проф. Николай Овчаров, които представиха свое изследване на историческите хроники от 13-ти и 16-ти век. Йоан Влад Трети Цепеш е влашки владетел от българо-кумански произход, наследник на династията Басараба, която е тясно свързана с българския цар Иван Шишман, смятат Павлов и Овчаров, съобщи БНР. Освен това според тях Дракула е наследник на Второто българско царство и държавност. За колко време Дракула ще изсмуче кръвта ни? За 6 минути и 24 секунди По думите им граф Дракула фигурира в историческите хроники с името Йоан Влад Трети. Това било едно от доказателствата за българския му произход, защото до 13 век земите във Влашко са били български и са управлявани от българските боляри. Освен това името Йоан е било задължително за българските владетели, посочиха двамата историци.  Съществуват десетки исторически документи, доказващи, че през 14-и век влашкият митнически контрол е бил български, а първият влашки митнически закон е на дядото на Дракула - Мирчо Стари. Прародителят на Дракула е боляринът Басар, погребан в историческата църква „Св. 40 мъченици“ в Търново. Открит е и неговият пръстен, поясни историкът проф. Пламен Павлов: Културно-туристическо вампирясване Дракула означава дявол, но това и историите за вампири не са относими за Йоан Влад Трети Цепеш, подчерта проф. Николай Овчаров: Дракула е роден през 1431 година, най-вероятно в Шесбург в Трансилвания, тогавашна Унгария, където баща му Влад Втори живее в изгнание. Майка му Василика или Снежана е молдовска принцеса. Така се лашка българинът - между измисленото героично минало и фиктивното глобално бъдеще Името Цепеш идва от пословичната му жестокост да набива османците на кол. В писмо до унгарския крал от февруари 1462 година Дракула описва втория си поход на юг от Дунав, когато завзема 17 града и избива 23 884 завоеватели, повечето от които са набити на кол. По думите на проф. Пламен Павлов Дракула    Това озлобява Дракула и през трите периода на управлението си от 1448-а до 1476-а година той води непрекъснати войни с османците, цитират хроникьорите професорите Павлов и Овчаров. Вземете Македония от историците! В края на следващата седмица приключват археологическите разкопки на проф. Овчаров в свищовската крепост „Калето“, където вече има намерени артефакти – гюлета и монети, доказващи пребиваването на Дракула в крепостта през зимата на 1461-62 година. Дракула е убит през 1476 година. Предполага се, че е погребан в създадения от него манастир Кумана на 50 километра от Свищов и на 30 километра от Русе. Културно-туристическо вампирясване Така се лашка българинът - между измисленото героично минало и фиктивното глобално бъдеще Вземете Македония от историците!", "date": "2019.06.06", "title": "Дракула бил по-скоро българин, отколкото вампир"}
{"url": "https://clubz.bg/83898-advokati_ot_honkong_na_protest_sreshtu_zakonoproekt_oblagodetelstvasht_kitaj", "text": "Повече от 3 000 адвокати от Хонконг излязоха да протестират срещу предложен законопроект, който ще задължи местните власти да екстрадират политически дисиденти към Китай, предаде Ройтерс.  Хонконг ще може да екстрадира дисиденти към Китай Юристите, облечени в черно, извървяха разстоянието от сградата на Върховния съд на Хонконг до офисите на правителството, като оживено обсъждаха нередностите в законопроекта. Предложението и нежеланието на управляващите да го оттеглят провокираха вълна от възмущение в средите на бизнеса, дипломацията и правните общности. Те се страхуват, че правната автономност на Хонконг е под заплаха и се съмняват, че Пекин може да гарантира справедливо правораздаване. Бившата британска колония бе върната под китайско управление през 1997 г., като ѝ бяха гарантирани множество свободи в рамките на формулата  . Главната министърка на Администрацията на Хонконг Кери Лам многократно се опита да убеди критиците, че съществуват достатъчно стриктни условия, за да се уважи молба за екстрадиция, но множество върховни съдии са на друго мнение. Хонконг си има нов управник - първата жена Министърът на сигурността на Хонконг Джон Лий сподели, че правистите не разбират добре законопроекта, което разяри много от протестиращите. Това бе петият и най-голям протест на адвокати от Хонконг от 1997 г. насам. Денис Куок, магистратът, който организира марша, заяви, че между 3 000 и 4 000 адвокати (една четвърт от всичките) са взели участие. Съгласно предложените за всеки отделен случай ще се отсъжда дали да има екстрадиция към държава, сред които и континентален Китай, различна от 20-те страни, с които Хонконг има подписани споразумения. Тази седмица Правното общество на Хонконг призова правителството да отдели повече време, за да проведе продължителни обсъждания на законопроекта, вместо да го прокарва набързо. Дженифър Ван Дейл, търговски адвокат с повече от 28 години опит в града, обясни, че законопроектът може да носи сериозни последици за бизнеса. В края на протеста адвокатите застанаха пред централата на правителството с високо изправени глави, запазиха триминутно мълчание и се разотидоха.   Хонконг си има нов управник - първата жена", "date": "2019.06.06", "title": "Адвокати от Хонконг на протест срещу законопроект, облагодетелстващ Китай"}
{"url": "https://clubz.bg/83896-radev_kym_vlastta_ne_bydete_sramejlivi_govorete_s_gazprom_za_po_evtin_gaz", "text": "АЕЦ \"Белене\", газови проекти и дори откровено \"подсказване\" към правителството в България да \"не се срамува\" и да поиска предоговаряне цената на \"Газпром\" за доставка на синьо гориво за България.   Това бяха част от темите на разговора между българския президент Румен Радев и руския му колега Владимир Путин. Дватата се срещнаха ва втори път от началото на мандата на Радев - този път Санкт Петербург, където се провежда Международния икономически форум. България е член на ЕС и НАТО, но това не изключва развитието на интензивни отношения с Руската федерация, заяви президентът Румен Радев в началото на срещата си с Владимир Путин днес в Константиновския дворецг, предаде БТА. Българският президент отбеляза добрите отношения на ниво правителство и на ниво парламенти на двете страни и посочи добрите отношения в областта на културата, науката образованието, туризма. Става дума за АЕЦ \"Белене\", възобновен от настоящото правителство на Бойко Борисов. Държавата вече събира оферти за изграждане на проекта. По-рано днес от руската държавна компания \"Росатом\" обявиха, че не се отказали да участват самостоятелно в търга за строителството. Новината дойде от ръководителя на \"Росатом\", който също е на Международния икономически форум в Санкт Петербург, където бе и срещата между двамата президенти. През 2006 година \"Атомстройекспорт\", която е част от \"Росатом\", спечели международен търг за изграждането на два енергоблока на тази АЕЦ и на площадката на \"Белене\" бе доставено оборудване, но през 2009 година проектът бе спрян, а през март 2012 г. София се отказа от строителството на централата. Лихачов съобщи освен това, че \"Росатом\" е готова да разгледа възможността да участва в строителството на АЕЦ в България в рамките на международен консорциум, но при спазването на условия, които гарантират изгодността на проекта. Днес имаше и друга заявка за \"Белене\" - от френската компания „Фраматом“, която ще се опита да осигури финансиране за една четвърт от техническата част на проекта. Това съобщи Станислав Георгиев - представител на компанията в България, цитиран от БНР. Преди спирането на проекта през 2009 г. французите бяха посочени за главен подизпълнител на „Атомстройекспорт“. „Фраматом“ ще отговори на поканата за участие в процедурата за стратегически инвеститор, но все още не е ясно под каква форма, каза Станислав Георгиев. За АЕЦ \"Белене\" Румен Радев припомни още, че решението на българския парламент и правителство е да започне процедурата без държавни гаранции и допълни, че руската страна продължава да настоява, че в такъв проект трябва да има държавни гаранции.  Румен Радев говори и за други енергийни връзки между България и Русия преди срещата си с Путин. Руският президент Владимир Путин посочи, че отношенията между Русия и България постепенно се възстановяват и допълни, че започваме да използваме резервите за активизиране на двустранните ни отношения. Енергетиката е една от темите, обсъдени по време на разговора.  Той припомни, че миналата седмица имаме договор за закупуване на втечнен газ от Америка през терминал от Гърция на конкурентна цена и по-изгодна от тръбния газ, който получаваме от Русия, и отбеляза, че има голям спад на цената на газа в борсите в Западна Европа.  Радев е поставил този въпрос на срещата, на която е присъствал и генералният директор на \"Газпром\". По думите му Путин е бил много ясен, че този въпрос е изцяло в сферата на отговорностите на \"Газпром\".  В отговор на въпрос във връзка с руското участие в поддържането на българската бойна техника Радев каза, че темата е била поставена на срещата и посочи, че руската страна има готовност да продължим нашите отношения, докато България има решимост да поддържа руска техника.", "date": "2019.06.06", "title": "Радев към властта: Не бъдете срамежливи, говорете с \"Газпром\" за по-евтин газ"}
{"url": "https://clubz.bg/83891-sanitar_shte_leji_dojivot_za_ubijstvoto_na_85_dushi", "text": "Германският болногледач Нилс Хьогел (42 г.) чу днес окончателната си присъда. Той ще доживее дните си зад решетки. Наложената му доживотна присъда е без право на замяна. Подсъдимият беше признат за виновен от съд в град Олденбург в умишлено причиняване на смърт на 85 пациенти в периода между 2000 и 2005 г. в болници в градовете Олденбург и Делменхорст. Председателстващият съдебния състав съдия Себастиан Бюрман обоснова наложеното на Хьогел най-тежко наказание, окачествявайки деянията като “нещо, което взривява всякакви граници”. Нилс Хьогел беше подведен под отговорност за извършени 100 умишлени убийства на пациенти. В 15 случая той беше оправдан. Подсъдимият призна, че е отнел живота на 43-а пациенти. По време на разследването и на съдебния процес беше доказано, че в перода между 2000 и 2005 г. в болници в Олденбург и Делменхорст Нилс Хьогел е давал на пациенти различни медикаменти, поставял им е инжекции, несъвместими със заболяванията. Хьогел е знаел, че изходът може да е фатален. Точно това е била и целта му – убийства. В хода на разследването задържаният твърдеше, че така бил избавил много хора от големи мъки. Защитата се бореше Хьогел да бъде обявен за психично болен човек. Психиатрична експертиза обаче доказа, че той е дееспособен, макар да са налице известни смущения, но те не са толкова силно изразени, като при психично болни хора. Според психиатричната експертиза Хьогел не е в състояние да изпитва срам, вина и покаяние. Обръщайки се към близките на жертвите, все пак в последната си дума в съдебната зала днес Нилс Хьогел изрече: Първата доживотна присъда беше наложена на Нилс Хьогел през 2015 г. Днешната е окончателна.", "date": "2019.06.06", "title": "Санитар ще лежи доживот за убийството на 85 души"}
{"url": "https://clubz.bg/83895-palatkite_s_ediniq_krak_v_regulaciqta_no_maj_tova_shte_e_problem", "text": "Едно напред, две назад. Така най-общо може да се опише резултатът от проведеното днес заседание на комисията по регионална политика в парламента, на което бяха разгледани спорните изменения в Закона за устройство на Черноморското крайбрежие. Все пак, след дълги години борба, излезе и нещо като на пръв поглед добра новина, но на втори - повдигаща повече въпроси, отколкото даваща отговори за любителите на природосъобразния туризъм. Решено бе дивото къмпингуване да бъде регулирано. Оттеглени от самите вносители бяха и определяните като „скандални“ текстове, засягащи строителството в зони с дюни. Оттеглени заради лоша юридическа формулировка бяха и някои добри предложения. Останаха обаче непосилните за физически лица глоби за поставяне на палатка или шатра върху дюна. Като депутатите... изпуснаха да запишат забрани върху на практика най-важната дюна - тази, от която се зараждат всички останали. След години наред неуспешни опити за регулация на природосъобразния туризъм, днес най-сетне бе направена първа крачка. Възприе се предложението на Искрен Веселинов (ВМРО/Обединени патриоти) да се обособят специални места за свободно разполагане на палатки, кемпери и каравани, като се осигурят и обекти като пейки, маси, беседки, чешми, информационни табели и др. Тези места няма да бъдат категоризирани като къмпинги по смисъла на Закона за туризма. Законът за Черноморието: Внимание, палатка! Опасно за живота! За целта в тримесечен срок от обнародването на измененията трябва да бъде издадена и наредба, която да конкретизира реда, по който ще се обособяват местата за диво къмпингуване. Пред Клуб Z Веселинов коментира, че в тях трябва да бъдат включени определените като плажове за природосъобразен туризъм Иракли, Карадере и Корал. Дали това ще стане обаче – отговорността вече бе прехвърлена към изпълнителната власт и по-специално – към Министерството на регионалното развитие и благоустройството (МРРБ), което бе определено като водещо в процеса. Представителите на Министерство на туризма приветстваха това решение. Оттам не успяха да се справят с въпроса с къмпингуването, въпреки създаваните под шапката на Николина Ангелкова работни групи за целта. Изведнъж, покрай обсъжданията на ЗУЧК, от ведомството заявиха, че не е тяхна работа да се занимават с дивото къмпингуване, а само с обектите, категоризирани по закона като туристически и поискаха други министерства да вземат отношение. МТ в крайна сметка се отърва, но пък изказването на Георгиева постави и друг въпрос – тъй като ЗУЧК е специализиран закон, регулацията само за територията на плажовете ли ще се прилага, защото къмпингуване има и на други места в страната. И най-вече:  Глобата за хавлия върху дюни се изроди в строителство и в забрана на палатките По думите на Веселинов, освен на Иракли, Корал и Карадере, общините също трябва да определят места за къмпингуване. До момента това е направила само Община Шабла и моделът се прилагаше успешно. Повечето черноморски общини обаче дори предприемат гонения спрямо любителите на палатките – измислят рестриктивни текстове в наредбите си за опазване на обществения ред, някои от които вече паднаха във Върховния административен съд. Община Царево например изисква разрешение от главния архитект на общината за разполагане на палатка – равносилно на поставяне на доста по-сериозен обект. Председателят на комисията обаче е скептичен, че местната власт може да бъде задължена да определя места за къмпингуване.  Природозащитничката от инициативата „Да спасим Карадере“ Люба Батембергска отбеляза, че сега голяма част от земите край дивите плажове, в т.ч. определените за природосъобразен туризъм, са частна собственост – вече окрупнени малки парцели с цел застрояване и ако се обособяват подобни места за къмпингуване, то трябва да се планира процесът изцяло – в това число да се обезщетят собствениците въпросните имоти.  На принципа на „моркова и тоягата“ Веселинов предлага и глоби за поставяне на кемпер, палатка и пр. извън обособените места - от 500 лв. до 1000 лв. за първо нарушение, а за повторно – 1500 лв. до 3000 лв. Въпросните глоби обаче щели да влязат в сила година след приемането на правилата.  Ангелкова пак опитва със забрана на палатките  От ГЕРБ дадоха заявка, че ще подкрепят предложението за регулиране на дивото къмпингуване и в зала, което, поне засега, дава гаранция, че то ще бъде окончателно прието. Оттеглени бяха голяма част от „мракобесните“ текстове, предлагани от депутати от НФСБ, като: петцифрени глоби за поставяне на палатка на Иракли, Карадере и Корал например. Христиан Митев оттегли и друго свое предложение, което предизвика много брожения – противоречивото: „строителството в тях (дюни) да се разрешава, само ако с проекта на подробния устройствен план и инвестиционния проект е предвидено тяхното опазване и съхраняване“. В последствие самият Митев посочи, че не е имал предвид строителство върху дюни, което принципно е забранено със закон, а строителство в зони с дюни. Но даде заявка, че ще внесе ново законово изменение в тази посока, след като прецизира текстовете. Останаха солените глоби за разполагане на шатри, палатки и преминаване с превозно средство през дюните. Но оказа се, депутатите, изброявайки видовете дюни, са изпуснали един, може би най-важният – ембрионалните дюни - в основата на останалите. Трябва да се отбележи още, че на малко плажове в България дюните са обозначени, заградени и пр. Така всеки, който несъзнателно разпъне шатра там например - вече е глобен. Оттеглени бяха и някои иначе добри предложения, в случая на Валери Симеонов - да се гарантира равнопоставеност като качество между свободната за плажуване зона и платената. Публична тайна е, че сега летовниците, които не желаят да плащат за шезлонг и чадър, биват „забутани“ на най-неприветливите места. Причината за оттеглянето се оказа формулировката на предложението.  Отхвърлена бе и друга идея на Симеонов – да се спре продажбата на готвена храна на плажовете и да се разрешат само пакетираните и бутилирани стоки. Но предложението не мина.  На днешното доста \"хаотично\" заседание се стигна и до куриози. Оказа се, от екоминистерството са прокарали чрез депутати изменения в Закона за управление на отпадъците като преходни и заключителни разпоредби в ЗУЧК. Въпросното изменение представлява наименования на вещества и цитиране на европейски регламенти, което предизвика депутата Никола Динков да възкликне, че не разбира 90% от това, което му предлагат да гласува. Дора Янкова (БСП) възрази парламентът за пореден път да се превръща в  \"пощенска кутия\" и \"гълъб\" на Министерския съвет. Въпреки това явно останалите народни избраници бяха разбрали сложните \"формули\", защото приеха измененията. Глобата за хавлия върху дюни се изроди в строителство и в забрана на палатките Ангелкова пак опитва със забрана на палатките ", "date": "2019.06.06", "title": "Палатките - с единия крак в регулацията. Но май това ще е проблем"}
{"url": "https://clubz.bg/83894-sasht_razpolojiha_sistemata_thaad_kraj_bylgariq", "text": "САЩ разположиха в Румъния мобилен противоракетен комплекс за въздушна отбрана на голяма височина, известен като THAAD, съобщиха от централата на НАТО в Брюксел. Разполагането е временно и е извършено по молба на Северноатлантическия пакт. Комплексът е пристигнал в базата в югозападния град Девеселу, намираща се само на 50 километра от границата с България. Мобилният комплекс е предназначен за прехващане на балистични ракети. Той ще действа временно, докато на действащата в Девеселу система Aegis Ashore бъде обновен софтуерът, твърдят от НАТО. Това е радарът, който ни пази от балистични ракети (ВИДЕО) Лавров: НАТО готви разгръщане в България Базата на американските военноморски сили се намира много близо до българското дунавско пристанище Никопол. Тя заработи на 12 май 2016 г. Клуб Z бе единствената българска медия, чийто представител присъства на това събитие. Путин предупреждава за разпад на контрола над ядрените оръжия Още тогава от НАТО заявиха, че системата е за защита, а не за нападение. И пази не от Русия, а от опасност, идваща „от юг“. А също така, че Aegis Ashore прихваща само ракети с малък и среден обсег, докато руските са с голям обсег. Москва обаче продължава да бъде убедена, че системата е срещу нея. Руският президент Владимир Путин заяви по-рано днес, че САЩ са разположили в Румъния ракети в нарушение на Договора за ядрените сили със среден обсег, предаде \"Ройтерс\". Лавров: НАТО готви разгръщане в България Путин предупреждава за разпад на контрола над ядрените оръжия", "date": "2019.06.06", "title": "САЩ разположиха системата THAAD край България"}
{"url": "https://clubz.bg/83890-film_razkazva_za_majkyl_hytchins_ot_inxs_trejlyr", "text": "Животът и чувствителността на легендарния Майкъл Хътчинс от INXS са обект на новия документален филм Mystify. Той е режисиран от Ричард Ловенщайн, който стои зад редица известни видеоклипове, а трейлър към документалния филм можете да видите по-долу. Хътчинс беше един от най-обичаните вокалисти в Австралия, а и по света, след като в продължение на над две десетилетия оглавяваше INXS, пише zrock.bg. През 1997 година той отне живота си на 37 г., но остави невероятно музикално наследство. Mystify включва архивни кадри от домашната колекция на Майкъл Хътчинс, както и материали, събрани от приятелите и семейството му. Премиерата на Mystify по кината в Австралия ще е на 4 юли.  ", "date": "2019.06.06", "title": "Филм разказва за Майкъл Хътчинс от INXS (ТРЕЙЛЪР)"}
{"url": "https://clubz.bg/83892-526_ot_mestata_za_kypane_u_nas_%E2%80%93_s_otlichno_kachestvo_na_vodata", "text": "Това се казва в разпространен днес   на Еврокомисията и Европейската агенция за околна среда (ЕАОС) за местата за къпане в ЕС. И въпреки че водата в над половината от тези места у нас е с отлично качество, България е на предпоследно място в класацията. След нас е само Полша, която изостава значително от всички. Процентите в тази сфера там са едва 28. И все пак ситуацията в страната ни е отчайваща предвид факта, че огромният процент изпълнява минималните критерии на ЕС  . Взети са общо 816 проби от 95 места в България – 91 на сушата и 4 във вътрешността.  Оценката на качеството е направена въз основа на два микробиологични параметъра – наличие на бактериите ешерихия коли и чревен ентерокок. Те са включени в Директивата на ЕС относно водите за къпане. 97,9 на сто от проверените води в България отговарят на минималните стандарти за качество на Директивата. 85,1 процента от местата за къпане в Европа са оценени като отлични по отношение на качеството на водата, се казва в доклада. В 28-те страни членки са наблюдавани 21 831 места. И от тях 95,4 на сто са отговаряли на минималните изисквания за качество. Включени са и 300 места за къпане, наблюдавани в Албания и Швейцария. Делът на местата за къпане, отговарящи на най-строгите стандарти за „отлично“ качество, се е повишил с една десета от процента - от 85% през 2017 г. на 85,1% през миналата година. Броят на местата за къпане, отговарящи на минималните изисквания за „задоволително състояние“, е спаднал от 96% през 2017 г. на 95,4% през 2018 г. Този незначителен спад се дължи главно на отварянето на нови места за къпане, за които все още не е наличен наборът от данни за четирите сезона за къпане, необходими за класификацията по Директивата. През 2018 г. 301 (или 1,3%) от всички места за къпане в ЕС, Албания и Швейцария са оценени като места с „лошо“ качество на водата. Това е малко под отбелязаните през 2017 г. 1,4%. Изискванията към водите за къпане са установени в Директивата на ЕС за водите за къпане. Прилагането на нейните правила помогна за значително подобряване на качеството на водите за къпане в Европа през последните 40 години. Ефективното наблюдение и управление, въведени в съответствие с Директивата, заедно с инвестициите в пречистването на градските отпадъчни води, доведоха до рязко намаляване на дела на нетретираните или частично третирани битови и промишлени отпадъци, попадащи във водата. Съгласно правилата местните органи събират през целия сезон водни проби от официално определени места за къпане. Пробите се анализират за два вида бактерии, които показват замърсяване от отпадъчни води или от добитък. Замърсяването на водите с фекални бактерии продължава да представлява риск за човешкото здраве, особено когато такова замърсяване се среща в местата за къпане. Къпането в замърсени реки или езера може да доведе до заболявания. Основните източници на замърсяване са отпадните води и водите, оттичащи се от стопанства и земеделски земи. Това замърсяване се увеличава по време на проливни дъждове и наводнения поради препълване на канализационната мрежа и отмиване на замърсените отпадни води в реките и моретата. В зависимост от констатираното количество фекални бактерии качеството на водите за къпане се класифицира като „отлично“, „добро“, „задоволително“ или „лошо“. Когато то е „лошо“, държавите членки трябва да вземат определени мерки като например забрана за къпане или препоръка то да се избягва, предоставяне на информация на обществеността и предприемане на подходящи мерки за отстраняване на проблемите.", "date": "2019.06.06", "title": "52,6% от местата за къпане у нас – с отлично качество на водата"}
{"url": "https://clubz.bg/83888-samo_dps_glasuva_protiv_partijnite_subsidii_da_sa_1_lv_za_glas", "text": "Единствено Йордан Цонев (ДПС) гласува \"против\" предложението на премиера Бойко Борисов партийните субсидии да станат 1 лв. на глас. Актуализацията на държавния бюджет за 2019 г. бе одобрена на първо четене от бюджетната комисия в Народното събрание. Тя бе внесена тази сутрин от правителството и я разясни именно министър-председателят - лично. 1 лев на глас партийна субсидия предлага кабинетът. Чака \"зависимости\" Представителите на БСП не участваха в гласуването в комисията. А Цонев аргументира вота си \"против\" ето така: Той допълни, че инициативата на партията му за намаляване на ДДС за определени стоки не е популизъм, но предложението на ГЕРБ за субсидията е и ще има много тежка цена за българската демокрация. Според Гечев инициативата на ГЕРБ е кризисен пиар, след като е станало ясно, че България скоро няма да бъде приета в Шенген и Еврозоната. Депутатът от \"Атака\" Николай Александров изтъкна, че неговата партия от години предлага намаляване на субсидиите при условие, че има равнопоставеност за всички партии при отразяването на идеите им в медиите. Йордан Апостолов (НФСБ) пък заяви, че 40% от държавната администрация не работи и ако тя се съкрати, ще се появят средства за детски градини и пътища. Според него ако се приеме субсидиите на партиите да са 1 лв. на глас, то трябва да се обясни и как ще се финансират партиите. Шефът на комисията Менда Стоянова (ГЕРБ) изтъкна, че \"ГЕРБ строи детски градини от години\". \"И къщи за гости\", репликираха я от залата. Стоянова каза още, че предложението за субсидиите е \"от народа\". Йордан Цонев се съгласи с нея, че в обществото има нагнетено напрежение към партиите. Той обаче допълни, че безплатен обяд няма. Това каза в кулоарите на парламента лидерът на НФСБ Валери Симеонов.", "date": "2019.06.06", "title": "Само ДПС гласува \"против\" партийните субсидии да са 1 лв. за глас"}
{"url": "https://clubz.bg/83886-tv7_i_bbt_pyrvo_harcheha_po_7_mln_lv_na_godina_nakraq_po_8_10_mln_lv_na_mesec", "text": "За финансовия разгул, който се е вихрил в придобитите от Цветан Василев телевизии ББТ и ТВ7. И за неговата \"медийна стратегия\". За това говори днес основният свидетел по КТБ Бисер Лазов, който продължава своя монолог в съда. ТВ7 глътнала 300 млн., но Василев казвал: \"Нищо, медията е сила!\" Тогава вече - както счетоводителят твърди - организацията е давала белези, че става неуправляема.  Лазов има  Според него той докладвал  Лазов напомни, че това става през април, и то на 25-и: денят, в който \"Фирмата\" плащала падежа по лихви и погасителни вноски на предните - усвоени вече, кредити. Април е и предпоследният цял месец, в който \"Фирмата\" на Цветан Василев си прави по нормален начин погасителните вноски към КТБ в пълен размер. Лазов: Цветан Василев плащаше за дискредитиране на противници Както Лазов е отбелязвал и преди - към тази дата съществуващите вече над 150 дружества. Те са били регистрирани с единствена цел изпомпване на кредити от КТБ. И е трябвало всеки месец да връщат  Днес Бисер Лазов припомни, че  От Тв7 и Нюз7 протестираха с лепенки на устата Той отново не отрони нито дума за другите разходи от т. нар. медийна стратегия на Василев - за вестниците, възхода на \"Нова българска медийна група холдинг\" и пр. Както и не спомена най-важния му съратник от онова време. Клуб Z оставя на вас да си спомните кои видни тв лица затичаха в ТВ 7 тогава, с каква главоломна скорост, или - както казва премиерът Борисов - \"урбулешката\". И кои и как първи се \"спасиха\", когато парите започнаха да свършват... Защото е важно да се помни. Освен това на края на днешния съдебен ден свидетелят обяви, че е присъствал на среща, на която Цветан Василев дава първо едни 20 000 евро - за да се \"оправят нещата\" със следователката, която го е призовала. Лазов: Цветан Василев плащаше за дискредитиране на противници От Тв7 и Нюз7 протестираха с лепенки на устата", "date": "2019.06.06", "title": "ТВ7 и ББТ първо харчеха по 7 млн. лв. на година, накрая по 8-10 млн. лв. на месец"}
{"url": "https://clubz.bg/83883-arteks_sydi_organizatori_na_protesta_sreshtu_zlaten_vek", "text": "Строителната компания \"Артекс\" съди двама от организаторите и участници в протестите срещу строежа на небостъргача \"Златен век\" за нанасяне на \"неимуществени вреди\", научи \"Клуб Z. На 5 юни, сряда, в Софийския градски съд са образувани две граждански дела по постъпили искови молби от фирмите „Артекс – Златен Век\" и „Артекс - Инженеринг\". И двете молби са по чл.45 от Закона за задълженията и договорите. Цитираният текст гласи следното: \"Златен век\" изкарва граждани на протест Исковите молби са срещу адвокат Никола Вапцаров, който е и член на инициативния комитет \"Лозенец\", настояващ от години за спиране на строежа на \"Златен век\", и срещу Мариан Башур - един от активистите.   Въпреки премиера: институциите пак си прехвърлят \"Златен век\" Строителната компания претендира по 100 000 лв. неимуществени вреди от всеки един от двамата активисти. На толкова те оценяват увредения си имидж. Строителството на сградата \"Златен век\", която се намира до хотел \"Маринела\" в София, бе обявено за спряно през април лично от премиера Бойко Борисов. Той дори се срещна с протестиращите срещу небостъргача. На срещата са били Вапцаров и Башур.  В последствие от \"Артекс\" също настояха за такава среща. Междувременно в цялата история различни държавни институции си \"прехвърляха топката\" по отношение на \"Златен век\". Главният архитекст на София Здравко Здравков изрази съмнения за документите на \"Артекс\", свързани със строежа, ДНСК първоначално твърдеше, че нещата са наред, после започнаха проверки. В крайна сметка спиране имаше. Има и обжалване на решението пред съда, което още е в ход.  \"Артекс\" обжалва спирането на строежа на \"Златен век\" Преди това избухна скандалът \"Апартаментгейт\", също свързан с името на \"Артекс\" - заради разкрития, че Цветан Цветанов, Цецка Цачева и други видни фигури от управлението са закупили апартаменти от въпросната фирма (в различни нейни сгради) на по-ниски от пазарните цени.  Пак след намеса на Борисов: спира строителството на \"Златен век\" Претенциите срещу Вапцаров и Башур за нанесени неимушествени вреди вероятно са заради техни изказвания публично по адрес на \"Артекс\". Според запознати обаче в документите по заведените две граждански дела има и твърдения за претърпени имуществени вреди. Почти веднага в профила си във фейсбук коментар направи Никола Вапцаров:       Въпреки премиера: институциите пак си прехвърлят \"Златен век\" \"Артекс\" обжалва спирането на строежа на \"Златен век\" Пак след намеса на Борисов: спира строителството на \"Златен век\"", "date": "2019.06.06", "title": "\"Артекс\" съди организатори на протеста срещу \"Златен век\""}
{"url": "https://clubz.bg/83878-vseki_vtori_bylgarin_e_gotov_da_zaobikoli_zakona_za_lichni_interesi", "text": "Всеки втори българин (или 56,9%) е готов да брани правилата и за нищо на света не би погазил закон, дори и да има материална или друга ползва. В същото време приблизително един от двама е съгласен с твърдението, че ако даден закон му пречи, ще намери начин да го заобиколи, за да постигне своята цел. Този разлом в разбиранията за законността изпъква в резултатите от проучване по проекта ”Икономиката в сянка като девиантна практика” на екип от Института за изследване на обществата и знанието към БАН, цитирани от БГНЕС. Докладът на БАН показва разделение в обществото, което е резултат на безнаказаността вследствие на посегателството върху личната собственост, моделите на управление на публичните и частните бизнес процеси в страната. Холандия: Чухме за желанието ви за Шенген, но знаем за корупцията 43,1% от участниците в проучването имат явни нагласи за неспазване на законодателството. И, ако не се страхуваха от последствията, лесно биха нарушили нормите.  Близо 19,8% от запитаните са абсолютно съгласни, а над 41% – съгласни до известна степен с твърдението, че ако даден закон им пречи, ще намерят начин да го заобиколят и да постигнат своите цели, се казва в изследването. Почти 53% от българите пък смятат, че докато има хора, които са над законите, в обществото няма да има равнопоставеност. За над 65% от обществото сивата икономика е най-бързият начин да се изкарат пари, се казва в доклада на БАН.  Проучването на Института за изследване на обществата и знанието към БАН сочи и още: че работодателите, и дори работниците имат по-голяма склонност да спазват и зачитат законите. Освен психопатен, българинът е и страхлив А учениците, безработните лица, и дори домакините са по-склонни да имат по-фриволно поведение и открито да не зачитат и спазват настоящото законодателство. Така в обществото се насажда мнението, че неспазването на законите е естествена и логична реакция на евентуалната пълна с пропуски и несъвършенства законова среда. Според изследването в последните години в българското общество могат да се откроят осем социологически типажа според поведението на хората: С изключение на хората, които се поддават на натиска на обществото, останалите модели на поведение представляват отклонение от социално приемливите норми и морални разбирания и склонност към нарушаване на правилата. Страдаме от информационна булимия Резултатите от изследването показват, че едва близо 32% от попитаните българи смятат, че законите в страната са добре написани и лесно приложими на практика. Според авторите на изследването това е знак, че българското общество е с нараснала критичност към Народното събрание като законодателен орган, и към законите като правни норми. Резултатите от това проучване показват, че по-голямата част от обществото вече поставя условие - законите ще бъдат спазвани, ако са адекватни, обслужват интереса на обществто и са приложими на практика, показва още проучването. Огромен е делът на българите (81%), чиито усилия в живота са изцяло съсредоточени върху постигането на материални блага. И това се превръща в основен приоритет за тях. Освен психопатен, българинът е и страхлив Страдаме от информационна булимия", "date": "2019.06.06", "title": "Всеки втори българин е готов да заобиколи закона за лични интереси"}
{"url": "https://clubz.bg/83874-koe_shte_ustrojvame_borisovata_gradina_ili_vsqko_dyrvo_v_sofiq", "text": "Часът е 17,20 в сряда, 5 юни, зала 230 на УАСГ вече е наполовина пълна. Столичани жужат и чакат началото на първото обществено обсъждане на проекта за подробен устройствен план (ПУП) на Борисовата градина, който план на теория трябва да спаси най-важния софийски парк от застрояване. ПУП е измъчен проект - първи опит за такъв има през далечната 2003 г., а последният е разработен след конкурс през 2015 г. Оттогава насам... не е ясно защо, но се бави. Всъщност е ясно - макар да избират най-щадящ парка план, той пак предизвиква бурни реакции сред столичани. Идват избори, отлага се, идват втори, отлага се пак. Сега предстои местен вот и този път уж ПУП ще бъде приет - непосредствено преди него. Планът за Борисовата градина - ремонт и реставрация или строежи и сеч? Йорданка Фандъкова, кмет на София, е в залата от самото начало и прави кратко встъпително слово. Главният архитект Здравко Здравков закъснява с почти два часа. Но и от двамата няма належаща нужда. Водеща на дискусията е арх. Бойка Къдрева, директор на дирекция \"Териториално планиране\", а в центъра на вниманието на гражданите е проф. арх. Атанас Ковачев - проектантът на новия ПУП. Върху тях се изливат въпроси, предложения, идеи, възмущения, викове.  Къдрева уточнява важни детайли - това не е единствено или последно обсъждане. Предстои второ на 26 юни, след това ПУП ще минава през комисии, през експертни оценки и накрая ще бъде гласуван от Столичния общински съвет. На всяка стъпка от пътя ще бъде променян, ще се запишат всички идеи и предложения на гражданите. Всички ще бъдат обсъдени. Всеки ще има глас.  А арх. Ковачев обяснява чувствата си към цитираното многократно описание на проекта му - от главния архитект - като \"най-консервативен\". Не е излишно да го повтаря. Ковачев представя в детайли своя план. Амбицията му конната база до националния стадион \"Васил Левски\" да бъде преместена някъде другаде. Планът предвижда да се махне автокъща \"Капитолия\", защото нямала място в парка. Но на нейно място да се направи подземен паркинг, защото присъствието на коли в парка явно е окей. Подземен паркинг с 1,5 м почва отгоре.  Ковачев планира да се възстанови къпалнята \"Мария Луиза\". Защото София \"няма море, няма реки\", един плаж в парка си е точно на мястото. Иска общината да изкупи и летния театър, в момента занемарен от частник. А за най-проблемния казус, за който министър и кмет на ГЕРБ влязоха в конфликт - стадион \"Българска армия\", отсича - ще се строи само в рамките на чашата на стадиона, не може да има разширяване. Ако Красен Кралев и Гриша Ганчев искат повече места - ще копаят навътре и ще добавят.  Поради естеството на общественото обсъждане, което на теория започва след работно време, в началото се изказват първо тези, които видно не са били на работа до 18 ч. Залата вече е пълна, но през следващите часове през нея ще мине поток от хора - едни питат и си тръгват, други идват и се редят пред микрофоните. Министър vs Столичната община - иска строежи в Борисовата градина Първи въпрос задава Антон Симеонов от в. \"Свободно слово\", който пита къде са представителите на другите ведомства, като например спортното министерство. На този въпрос ще му бъде отговорено косвено часове по-късно. Пита още: На първия въпрос Ковачев отговаря лесно - не си представя да се строи извън чашката, притеснява го подходът към стадиона за зареждане и паркиране. На втория въпрос обаче не може да отговори - той не знае защо гара \"Пионер\" днес е склад, неговата работа е единствено да даде идея какво може да бъде - нов спортен център. Въпросът не е към него, всъщност, както и десетки от следващите въпроси, а към Столичната община. Общинари и Фандъкова стоят на първия ред, но не отговарят, а Къдрева казва: \"Следващият.\" И пита - как ще се вкарват спортистите в \"Българска армия\"? Борис Коцев, електроинженер, пък пита дали в екипа има професионалист по осветлението на паркове. Във всички столични паркове то страда от \"липса на професионализъм\". И обещава да напише предложение и да го изпрати. Препоръчва и на Столичната община да вгради \"нормална\" търсачка в сайта си - да се търси по ключова дума. Къдрева обещава: \"Ще призова колегите да изнесат документацията по темата с ПУП на Борисовата градина в някакъв банер.\" Третият на микрофона е Любомир Нейков, кмет и жител на \"Лозенец\". Според него е излишно да се прави пак ресторант на мястото на бившия \"Тенекиите\" - в радиус от 100 м имало още 4-5 ресторанта и жителите на \"Лозенец\" нямали нужда от повече. Пък били и притеснени от \"възможността за поява на шум\". Нейков предложи и обособяване на място за \"акционни събития, фермерски пазар, занаяти\" под Семинарията. Ковачев отговаря за пръв, но не и последен път - \"това касае бъдеща инвестиционна политика\". И изтъква, че за \"Тенекиите\" именно общината на Нейков е издала разрешение - поне последния път, когато ПУП е бил обновяван. Ако то се оттегли, няма да има ресторант. Някъде по това време се появява Здравко Здравков, главният архитект на София. Той започва да повтаря увода на Къдрева, публиката учтиво го игнорира. Архитектка пита - нужно ли е да се премахват дърветата покрай стадиона, където в ПУП се предвижда нов музей. Без коли и без „Маймунарника“ в Борисовата градина Николета Желязкова пита - какво ще се случи с двата жилищни блока в територията на парка? Все пак да се живее в парка уж е забранено. По-късно друг \"зелен\" гражданин ехидно пита: Не получава отговор, видно и не очаква. Ще има ли допълнителна обществена тоалетна - в момента е само една - пита Александра Савова. Предвижда се още една, а и една реконструкция - под хотел \"Москва\". Друг гражданин пита архитекта: Къдрева видимо игнорира ехидния коментар и отбелязва, че ландшафтният архитект Ковачев не е този, който ще отговаря за чистенето на тоалетните. Гражданинът уточнява - предлага да се премести тоалетната по-близо до пътните възли. Владислав Тодоров пита защо в заданието не са включени зони, които са исторически части, например извадения преди години \"Софияленд\". Уточнява се, че \"Софияленд\" всъщност отново ще бъде атракцион - поне засега няма друго инвестиционно намерение. Тодоров излиза от парка и пита дали НПЗ \"Хладилника-Витоша\", една от бившите нayчнo-пpoизвoдcтвeни зoни до Борисовата, ще бъде застроявана. Отговаря му главният архитект Здравков. Човек на първите редове започва да крещи от място. Не се чува какво точно, но е развълнуван и видно няма желание да вземе микрофона и да запознае залата с идеите си. Къдрева прави забележка: Грешка. Освирквания, крясъци, общо гражданско възмущение. Кой знае защо предупреждението към човек, който няма възпитанието да говори пред всички и да не прекъсва този, който говори в момента, явно е недопустимо. Друг гражданин - Димитър Димитров - предлага радикално решение - да се удвои обхватът на плана и всички зелени площи и дървета да влязат в него. Да се измисли план за всяка улица с растителност и всяка полянка дори да е през един квартал от Борисовата. Ръкопляскания, Ковачев и Къдрева немощно обясняват, че това е извън обхвата. Част от гражданите видно са дошли, за да се борят за цяла София. Според него между 10-30% от световните паркове са водни площи, в Борисовата има няколко гьола.  Г-жа Тодорова, жителка на \"Дианабад\", е на същото мнение. Ще помислим, ще преценим, казва Ковачев. Андрей Зографски, гражданин, излиза и призовава да се отчужди всяка частна собственост в парка.  Зачеква и темата с къпалнята \"Мария Луиза\". Микрофона вляво изведнъж грабва мъж с костюм и се представя - Николай Стойнев, зам.-председател на Столичния общински съвет. Втора грешка - не върви общинар да обижда десетките хора, изказали се до момента. Следват освирквания, мъж скача и започва да крещи \"Всички са мафия\". Къдрева се опитва да спаси положението: Излиза Стефан Радев от Зелените. Или \"Зелено движение\" - и той не е сигурен, както сам признава.  Ковачев намира какво да каже: Гражданинът Ивайло Дубровски се обръща към Здравков по въпроса за Столичния колодрум. Разказва как той е създаден със средства на БОК, събрали преди деселития колоездачите пари, построили го. Главният архитект си измива ръцете - това съоръжение е отговорност на Министерството на младежта и спорта. Оказва се, че до третия микрофон седи представителка на министерството. Тя се опитва да разясни - не е предвидено ново строителство, но поради липса на ПУП досега спортното министерство не е можело да стига до имота.  И пред Клуб Z разяснява - няма как от ММС да се грижат за колодрума, ако не могат да стигат до него. Защо нищо не е направено през последните 30 години? Вдига рамене. Часът е вече 19,45, но опашката пред микрофоните само е нараснала. Къдрева удължава времето до 9 часа. Оказва се, че в ПУП пише едно, а в кадастъра е отразено друго - някои обекти са с \"неизвестна собственост\" в множеството диаграми на плана, а в кадастъра са частна общинска. Други пък са уж държавни в кадастъра, а в ПУП - със смесена собственост.  Излиза Златан Златанов от екипа на Ковачев, \"занимавам се с кадастъра\"... Дамата, представила проблема с неточностите, отбелязва, че според нейни данни за \"Маймунарника\" се плащал доскоро 11 хил. лева наем на \"Софийски имоти\", а пък теренът се води частен. От екипа на Ковачев отговарят, че те не са проверявали данните - просто са им изпратени и са включени в плана. При следващото представяне на ПУП ще бъдат обновени. Златанов изговаря гениална реплика, от която става ясно, че кадастърът е нещо като Шрьодингерова кутия: Как се прави план, когато собствеността е неизвестна и се сменя от ден за ден, не става ясно. Гражданка призовава да се затвори емблематичното заведение в Борисовата: По-младите в залата се възмущават. Ковачев отново предизвиква симпатиите им: ПУП предвижда да не се продават високоалкохолни напитки там. Младеж наблизо подхвърля: \"Нищо, ще си носим.\" До 19 юни могат да се изпращат писмени предложения. А на 26-и пак ще има публично обществено обсъждане. В 9,15 ч. последните 50-60 души напускат зала 230. Уморени, но пък граждани.   Министър vs Столичната община - иска строежи в Борисовата градина Без коли и без „Маймунарника“ в Борисовата градина", "date": "2019.06.06", "title": "Кое ще устройваме - Борисовата градина или всяко дърво в София?"}
{"url": "https://clubz.bg/83881-novite_lichni_karti_v_es_shte_sa_s_po_seriozna_zashtita", "text": "Европейският съюз затяга сигурността на личните карти с цел намаляване на измамите, свързани с използването на фалшива самоличност, съобщиха от Съвета на ЕС. Приетият днес от Съвета   ще гарантира по-голямата сигурност на личните карти на гражданите на ЕС и документите за пребиваване, издавани на тях и на членовете на техните семейства, които не са граждани на Съюза. Новите правила ще подобрят защитата на документите чрез въвеждане на минималните стандарти както за съдържащата се в тях информация, така и за защитните елементи, общи за всички държави членки, издаващи подобни документи. От държавите членки обаче не се изисква да въвеждат лични карти, ако националното законодателство не предвижда такива. ЕС иска биометрични лични карти с чип за всички. Къде е България? Личните карти ще имат единен формат - този на кредитна карта (ID-1). Те ще съдържат машинно четима зона и ще изпълняват минималните стандарти за сигурност на Международната организация за гражданско въздухоплаване (ИКАО). На тях ще има също портретно изображение и два пръстови отпечатъка на притежателя, които ще се съхраняват в цифров формат на безконтактен чип. В очертанията на флага на ЕС ще се посочва кодът на страната членка, издала документа. Минималният срок на валидност ще бъде 5 години, а максималният - 10. Държавите членки могат да издават лични карти с по-дълъг срок на валидност на хора над 70 г. Ако се издават лични карти на малолетни, те може да бъдат валидни за срок, по-кратък от 5 години. Последно: Още година отлагане на личните карти с чип Новите правила ще влязат в сила две години след приемането им. Това означава, че дотогава всички нови документи трябва да отговарят на новите критерии. По принцип съществуващите лични карти, които не отговарят на изискванията, ще станат невалидни 10 години след датата на прилагане на новите правила или при изтичането на срока им на валидност - в зависимост от това кое от двете настъпи по-рано. Личните карти, издадени на граждани на възраст над 70 г., остават валидни до изтичането им при условие, че отговарят на определените минимални стандарти за сигурност и имат машинно четима зона. Най-слабо защитените карти, които не отговарят на минималните стандарти за сигурност или нямат машинно четима зона, ще изгубят валидността си в рамките на пет години. Националните органи ще трябва да гарантират сигурността на безконтактния чип и на данните, които се съхраняват върху него. Целта е те да не могат да бъдат засегнати от хакерска атака или неразрешен достъп. Правилата уточняват и минималната информация, която трябва да се съдържа в документите за пребиваване, издавани на граждани на ЕС, и хармонизират формата и други спецификации на картите за пребиваване, издавани на членовете на семейства на граждани на ЕС, които не са граждани на Съюза. Последно: Още година отлагане на личните карти с чип", "date": "2019.06.06", "title": "Новите лични карти в ЕС ще са с по-сериозна защита"}
{"url": "https://clubz.bg/83887-madona_harvi_flirtuvashe_s_men_otkrito_seksualno", "text": "Кралицата на попмузиката Мадона твърди, че скандалният подсъдим продуцент Харви Уайнстийн бил прекрачил границите и си бил позволил твърде много в отношенията си с нея, пише Контактмюзик. \n\tПевицата си спомни за съвместната им работа във връзка с дистрибуцията на документалния филм за нея от 1991 г. \"Истина или предизвикателство\". Харви Уайнстийн предложи $ 44 млн. обезщетение на жертвите си Тя била сигурна, Уайнстийн се е държал по подобен арогантен начин и с други жени от шоубизнеса, но те са си мълчали заради огромната власт, с която е разполагал. При това Мадона не се зарадвала от низвергването на продуцента от американската киноакадемия и евентуалното му осъждане, съобщи БТА. ", "date": "2019.06.06", "title": "Мадона: Харви флиртуваше с мен открито сексуално"}
{"url": "https://clubz.bg/83885-vizite_za_es_poskypvat_veche_shte_struvat_80_evro", "text": "Таксата за виза за страните от ЕС скача от 60 на 80 евро. Това става ясно от приетите днес от Съвета на ЕС   на Регламента за Визовия кодекс. С тях ще бъдат подобрени условията за законно пътуващите лица и ще бъдат увеличени наличните инструменти за отговор на предизвикателствата на незаконната миграция. Турция не изпълнява седем критерия за падане на визите за ЕС Новите правила ще осигурят по-бързи и по-ясни процедури за законно пътуващите. Това ще стане по следните начини: За да се гарантира, че страните членки могат по-добре да покриват разходите за обработка на визи, без това да представлява възпиращ фактор за кандидатите, таксата за виза ще се увеличи на 80 евро. Досега цената бе 60 евро. Регламентът въвежда и механизъм, чрез който да се прави преглед на всеки три години дали таксата за виза следва да бъде променена. Въвежда се нов механизъм за използване на визовата политика като лост. В неговите рамки Еврокомисията ще извършва редовно оценка на сътрудничеството от страна на трети държави във връзка с обратното приемане на хора. Когато дадена държава не сътрудничи, ЕК ще предлага на Съвета да приеме решение за прилагане на специфични ограничителни визови мерки, свързани с обработването на визите и впоследствие - с таксата за виза. Ако обаче една страна сътрудничи по отношение на обратното приемане, Комисията може да предложи на Съвета да приеме решение за намаляване на таксата за виза, на времето за вземане на решение по заявленията за издаването й или удължаване на периода на валидност на визи за многократно влизане.", "date": "2019.06.06", "title": "Визите за ЕС поскъпват - вече ще струват 80 евро"}
{"url": "https://clubz.bg/83900-daniq_minava_v_levi_ryce", "text": "Датският десноцентристки министър-председател Ларс Льоке Расмусен подаде оставка след парламентарни избори, завършили с победа на партиите от левия спектър и с голяма загуба за популистите, които подкрепяха правителството, предаде Асошиейтед прес, цитирана от БТА. Премиерът връчи оставката си на кралица Маргрете Втора в двореца Амалиенборг. \n\tСлед оставката на Расмусен левоцентристките социалдемократи - най-голямата датска партия, трябва да започнат опити за сформиране на еднопартийно правителство на малцинството. Лидерката на Датската социалдемократическа партия Мете Фредериксен отхвърли влизане в коалиция с либералите на Расмусен. Той не успя да запази мнозинството си в парламента, след като съюзниците му от популистката Датска народна партия вчера получиха едва 8,7 процента от гласовете, докато през 2015 г. имаха 21,1 на сто. \n\tРуне Стубагер, професор по политически науки в датския университет в Орхус, каза, че изборните резултати са показали \"значителен завой наляво\" по темите за благосъстоянието и климата. \n\tСоциалдемократите обещават отново да поставят благосъстоянието на първо място и да отменят някои от съкращенията, наложени от десноцентристкото правителство. Но и те казват, че ще търсят подкрепа от десницата по въпроси, свързани с имиграцията, и, че ще продължат настоящата твърда политика по отношение на мигрантите. \n\tПодложено на натиск от популистите, които го подкрепяха, през последните години, правителството на Расмусен затегна имиграционните закони. Забранено беше закриващото лицето ислямско було, а от новопристигнали чужденци, търсещи убежище, се изисква да предадат ценностите си в злато и бижута, за да покрият част от разноските по престоя им. \n\tМиналата година Дания предизвика международно внимание, когато властите решиха, че получилите отказ за убежище чужденци и онези с криминални досиета, които предстои да бъдат експулсирани, трябва да бъдат изпращани на остров, където преди е имало лаборатория по заразни животински болести. \n\tСтубагер нарече резултата от изборите \"катастрофа\" за популистите, защото гласоподавателите са недоволни, че партията на протеста сега е \"част от политическото статукво\". \n\tПодобно на колегите си в съседна Швеция, датските социалдемократи се обявиха за по-твърда линия към имиграцията след началото на бежанската криза през 2015 г. \n\tОчаква се преговорите за формиране на ново правителство, които ще започнат по-късно днес, да отнемат седмици.", "date": "2019.06.06", "title": "Дания минава в леви ръце"}
{"url": "https://clubz.bg/83879-makron_i_mej_zaedno_v_normandiq", "text": "Президентът на Франция Еманюел Макрон и премиерът на Великобритания Тереза Мей честваха заедно 75-годишнината от Десанта в Нормандия с откриването на първата част от мемориал на загиналите британски войници във Вер сюр мер, нормандския департамент Калвадос, предаде Франс прес. Тази церемония е последната официална поява в чужбина на Тереза Мей, която утре подава оставка от премиерския пост, след като не успя да прокара през парламента споразумението за излизането на Великобритания от ЕС, което бе отложено до 31 октомври. \n\tЕманюел Макрон изрази \"най-приятелски чувства\" към нея. В кратко изказване на английски Макрон потвърди здравината на \"необикновените връзки\" между Франция и Великобритания, въпреки предстоящия Брекзит. Световните лидери в Портсмут за годишнината от десанта в Нормандия В речта си Тереза Мей говори за \"смелостта и себеотрицанието\" на 156-те хиляди души, в това число 83 000 от Обединеното кралство и Общността на нациите, които дебаркират в Нормандия на 6 юни 1944 г. Двамата лидери откриха първата част от паметника, който ще бъде издигнат близо до морето в памет на 22-те хиляди загинали военни под британско командване по време на битката за Нормандия през 1944 г. Мемориалът е финансиран от британското правителство, което има готовност да инвестира близо 20 милиона лири. \n\tОткриването на завършения мемориал е предвидено за 6 юни 2020 г. Той ще се издига над Голд бийч, един от петте плажа на десанта от 6 юни 1944 г. Там дебаркират 25 000 военни, главно британци, съобщава БТА.", "date": "2019.06.06", "title": "Макрон и Мей заедно в Нормандия"}
{"url": "https://clubz.bg/83880-edinodushno_na_pyrvo_chetene_partii_shte_vryshtat_nadvzeta_subsidiq", "text": "Промените в Закона за политическите партии, които целят да се поправи \"пропускът\", заради който години наред партиите са получавали повече пари държавна субсидия, отколкото предполага броят на получените гласове на последните парламентарни избори, бяха приети единодушно от Народното събрание на първо четене. До казуса се стигна след откритие на \"Шоуто на Слави\", че сумите са завишени. Със 170 гласа \"за\" депутатите решиха субсидията, която получават партиите, да е в размер от 11 лв. за действително получен глас. 1 лев на глас партийна субсидия предлага кабинетът. Чака \"зависимости\" Депутатът от БСП Крум Зарков заяви, че проблемът е бил в квадратчето \"не подкрепям никого\", тъй като гласовете, получени от него също са участвали в разпределението на субсидиите. И така партиите реално са получавали по 13 лв. на глас (от няколко години сумата се фиксира всяка година със Закона за държаввия бюджет. От години тя е една и съща - 11 лв. на глас - б.р.) Зарков изтъкна, че Министерството на финансите е побързало да отхвърли всякаква вина и единствената адекватна реакция е била тази на прокуратурата. Филип Попов от левицата поиска министърът на финансите да поеме политическа отговорност за неправилно разпределената субсидия, тъй като било негово задължение да осъществява контрол. Според шефа на бюджетната комисия Менда Стоянова от ГЕРБ БСП чете избирателно закона. Тя посочи, че има техническа грешка, а не грешка при прилагането на закона. Стоянова представи документ, с който се разпределя партийната субсидия в самата \"Коалиция за България\", която от 2016 г. също е получила повече пари. Стоянова обясни, че целта на този законопроект е текстовете да бъдат изключително ясни - партиите да получават субсидия единствено и само за действителните гласове, подадени за тяхната партия. Законопроектът на Министерския съвет предвижда не само \"поправка\" на пропуска, довел до надвзети пари, а и механизъм надзветото да се връща. На партиите, които продължават да получават държавна субсидия, ще им бъдат правени удръжки от новите траншове, за да се възстановят в бюджета отпусканите \"допълнително\" пари от 2016 г. насам. Формациите, които в периода 2016-2017 г. са имали право на субсидия, но след последния парламентарен вот са го загубили, ще трябва да върнат суми. Не е ясно как ще стане това. 1 лев на глас партийна субсидия предлага кабинетът. Чака \"зависимости\" Гласуването на поправката в Закона за политическите партии се случи в деня, в който лично Бойко Борисов се яви в Народното събрание, за да обяви как иска с промени в Бюджет 2019 г. партийните субсидии от 1 юли да станат 1 лв. на глас, а не 11 лв., както е сега.  1 лев на глас партийна субсидия предлага кабинетът. Чака \"зависимости\"", "date": "2019.06.06", "title": "Единодушно на първо четене: партии ще връщат \"надвзета\" субсидия"}
{"url": "https://clubz.bg/83877-zvuchni_shamari_ot_es_vs_obezpokoen_sym_za_holandskoto_pravosydie", "text": "Връщането на БСП в парламeнта възобнови обичайната практика на размяна на политически декларации между опозицията и управляващите. Лидерът на БСП Корнелия Нинова заяви от парламентарната трибуна, че правителството на Бойко Борисов е получило звучни шамари от партньорите си в ЕС. Тя припомни изказването на холандския външен министър Стеф Блок от вчера, че България засега няма да влезе в Шенген заради корупция. Холандия: Чухме за желанието ви за Шенген, но знаем за корупцията Тя посочи, че по същото време е излязъл и един европейски доклад. Тя изтъкна, че същото важи и в други сектори, сред които образование, здравеопазване и инвестиции. И попита: В отговор на Нинова депутатът от ГЕРБ Георги Марков припомни за пореден път, че БСП на няколко пъти е докаравала държавата до фалит. Интересна обаче бе репликата му, насочена по-скоро към холандския външен министър. Той посочи, че тази ЕК ще бъде запомнена с това, че е натискала България да приеме Истанбулската конвенция и Пакта за миграцията на ООН. Български журналист припомни днес на говорителят на Еврокомисията Александър Винтерщайн, че председателят й Жан-Клод Юнкер неведнъж е призовавал страните членки на ускорят приемането в Шенген на България и Румъния.", "date": "2019.06.06", "title": "\"Звучни шамари от ЕС\" vs \"обезпокоен съм за холандското правосъдие\""}
{"url": "https://clubz.bg/83871-neizbejnata_aec_belene_poskypvane_na_toka_dylgove_i_risk_ot_avariq", "text": "Поне двойно увеличение на цената тока, огромни дългове, свръхпроизводство на електрическа енергия и сериозен риск от тежка авария – всички тези последици са съвсем реални, ако АЕЦ \"Белене\" бъде построена. Тази теза разви пред бТВ енергийният експерт проф. Георги Касчиев.  Повод за гостуването му е интервюто на президента Румен Радев пред руската информационна агенция ТАСС. Там държавният глава обяви, че проектът \"АЕЦ Белене\" е \"неизбежен\", \"защото са нужни надеждни източници на енергия за развиване на промишлеността\". В ход е ново размразяване на проекта, който до момента погълна над 2 мрд. лв. и държавата няма точни разчети колко точно ще струва крайното му построяване.  Радев пред ТАСС: Проектът АЕЦ \"Белене\" е неизбежен  С решение на управляващите Националната електрическа компания обяви процедура за избор на стратегически инвеститор за АЕЦ \"Белене\" на 22 май. А заявления за участие в изграждането се подават до 90 дни. Енергийният експерт проф. Георги Касчиев обаче изреди поредица от реални рискове, ако АЕЦ \"Белене\" бъде построена.    Първо, ако \"Белене\" бъде построена цената на тока ще се увеличи два пъти, смята той. Освен разходите за построяване, централата ще трябва да покрие и капиталовите разходи на своите инвеститори, което означава, че първите години те ще продават по-скъпо тока, който произвеждат.  Всеки инвеститор ще иска твърди гаранции, че ще изплати своите вложения, смята проф. Касчиев. И допусна, че е възможно държавата да бъде принудена да изкупува тока от \"Белене\", което ще ощети държавния бюджет, а оттам и данъкоплатците.  След близо 40 години: търсим инвеститор за АЕЦ \"Белене\" Експертът повтори и тезата си, че страната ни категорично няма нужда от нова голяма енергийна мощност. Към момента произвеждаме около 45 млн. мегаватчаса електричество, а потребяваме едва 32 млн. мегаватчаса годишно. А в следващите двайсет години страната ни няма да изпита недостиг на електроенергия, затова проект като \"Белене\" не е необходим, но обрича следващите поколения да изплащат дълговите, които ще натрупа. По думите му ще има и големи задължения за извозването на отпадното гориво за АЕЦ-а. В момента площадката на АЕЦ \"Козлодуй\" се превръща в едно ядрено бунище, което застрашава националната сигурност, смята той. И добави, че там има събрани близо 1000 тона отпадно ядрено гориво. Румен Овчаров: Русия или Китай ще инвестират в АЕЦ \"Белене\" След време изнасянето на това гориво от България ще струва близо 6 млрд. евро – до 2 млрд. за изнасянето му и близо 4 млрд. за погребването му, изчисли той. Той припомни, че проектът е построен върху земетръсна зона. И според него, ако има авария, България няма да я има на картата.  След близо 40 години: търсим инвеститор за АЕЦ \"Белене\" Румен Овчаров: Русия или Китай ще инвестират в АЕЦ \"Белене\"", "date": "2019.06.06", "title": "Неизбежната АЕЦ \"Белене\" - поскъпване на тока, дългове и риск от авария"}
{"url": "https://clubz.bg/83872-biznesmenyt_kojto_lichno_sezira_premiera_za_korupciq_podavajte_signali_ne_e_strashno", "text": "Здравко Ангелов - бизнесменът, заради чийто сигнал кметът на район \"Северен\" в Пловдив Ральо Ралев бе арестуван и обвинен в искане на подкуп от 60 000 лв., се е видял лично с премиера Бойко Борисов, за да му разкаже случая си. Това стана ясно от думите му пред Нова тв тази сутрин. Срещата станала, след като използвал лични контакти, но Ангелов не искаше да разкаже подробности, за да \"предотврати опашките, които могат да се извият пред Министерския съвет\".  Кметът на район \"Северен\" в Пловдив остава в ареста Ангелов разкава как документите му за искане за разрешение за строеж в район \"Северен\" в Пловдив били внесени в края на миналата есен. Първоначално било върнато писмо за отстраняване на пропуски, като по думите на бизнесмена почти нямало проект, по който да няма забележки. Те обаче били отстранени, като той лично носел документите и след това видял с очите си подготвеното му разрешение за строеж, написано на компютъра на служителка на име Ана Войнова. Обяснили му как се чака само подпис от районния архитект на район \"Северен\" Михаил Богданов. Гешев: Случаят с кмета на Район \"Северен\"-Пловдив е сходен със случая \"Младост\" Няколко дни обаче раздвижване нямало. По думите на Ангелов  Това му го разказал познат, а пък служителите в администрацията, които преди това били усмихнати, станали неузнаваеми. Чрез посредници и приятели се стигнало до среща със самия Ралев. От разказа му стана ясно, че директно искане на пари не е имало. В кабинета на Ралев имало още един човек - \"мой приятел\", както го описа бизнесменът. Апартаментгейт в Пловдив? Чий е апартаментът на последния етаж на Royal Hill? Опитът за искане на подкуп минал по схема, по която бизнесменът Иван Делевски (той бе арестуван заедно с Ралев, а след това пуснат на свобода под гаранция от 60 000 лв.) предложил на Ангелов проект за договор. Той бил за изграждане на склад, като по него трябвало да се пусне капаро. Всъщност искането на пари било изговаряно от различни хора, а Делевски бил потвърдил сумата. Всичко разказано бизнесменът бил описал в показанията си, а пред Нова тв заяви, че не иска да издава неща, които могат да попречат на разследването. Но сподели отделни фрази, които се намирали в събраните по време на разследването специални разузнавателни средства. Например как бил записан разговор, в който се казва, че  Това била и причината, поради която зам.-главният прокурор Иван Гешев направил паралел между случая с район \"Северен\" и Ральо Ралев и отстранената кметица на столичния район \"Младост\" Десислава Иванчева, която е осъдена на първа инстанция.  За въпросния договор, досенен от Делевски, нямало предварителен разговор. Заложените в него 20% капаро при строеж на склад били точно 20% от стойността на самото хале, за което ставало дума в документа \"от два хвърчащи листа\" - по думите на бизнесмена.  Според Здравко Ангелов от срещата му в Борисов досега се е работило по случая 4-5 месеца, за да се стигне до арест.  Гешев: Случаят с кмета на Район \"Северен\"-Пловдив е сходен със случая \"Младост\" Апартаментгейт в Пловдив? Чий е апартаментът на последния етаж на Royal Hill?", "date": "2019.06.06", "title": "Бизнесменът, който лично сезира премиера за корупция: Подавайте сигнали, не е страшно"}
{"url": "https://clubz.bg/83870-1_lev_na_glas_partijna_subsidiq_predlaga_kabinetyt_chaka_zavisimosti", "text": "Партийната субсидия да се изчислява на база 1 лев на действителен глас при 11 лева по закон сега. Такова изменение в Закона за държавния бюджет за тази година предлага правителството. Ако изменението бъде прието, то трябва да влезе в сила от 1 юли. За да анонсира новината в парламента, днес се появи лично премиерът Бойко Борисов, което той рядко прави. Намаляването на партийните субсидии с 10 лева е решение, взето вчера на заседание на Министерския съвет. И то бе внесено в деловодството на Народното събрание тази сутрин. Днес като втора точка в дневния си ред депутатите разглеждат изменения именно в частта за партийните субсидии, но в Закона за политическите партии. Повод станаха разкритията на \"Шоуто на Слави\", че вместо 11 лева на глас от години партиите реално са получавали над 13 лева заради методология, изчислена в Министерството на финансите. С казуса се зае и прокуратурата и откри данни за извършено престъпление. Административната прокуратура: Има данни за престъпление при определяне на партийните субсидии И допълни: Според Борисов напоследък в България \"се наслушахме на популизъм\". Как и кой ще връща пари от партийна субсидия - проектът на властта Той се изказа и по анонсираните от ДПС и БСП искания за драстично намаляване на ДДС за хляба, брашното, месото, млякото, лекарствата, книгите. От думите му стана известно, че подкрепя намаляване на данъка само за печатните произведения.  Финансовият министър Владислав Горанов също коментира темата със субсидиите. Той посочи, че след като системните партии в парламента са започнали да играят несистемно, ГЕРБ ще покаже, че и тя може. След намаляването на субсидиите на партиите на 1 лев за глас от 1 юли икономията в бюджета за 2019 г. ще бъде 16-18 млн. лв., изчисли Горанов. За следващите години партиите ще получават около 3 млн. лв. при 38 млн. лв. досега. Според него дори ДДС върху книгите да падне, цената за крайния потребител няма да се промени. Той посочи, че основният аргумент на Министерството на финансите и опитът показват, че няма гаранция и механизъм, с който променената ставка върху ДДС да стане в полза на потребителите. Финансовият министър заяви, че все още няма решение за падане на ДДС върху книгите, но такива дебати предстоят да се водят. \n\t Как и кой ще връща пари от партийна субсидия - проектът на властта", "date": "2019.06.06", "title": "1 лев на глас партийна субсидия предлага кабинетът. Чака \"зависимости\""}
{"url": "https://clubz.bg/83847-oblichat_sina_mi_v_kostyum_na_putin_i_go_iznasilvat_kak_da_ne_povqrvash", "text": "Ирина Бергсет, сгушена между хладилник и масичка в тясна, невзрачна кухня, говори без да спира. Журналист от малка интернет телевизия й налива чай. Мълчи. Жената до нея възпълна, руса, кима одобрително, намесва се само два пъти, за да допълни дългия час и 17 минути страшен разказ на Ирина. Разказът й е ужасен. За нечуван морален упадък на Норвегия, най-богатата страна на света, с най-задоволеното население. Потърсих и открих . Тя говореше и за други европейски държави и САЩ – за масово морално деградиране, за кръвосмешения, зоофилия, изнасилвания и др.  Освен нея и други руснаци, пак обикновени хора, се включваха с разкази я за Франция, я за Германия, за да потвърдят думите на Ирина. Те също като нея – обикновени хора, разказваха страшни истории... Натрапчив в общия хор бе терминът „Ювенальная юстиция“, с който се квалифицираха нормите, които узаконяваха извращенията с деца на Запад, тяхното масово отнемане от социалните и даването им на извратеняци. Тъмното съмнение се промъкна, почти го почувствах. Може би наистина е вярно, че богатият живот на Запада го води към неописуем морален упадък. Бях готов да повярвам. Бога ми бях повярвал. Та за какво й е на тая жена да лъже?! Няма как такива лъжи да бъдат измислени от човек! От едни обикновени хора. Намерих информация в този дух дори на български език. Седяха в невзрачни блогове, сайтове, не бяха на страниците на лъскавите медии. Бяха като скрита тайна. Като неприятна истина завряна в ъгъла на общественото внимание, достояние само на онези, които имаме за смахнати. И тогава попаднах на опровержение. „ )„. Един руснак, седнал на фотьойла си в хола, оборваше дума по дума казаното от Ирина. Свидетелстваше от Норвегия. Всъщност сгушената в ъгъла до хладилника дама, е широко известна в Русия. Най-настойчивият й промоутър е самият  , днес просто сайт, но все пак с дебели връзки в Кремъл. Омбудсманът на Русия Павел Астахов се беше заел с нейния случай. Россия 24, ТАСС, Риа Новости, разказваха за Ирина и нейната страшна история. Как Норвегия й отнела Миша и го присъдила на бившия й съпруг – педофил. Тя участва в телевизионни програми, шоута и все така говори без да спира, без да се замисли. Ирина играе основна роля в мащабната пропагандна кампания, която Кремъл води срещу Запада. Основен мотив на кампанията е чудовищният морален упадък на Запада. Неговият пик беше през 2013 г., стотици хиляди, дори милиони материали на руски говорят само това. На твърденията дори Владимир Путин дава неколкократно рамо. На 19 септември 2013-а от трибуната на президентът заявява:  Путин говори за Холандия. Дори месеци по-рано (9 април 2013 г.)  е, на брифинг след среща между двамата, подразнен от бележките на Рюте по отношение третирането на хомосексуалистите в Руската Федерация. Норвежки джендъри, родни глупендъри Руски журналисти проверят твърденията на Путин и  .  Холандската „ “ (ПЛРС) е основана през 2006 г., има трима членове, опитва се да се регистрира за избори, но успява да събере едва 100 от необходимите 500 подписа. Тя се бори децата от 12-годишна възраст да имат право да правят секс, да гласуват, да играят комар, да избират къде да живеят и др. Един от членовете й е разследван за педофилия и така тя става широко известна като „Педофилската партия“. Иначе партията се бори и за излизане на Холандия от НАТО, за повече екология и др.  През май 2006-а 82% от запитаните холандци настояват правителството да забрани организацията. Това обаче в традиционните западно-европейски цивилизации е работа на съда. А в Холандия съдът решава, че ПЛРС има право на „свобода на словото, свобода на събранията“. Водещата фигура в партията е Мартин Утенбогард, касиер на една друга открита педофилска организация - „Асоциация Мартин“, която от своя страна е забранена през 2013 г. от съда, а обжалването пред Европейския съд по правата на човека потвърждава две години по-късно решението на холандските магистрати. Стратегия за отнемане на деца няма и няма да има Всички тези събития се развиват на фона на яростна обществена реакция. Организации завеждат съдебни дела, медиите ги преследват и следят всяка тяхна стъпка. Педофилските активисти са нападани и обиждани на улицата от гневни холандци. Редовно трошат прозорците на домовете им, звънците, пишат обиди по стените. Свободата на словото е свещен принцип в една законова демокрация. С малки изключения (като например проповядването на нацистката идеология) в Западна Европа, законът не те преследва, а те защитава. Това позволява на такива патологични случаи, като педофилските организации на Холандия (и не само там), да са публични години наред и с големи трудности да бъдат забранявани от съда или разбивани от полицията. И тук е тънкият момент, който използва пропагандата на Москва. Путин и сие хиперболизират едни маргинални организации, които обществото на запад категорично отхвърля и слага етикета на тяхната патология върху цели народи на Западна Европа и Северна Америка. Защото в Русия не е позволено да се пропагандира педофилията. И също така свободата на словото не е свещен принцип, а враг номер едно на властта. Както е при всяка диктатура. Но какво печели едно общество, ако му е забранено да говори по всички теми, дори за най-отвратителните? Всъщност губи. Губи и сигурност. Защото, ако извратеняците мълчат и се крият, това не означава, че ги няма. А говорейки те се разкриват, позволяват да бъдат идентифицирани, както за обществото, така и за медиите и за правораздавателните органи. А те работят.  Пропагандата на Москва обаче постепенно преля и в България. От маргиналните блогове, материалите, странно, започнаха да се появяват в традиционни медии.  Темата например за това как на Запад легализирали   е буквално копирана от   с линковете. Само е преведена и леко допълнена тук-там. По моята преценка само тази тема облъчи стотици хиляди у нас. В същото време,   е легално в Русия. От 1922-а насам не се преследват каквито и да е  . Само браковете са забранени. Такава е практиката и във Франция, и Испания и др. Затова, когато чух, че през май 2018 г. от bTV правят голям   за масовото отнемане на деца в Норвегия веднага се досетих, че в най-голямата българска телевизия, някой е бил поразен, като мен, от тъмните пипала на съмнението, но не си е направил труда да проучи. Всъщност оказа се по-лошо. Стратегията за детето: Защо сме срещу нея? Бе разказана историята на няколко български семейства с отнети деца в Норвегия и извадени твърдения, според които излиза, че 37% от децата в тази държава са принудително отнемани от държавата. Удивително е, че явно никой от екипа не е спрял за момент, за да помислили: възможно ли е такава огромна част от децата в Норвегия да бъдат отнемани от семействата им. Наистина Норвегия е страна, в която отношението към децата се следи строго. Намесата на държавата е внушителна. И случаите на отнемане са много. В самата държава има широк дебат по темата. Много често засегнати са емигранти, тъй като не са запознати и не са свикнали с порядките в страната. Например да не удрят и да не тормозят своите деца и др.  BBC прави няколко репортажа по темата, но журналистите от медията не твърдят, че става дума за масово отнемане на деца. Всъщност   на самата служба „Барневерн“ показва, че 1% от децата в Норвегия са принудително отделени от биологичните им родители. Това е 37 пъти по-малко от твърденията на българския репортаж.  Изглежда сякаш „Барневерн“ се занимава само с отнемането на деца. Всъщност службата се грижи за над 1100 детски градини, осигурява обучение и финансова помощ на родители, деца и много други услуги. В репортажите, позицията на социалните или напълно липсва или е твърде оскъдна. Последният   на телевизията по темата е на Мартин Карбовски. Маститият „журналист“ сяда в едно заведение с един човек и прави „големия материал“. Без да се обърне към (в случая) холандската закрила на детето, без да потърси информация от роднините на избягалата от бащата майка (по-късно починала), без да потърси решенията на холандския съд, където са изложени основанията за отнемане на детето от бащата Николай. Това е елементарна журналистика.  Борисов: Национална стратегия за детето 2019-2030 г. няма Но именно на тази оскъдна информация Карбовски опира своите анти-западни проповеди. Цитирам:  Карбовски буквално слага в устата на бащата твърдението, че в Холандия има целенасочена програма за отнемане на деца от Източноевропейски държави и даването им на холандски гей двойки. Това не е журналистика, а лъжлива и манипулативна пропаганда, московска. Карбовски се явява като един от лидерите на тази кампания, освен от екрана на телевизията - и от страниците на Lentata.com и от своя фейсбук профил. В кампанията, която цели да представи Запада като море от извращения, се включват не само множество медии, но и български политици. Така например миналата година Красимир Каракачанов изведнъж изригна срещу „скандалните опити за легализиране на педофилията от ООН“.  Щеше да е смешно, ако същият не беше военен министър, вицепремиер, лидер на една от големите политически партии. Мигновено в негова защита се обявява друг агент на ДС -  , който се изявява като евангелски пастор, кандидат за евродепутат и борец срещу Стратегията за детето 2019-2030 и не на последно място – шеф на кабинета на военния министър. Изява Урумов намери в „Гласове“ на Явор Дачков. Всъщност ООН никога не е имала намерение да легализира . Твърдението е публикувано и на страниците на Bultimes, сайт който се прочу през 2016 г. с измислицата, че сме поканили турския президент Реджеп Ердоган на Шипка за 3 март, но не и Путин. Лъжата беше мигновено разпространена в България, Русия и дори предизвика мини дипломатически скандал. Тази мощна кампания обаче даде резултат и то точно преди изборите. Истерията намери основи във факта, че Норвегия финансира Стратегията за детето. Хиляди родители се изплашиха, че с тази стратегия у нас ще бъдат приложени практиките за Норвегия, които са чували и срещали вече масово - отнемане на деца. Все пак bTV го каза! Колажът с данните на телевизията доби огромна популярност и във фейсбук.  Успоредно с това в групата в социалната мрежа, в която се организираха протестите в срещу стратегията масово се разпространяват лъжите за повсеместната педофилия, кръвосмешение, извратеност на Запада, които съм посочил по горе. Стотици хиляди българи са видели манипулациите, фалшивите колажи, подвеждащи снимки, разпространявани често от тролове, подклаждащи към гняв, омраза и очевидното политическо решение в предстоящите европейски избори. Църквата вижда в Националната стратегия за детето \"изменчиви политически идеологии\" Изборите минаха и според мен кампанията на оклеветяване имаше успех, макар май и не такъв, какъвто им се искаше на кураторите. Остава тежкият въпрос за състоянието на българските медии, разпространяващи фалшиви новини и руска пропаганда, подклаждащи омраза и откровени антизападни настроения в полза на определени политически партии и чужди сили. 111-то място на България по свобода на словото, на дъното в Европа, има пряко отношение към този проблем.  Колко ли щеше да бъде трудно да се провери в Европейското бюро за борба с дезинформацията, руската дезинформация, за да се открият всички теми, по които пропагандата на Москва е всепоглъщащо активна у нас? Включително по темата за извратения Запад. По нареждане на Борисов: спряха Стратегията за детето Тази пропаганда е коварна. Може да прилъже всеки, който види обикновената Ирина Бергсет в нейната тясна кухничка, една обикновена жена, която... защо да лъже?! Всъщност маргинализирани са нейните изобличители. Онези честни руснаци, които нерядко във вреда на себе си, дори с опасност за живота си (над 100 журналисти убити за последните 19 години) се борят с умопомрачителните лъжи масово разпространявани от Москва, които държат в заблуждение милиони руснаци и... вече много българи. Историята на Ирина, разбира се, стигна и в България. Присъства и в Групата срещу Стратегията. В самата Русия обаче, въпреки високата й трибуна, хиляди руснаци осъзнаха, че ги лъжат най-безцеремонно. Ключов се оказа клип на Бергсет от протест пред посолството на Норвегия в който тя заявява  Тогава мнозина разбраха, че обикновената домакиня със страшните истории е просто една лъжкиня, промотирана от Кремъл. Стратегия за отнемане на деца няма и няма да има Стратегията за детето: Защо сме срещу нея? Борисов: Национална стратегия за детето 2019-2030 г. няма Църквата вижда в Националната стратегия за детето \"изменчиви политически идеологии\" По нареждане на Борисов: спряха Стратегията за детето", "date": "2019.06.06", "title": "\"Обличат сина ми в костюм на Путин и го изнасилват\". Как да не повярваш?!"}
{"url": "https://clubz.bg/83875-serialyt_chernobil_nakara_kremyl_da_se_sramuva", "text": "„Чернобил”, изключителният сериал на HBO и британския канал Sky, завърши – и докато зрители и критици по цял свят не могат да сдържат вълнението си от майсторската работа на създателите му и тревожното хуманистично послание, редица големи руски медии се хвърлиха в атака срещу „поредните вражески лъжи”. За  пише в независимото издание „The Moscow Times“ Иля Шелепин. Той сочи за пример няколко публикации в най-тиражните медии в Русия. В „Комсомолская правда” например подозират, че зад създаването на „Чернобил” стоят конкурентите на „Росатом”, които искат да ударят имиджа на Русия като ядрена сила. Друг популярен вестник – „Аргументи и факти“, нарича серията „ядрени таратанци“ и „карикатура, а не истина“. Като пример за лошокачествената работа на създателите на сериала той посочва пластмасовата дограма за прозорци, която не се е срещала в Съветския съюз. Тя може да се види, ако значително увеличите кадъра с един от жилищните блокове в Припят. Но критиците не се занимават само с такива дреболии. По това време Легасов се чувствал преследван: Академията на науките не е приемала идеите му, Михаил Горбачов е отказал да му присъди званието „Герой на социалистически труд” (въпреки че награждава хората, работили с Легасов в Чернобил). След едно от съвещанията в Академията Легасов се обесил. И макар и две седмици след смъртта му, статията му все пак била отпечатана, през 1988 г. Шелепин смята, че „Чернобил” е заснет доста точно, с голямо внимание към детайлите, но е уверен, че сега, след финалния епизод, ще започне голямата вълна̀ на разобличенията — без значение дали ще бъдат подкрепени с факти, или не. Авторът посочва, че по-честен от всички останали парадоксално се оказал ултра-про-съветският журналист Анатолий Васерман, който казва: Той поне няма да си губи времето да търси неточности в сериала – всичко в него поначало е „несъмнено невярно”. Стивън Кинг гледа \"Чернобил\", сеща се за Тръмп Дори в Русия отдавна не се правят неоспорими исторически филми за Русия, припомня „The Moscow Times“ и търси отговор на въпроса защо продържавните медии предварително са били настроени против. Неговото обяснение е, че зад това се крие съвсем нормална ревност и несъгласие чужденци да имат мнение за руската история: „само ние имаме право да говорим за нашата история, не се бъркайте в нея, тя си е наша”. Но случаят с Чернобил изглежда печално и радиацията не се ограничи само на територията на СССР. Шелепин твърди, че сериалът на HBO е помогнал на много от неговите връстници да видят по различен начин аварията в Чернобил. Ако по-голямата част от филмите за бедствия стигат до кулминация – експлозия, в „Чернобил“ инцидентът в атомната централа е само кратка сцена в първия епизод, а самият сериал е почти изцяло посветен на страшната и безкористна борба на съветските хора с последиците от взрива. И именно тези хора – с цената на живота и здравето си са спасили Европа. През какво им се е наложило да преминат – в известна степен може да се разбере, когато гледате сериала. Авторът говори и за отношението към ликвидаторите в Русия – те не са почитани като героите, спасили Европа. Достатъчно е да се отиде на уебсайта на президента, за да се види колко често Владимир Путин се сеща за „жертвите на Чернобил“, много от които все още са живи и страдат от различни заболявания, причинени от радиацията. Путин се обръща към тях само на големи дати – последното му обръщение към ликвидаторите е направено в чест на 30-ата годишнина от произшествието през 2016 г. Преди това той си спомни за тях през 2011 г., по повод 25-ата годишнина. 30 г. след аварията - сложиха саркофага на Чернобил (ВИДЕО) Шелепин смята,че ликвидацията на последиците от аварията в Чернобил е не по-малко важна за континента, отколкото победата във Великата отечествена война. Но въпреки това ще има опит да се даде по-различно обяснение за тази катастрофа. Тв каналът НТВ вече е обявил, че снима свой сериал „Чернобил”. В неговия сюжет агент на ЦРУ е изпратен в Чернобилската зона с диверсионни задачи. Режисьорът на проекта Алексей Мурадов се осланял на някакви маргинални конспиролози. Приключенското криминале с международен заговор и офицер от КГБ, който се бори с американски шпиони, трябва да подмени историята за героите-ликвидатори. Статията завършва с посочването на причината продържавните руски медии да търсят недостатъци на „Чернобил”. Това е срамът, че  . Разбира се, във връзка с Чернобил Кремъл има още много основания за срам – преди аварията, когато се случва и след нея. 30 г. след аварията - сложиха саркофага на Чернобил (ВИДЕО)", "date": "2019.06.06", "title": "Сериалът \"Чернобил\" накара Кремъл да се срамува"}
{"url": "https://clubz.bg/83863-zashto_polsha_go_moje_a_bylgariq_ne", "text": "Признавам, че тръгнах за тържествата в Гданск с предчувствие за досада – не обичам тържествени възпоменания и ритуалистика. Но дните на солидарност и свобода се оказаха удивително вълнуващо събитие: въплъщение на онзи либерален патриотизъм, за който хора като мен си мечтаят. Събития из целия град, пеене на химна, европейски и национални знамена, та дори забавления като плетене на соц-мрежички за пазар и изработване на шаблони. С неописуема радост тълпи от граждани посрещаха Валенса с прочутата фланелка „Конституция“ под сакото, бившия президент Квашневски, та дори Балцерович, автор на болезнената шокова терапия, донесла първо страдания, после две десетилетия непрекъснат растеж. Как се бе получил този всенароден празник? Обясниха ми, че са имали пари за изхарчване. Защо ли? Защото правителството отказало да даде обещаната сума и организаторите били принудени да се обърнат към гражданите – и крауд-фъндингът събрал два пъти повече от необходимото. Този факт навярно е и причината за ентусиазираното участие на хилядите дарители. На 4 юни преди 30 години започва полската демокрация с трудно извоюваните на кръглата маса между „Солидарност\" и комунистите първи демократични избори. Те са частично свободни, за опозиционните кандидати са достъпни само една трета от местата в Сейма, но тази първа стъпка повлече рухването на цялата система в Полша, а и в цяла Източна Европа. Удивителното за мен беше това, че този компромис днес е обект на гордост, ако изключим разбира се някои крайни идеолози-пуристи, каквито естествено има. Да, именно компромисът предотвратява човешки жертви като събира около една маса заклети врагове, решили да поставят интересите на държавата си над всичко. Днес, казаха много говорители, подобни разговори биха били по-трудно постижими. Защото управляващите консерватори са обратното на онзи дух от 1989, изразяван в скандиранията: „Няма свобода без „Солидарност“, превърнали се постепенно в „Няма свобода без солидарност“. Впрочем, празникът беше така екзалтиран и защото беше граждански протест срещу управляващите. Помислете само: навремето цяла Източна Европа вървеше след Полша към демокрация и европейски ценности. Днес пак се учат от нея, само че едни други хора – хомофоби, расисти, антиевропейци. Сетете се кой ще седне до депутатите от ПиС („Право и справедливост\") в Европарламента от България? Мисля, че по-добрата Полша няма да се предаде, защото тук либералите имат един удивителен национален дух. Помислих си обаче друго - възможно ли е подобно събитие в България? Краткият отговор: не. Няма политик, който бихме акламирали както Валенса. Хайде, не чак толкова велик, нека спазваме мащаба. Изпратихме Желю Желев с внимание колкото за второкласен естраден певец. Нашата кръглата маса беше заклеймена и от едните, и от другите; около нея се сътвориха многобройни конспиративни теории. С годините медиите очерниха първия ред около нея, после втория, накрая правостоящите. Първите избори – ами нали опозицията ги изгуби, значи отписваме ги от историята. Конституцията – е, ами тя излезе лоша, ядосва ни до ден-днешен. Абе, нищо не ни е както трябва, половинчато, компромисно, та чак обидно. И в последна сметка наместо да се гордеем, че като народ сме извършили удивителния обрат и от диктатурата сме се озовали в най-богатото и щастливо място на планетата – мърморим, завиждаме, мразим се взаимно. Аз наричам това Сан-стефански синдром: когато ти подаряват държава, а ти страдаш, че е можело да бъде по-голяма. Дали да не се понаучим от полските либерали да уважаваме реалностите, върху които почива държавата ни? Те винаги са компромисни, както самият живот.", "date": "2019.06.06", "title": "Защо Полша го може, а България - не?"}
{"url": "https://clubz.bg/83865-hettrik_na_ronaldo_final_za_portugaliq_i_kurioz_s_var", "text": "Португалия е на финал в Лигата на нациите след победа с 3:1 над Швейцария в първия полуфинал в Порто. Тази вечер е вторият сблъсък - между Холадия и Англия, в заключителните мачове от турнира на УЕФА, който изпраща първия си сезон. На стадион \"До Драгао\" в пълния си блясък се отличи Кристиано Роналдо, който заби хеттрик. №7 откри резултата в 25-ата минута от пряк свободен удар, който успя да изработи сам. Кристиано прати топката в мрежата на \"часовникарите\" с неспасяем удар, а стражът Ян Зомер само я изгледа. Гостите имаха повече голови ситуации, но не успяха да реализират. Това стана в 57-ата минута, но по-доста любопитен начин с намесата на Видеоасистента на рефера  (ВАР), показвайки на какво все повече ще ставаме свидетели в бъдеще. В 53-тата швейцарците претендираха за дузпа за задържане на Стивън Цубер в наказателното поле при добър пас на Джердан Шакири. Съдията Феликс Брих не реагира, а играта продължи с бърза ответна акция на домакините. И се стигна до ситуация, при която имаше 100-процентов наказателен удар за Португалия - за нарушение. Арбитърът посочи бялата точка, но при протестите на швейцарците сигнализира, че иска разглеждане на предната ситуация. Тя първо бе обсъдена в стаичката, но това явно не беше достатъчно. Последва намеса на Брих и... дузпа за Швейцария! Това отне няколко минути и в крайна сметка Рикардо Родригес изравни. След това на терена стана още по-интересно, съперниците размениха хубави атаки. Като за края на сезона двубоят бе на доста високо ниво като качество на футбола. И в края Кристиано Роналдо се намеси отново - този път решаващо. В 88-ата минута той оползотвори отличен пас на Бернардо Силва - 2:1 след чудесен удар по тревата. Малко след това иберийците направиха контраатака, топката стигна до Кристиано отляво на атаката, той финтира защитник и отново направи безпомощен Зомер - 3:1. Финалът е в неделя, а има и мач за 3-4 място.", "date": "2019.06.06", "title": "Хеттрик на Роналдо, финал за Португалия и куриоз с ВАР"}
{"url": "https://clubz.bg/83849-hodorkovski_rusiq_skoro_shte_vystane_sreshtu_putin", "text": "Ако се вярва на Михаил Ходорковски, то тогава има една личност, която в момента създава истински грижи на президента на Русия Владимир Путин. Това е бившият актьор и комедиант Володимир Зеленски, който от 20 май т. г. е украински президент. Ходорковски е водил и политически разговори. Провел е такива с депутати в германския парламент – Бундестага. Ходорковски: В Русия действа феодално-престъпна система, оглавявана от Путин Да припомним, че Михаил Ходорковски беше един от най-успешните руски бизнесмени в сферата на нефтодобива, но се прочу и като отявлен критик на Кремъл. По време на крайно оспорван процес по скалъпено обвинение в данъчни измами през 2003 г. беше осъден на лишаване от свобода и изпратен в трудов лагер. Десет години по-късно беше помилван при посредничеството на германския политик и дългогодишен външен министър Ханс-Дитрих Геншер. Преди помилването Геншер неколкократно посети Москва и разговаря с Путин. Чрез фондацията си “Open Russia” и чрез други инициативи Ходорковски се обявява за политически промени в Русия. Според него от миналата година рейтингът на Владимир Путин спада. Малко след преизбирането му за президент през март 2018 г. настроенията започнали да се помрачават. След оповестената през юни предстояща пенсионна реформа резултатите от социологически проучвания са катастрофални. \"Атлантико\": Защо се срива рейтингът на Путин Според допитване, проведено в края на май т. г. от държавния социологически институт ВЦИОМ, едва 31,7 на сто от руснаците имат доверие на Путин. Това е най-ниското ниво от 2006 г. В Бундестага Ходорковски се е опитал да обясни на германските депутати проблема с пенсионната реформа. Той е заявил: От друга страна не бивало автоматично на един кантар да се слагат досадата от системата Путин и стремежа към демокрация. Според него напоследък за пръв път се заговорило за парламентарна демокрация като алтернативна система на управление. Досега се говорело само за липса на алтернатива на Путин. Ходорковски: Ако Путин иска да ме убие, нищо не може да ме спаси Ходорковски е убеден, че като цяло сега Русия е по-близо до бунт срещу системата Путин, отколкото това е било преди. Това било видно и от зараждащите се екопротести. Така например наскоро в Северна Русия жителите на малък град се вдигат на протест срещу планове в района да се изгради сметище за боклуци от Москва. През пролетта на т. г. гневни граждани успяват да спрат изграждането на фабрика за бутилиране на вода от езерото Байкал. Опасенията им са, че това ще доведе до негативно отражение върху флората и фауната на най-голямото в света сладководно езеро. Съотношението при напрежението между почувствана реалност и действителните политически действия в Русия Ходорковски онагледява по следния начин: Досега обаче репресивните структури на системата Путин изглежда, че функционират. И по този въпрос се споменава Зеленски. Ходорковски не изключва, че Путин ще се опълчи на подхранваната от новия украински държавен глава надежда за промяна. Дори това да е за сметка на международен конфликт. Примерно чрез отдавна известно средство за натиск – износът на газ за Украйна. \"Атлантико\": Защо се срива рейтингът на Путин Ходорковски: Ако Путин иска да ме убие, нищо не може да ме спаси", "date": "2019.06.06", "title": "Ходорковски: Русия скоро ще въстане срещу Путин"}
{"url": "https://clubz.bg/83873-shirokata_koaliciq_v_ep_se_gradi_ot_12_yuni", "text": "Лидерите на четирите най-големи политически групи в новоизбрания Европарламент са постигнали съгласие за политически процес, насочен към определяне на обща цел за следващия законодателен период. Вебер иска широка коалиция в Европарламента Разпространено бе съвместно изявление на Манфред Вебер от Европейската народна партия (ЕНП), Удо Булман от Алианса на социалистите и демократите (С и Д), Ги Верхофстад от Алианса на либералите и демократите за Европа (АЛДЕ) и Ска Келер и Филип Ламбер от групата Зелени/Европейски свободен аланс (ЕСА). Те се срещнаха за втори път след европейския вот. Планирано е процесът да започне на 12 юни. Очаква се той да приключи преди редовния Европейски съвет, насрочен за 20 и 21 юни. Тимерманс: Съюз с всички прогресивни сили – от Ципрас до Макрон Още в нощта след приключването на изборите на 26 май лидерите  на четирите сили заговориха за широка коалиция. Манфред Вебер пък заяви, че ЕНП няма да се съюзи с крайната левица или десница. Либералите готови да поискат висш пост в ЕС Тимерманс: Съюз с всички прогресивни сили – от Ципрас до Макрон Либералите готови да поискат висш пост в ЕС", "date": "2019.06.06", "title": "Широката коалиция в ЕП се гради от 12 юни"}
{"url": "https://clubz.bg/83868-gen_sybi_sybev_veroqtno_shte_platim_malko_nad_2_mlrd_lv_za_iztrebitelite", "text": "България вероятно ще се съгласи да плати малко над 2 милиарда лева за закупуването от САЩ на осем изтребителя F-16. Такава прогноза направи тази сутрин по бТВ генерал Съби Събев. Както е известно, преди ден Конгресът на САЩ даде разрешение България да получи възможност за закупуване на цялостен пакет за 8 многоцелеви изтребителя F-16 Блок-70 на стойност 1,6 млрд. долара, или около 2,9 милиарда лева. Това е много над тавана, записан в проекта за инвестиционен разход, приет от Народното събрание. Първоначално бе записана сумата от 1,8 милиарда лева с ДДС. Парламентът обаче даде възможност за отклонение от тази сума - без конкретика в какъв размер трябва да е то. Неофициално се говореше за сума около 2 милиарда лева. Страната ни настоява и за разсрочено плащане (това изискване също е записано в приетия от НС проект за инвестиционен разход - б.р.), докато Щатите искат предварително такова. По думите му обаче САЩ \"няма да отрежат, ние ако искаме можем да отрежем нещо\". US Конгресът одобри финансовата рамка за изтребителите за България Пример за \"орязване\" на разходите бе даден с тези 40 милиона лева, колкото би струвало обучението на английски език за боравене със сложната техника. Вицепремиерът и военен министър Красимир Каракачанов определи сумата като твърде висока при положение, че военнослужещите ни владеят английски. Според генерал Събев имало \"малко неразбиране\". Изисквало се владеенето на специализиран английски език, но все пак би могло да се отреже малко от това перо, ако предварителните тестове покажели, че няма нужда от въпросното обучение. По думите му ако до края на юли Народното събрание подпише договора – през 2022 г. ще започнем да получаваме изтребителите.  , посочи обаче генералът. Защо е правилно да купим американски изтребители Събев сподели и че е изтекла информация за това, че Словакия е успяла да договори със САЩ 3 години разсрочване на плащанията по своята оръжейна сделка. Генералът обаче отбеляза, че \"ще ни трябва допълнителен оръжеен комплект\". \"Сега ни се предоставя базата. И мисля, че съвсем коректно американската страна направи това предложение\", смята той. По думите му до 2025 г. ще имаме пълна ескадрила. Но ако се откажем от сделката... Защо е правилно да купим американски изтребители", "date": "2019.06.06", "title": "Ген. Съби Събев: Вероятно ще платим малко над 2 млрд. лв. за изтребителите"}
{"url": "https://clubz.bg/83876-putin_pri_papata_na_4_yuli", "text": "Папа Франциск ще приеме на 4 юли във Ватикана руския президент Владимир Путин, съобщи днес Светият престол в кратко комюнике, цитирано от Франс прес. Това ще е третата среща между двамата. Предходните датират от 2013 година и 2015 година.", "date": "2019.06.06", "title": "Путин при папата на 4 юли"}
{"url": "https://clubz.bg/83867-lekar_be_obvinen_za_ubijstvoto_na_25_pacienti", "text": "Американски лекар бе обвинен за убийството на 25 тежко болни пациенти, на които предписал свръхдоза фентанил - мощен синтетичен аналгетик, предаде Франс прес. Той обаче отказа да нарече доктор Уилям Хюсъл \"масов убиец\". Лекарят предписвал без никаква медицинска обосновка свръхдоза фентанил на тежко болни пациенти, настанени в болница в Кълъмбъс, столицата на щата Охайо, в централната част на САЩ. Общо около 35 човека били засегнати от действията на доктора за период от четири години, като 25 от тях починали.  Макар че тези пациенти били в тежко състояние, не всички случаи били безнадеждни.  Лекарят бил отстранен от работа през ноември миналата година и уволнен малко след това. Мотивите за действията на Хюсъл остават неясни. Самият той твърди, че не е искал да убива никого. По всяка точка от обвинителния акт лекарят може да бъде осъден на между 15 години и доживотен затвор. ", "date": "2019.06.06", "title": "Лекар бе обвинен за убийството на 25 пациенти"}
{"url": "https://clubz.bg/83866-demokrati_priznaha_nqma_dostatychno_podkrepa_za_impijchmynt_na_trymp", "text": "Водещ демократ в Конгреса на САЩ призна, че няма достатъчно подкрепа за започване на процедура по импийчмънт на президента Доналд Тръмп. В същото време председателят на правната комисия в контролираната от демократите Камара на представителите Джеролд Надлър обеща бързи съдебни действия, за да издейства публикуването на пълната версия на доклада Робърт Мълър, предаде Ройтерс, цитирана от БТА. Импийчмънт на Тръмп - 45% от американците одобряват Лидерите на демократическото мнозинство в Камарата на представителите се опитват да охладят ентусиазма за импийчмънт на Тръмп, тъй като се опасяват, че едни прибързани действия може да се превърнат в политически пасив за партията в момент, когато проучванията на общественото мнение показват, че избирателите са рязко разделени по въпроса, отбелязва Ройтерс. Надлър каза пред репортери, че възнамерява да се обърне към федерален съд да постанови да бъде изпълнено неговото искане да бъде публикувана пълната, нередактирана версия на доклада на специалния прокурор Робърт Мълър за намесата на Русия в президентските избори в Съединените щати през 2016 г.", "date": "2019.06.06", "title": "Демократи признаха: няма достатъчно подкрепа за импийчмънт на Тръмп"}
{"url": "https://clubz.bg/83864-fiat_krajsler_ottegli_ofertata_za_slivane_s_reno", "text": "Групата \"Фиат-Крайслер\" (Fiat Chrysler) оттегли офертата си за сливане с френската компания \"Рено\" (Renault), след като френското правителство поиска забавяне на решението дали да има сделка, предадоха световните агенции. Управителният съвет на Рено не е взел решение на заседание, продължило до късно тази нощ. Това стана, след като представители на френското правителство поискаха гласуването да бъде отложено за следваща среща. Френската държава има дял от 15 процента в Рено, което я прави най-големия акционер в компанията. \"Фиат-Крайслер\" и \"Рено\" преговарят за партьорство Офертата за сливане на стойност 35 милиарда долара, отправена от италианско-американския концерн можеше да създаде третия по големина автомобилостроител в света след германската компания Фолксваген (Volkswagen) и японската Тойота (Toyota). Предложението като цяло бе приветствано във Франция, при условие че бъдещето на работните места и на заводите в страната бъде гарантирано. Анализатори обаче предупредиха за усложнения от евентуалното сливане, включително поради съюза между Рено и японската компания Нисан (Nissan), ролята на френската държава като най-голям акционер и потенциалната съпротива на политици и работници срещу каквито и да било съкращения, отбелязва Ройтерс.", "date": "2019.06.06", "title": "\"Фиат-Крайслер\" оттегли офертата за сливане с \"Рено\""}
{"url": "https://clubz.bg/83869-stroitelstvo_i_sech_v_borisova_gradina_nqma_da_ima", "text": "Строителство и сеч в Борисова градина няма да има. Това увери главният архитект на София Здравко Здравков пред Нова тв. До късно снощи предложеният Подробен устройствен план на парка се обсъждаше от граждани (как протече общественото обсъждане, четете по-късно), които споделиха опасенията си, че ще има нови градежи в Борисова - заради намерението за възстановяване на Климатичното училище, за изграждане на ресторант и музей - или три сгради на близо 1000 кв.м застроена площ. Планът за Борисовата градина - ремонт и реставрация или строежи и сеч? И обясни, че в района на гара Пионер, където сега се помещават складове на едро, се предвижда създаване на спортен комплекс. И повтори това, което вчера кметът Йорданка Фандъкова заяви: ще се запазят \"Спортна София\" и Конната база на същите места (планът предвижда преместването им); стадион \"Юнак\" се запазва; автокъщата (\"Капитолия\") се премахва. Стана ясно обаче, че в района на болница \"Токуда\" се допуска строителство, но Здравков обеща да се запази растителността. Мястото е обект на друг план.  И Фандъкова не хареса части от плана за Борисова градина Не бяха коментирани исканията на ЦСКА-София за строителство на нов стадион на мястото на \"Българска армия\" и заплахата на спортния министър Красен Кралев да съди общината, ако рестрикциите в плана в това отношение останат. Нито състоянието спортните съоръжения, собственост на министерството. Главният архитект не пожела да коментира каква ще е съдбата на небостъргача \"Златен век\" преди да се произнесе съдът. За момента строежът на 34-етажната сграда е спрян. ГЕРБ в Столичния общински съвет за \"Графа\": Дефекти има, но не пречат Главният архитект коментира и фактът, че след дълъг и драматичен ремонт на централната улица \"Грав Игнатиев\", тя бе \"пусната\" с констатацията, че 15 дка от общо 40 са с лошо качество. Той увери, че \" работят хората – по поправка и всеки един от тези детайли следва да бъде репариран\". От думите му обаче стана ясно, че не строителят, а проектантът носи вина. И Фандъкова не хареса части от плана за Борисова градина ГЕРБ в Столичния общински съвет за \"Графа\": Дефекти има, но не пречат", "date": "2019.06.06", "title": "\"Строителство и сеч в Борисова градина няма да има\""}
