{"url": "https://clubz.bg/82120-bivshiqt_turski_premier_davutoglu_razkritikuva_partiqta_na_erdogan", "text": "Бившият турски премиер Ахмет Давутоглу отправи критики към управляващата \"Партия на справедливостта и развитието\" (ПСР) на Ердоган, предаде \"Ройтерс\". Според него провалът на местните избори се дължи на промяната в политиките и сближаването ѝ с националистите. Първи резултати в Турция: Ердоган губи Анкара, опозицията води в Истанбул  Три години след като си подаде оставката в знак на протест срещу нарастващите авторитарни амбиции на Ердоган, Давутоглу за първи път изрази публично недоволство спрямо партията, в която членува. Той осъди предприетите мерки по възстановяване на икономиката, наложените ограничения в медийната среда и размиването на границите между властите. Давутоглу бе премиер на Турция в периода 2014-2016 г. Давутоглу обяви оттеглянето си ПСР загуби контрола над столицата Анкара и най-големия град в страната Истанбул на местните избори на 31 март. ПСР и \"Партията на националистическото движение\" (ПНД) формираха коалиция преди президентските и парламентарните избори миналия юни, които Ердоган спечели, въпреки че имаше отлив на подкрепа на партията му сред избирателите. Ердоган се превърна в автократ, чиито популизъм доведе до бедствие През последните години се спекулира, че авторитетни представители на ПСР, сред които е и Давутоглу, ще я напуснат и ще създадат нова политическа формация. Подобни действия така и не са предприемани. В изказването на бившия премиер отсъстват намеци за бъдещи политически партии. Вместо това той подчерта необходимостта от вътрешна реформа. Давутоглу обяви оттеглянето си Ердоган се превърна в автократ, чиито популизъм доведе до бедствие", "date": "2019.04.22", "title": "Бившият турски премиер Давутоглу разкритикува партията на Ердоган"}
{"url": "https://clubz.bg/82108-evroizborite_ne_sa_lek_za_qzvite_na_bsp", "text": "Вярно, че няма нищо по-жалко от това една партия да занимава публиката с вътрешните си дела и крамоли, но отдавна БСП не е била толкова интересна. И чуденето как така при толкова пробойни в кораба на Бойко Борисов, левицата не успява да дръпне, стигна до момента, в който се вижда, че в ГЕРБ сами се сриват. Разкритията около злополучната за политическата власт \"Терасиада\" удариха по рейтинга на управляващата партия и я свалиха до електоралната подкрепа за БСП. Това обаче не е достатъчно партията на Корнелия Нинова да победи на евентуални парламентарни избори, а още повече да състави стабилен кабинет и да заеме мястото на Бойко Борисов на държавното кормило. И един от най-важните фактори за това не е само и единствено избирателите да го поискат, а да има необходимата парламентарна подкрепа. Раздробяването на политическия естаблишмънт на партизирани групи по интереси предопределя коалиционно управление дори и след \"ерата Борисов\". Така че е много вероятно стратегическите центрове около БСП вече да обмислят създаването на нова партия. Конфликтът между Нинова и Георги Първанов, който приватизира марката \"Коалиция за България\", прави задачата още по-трудна. Защото партията на Нинова има нужда от \"патерица\", каквато си създава ГЕРБ във всеки един свой кабинет.  И затова непрекъснатото подхвърляне на идеята за нова президентска партия около Румен Радев не е случайно. Тя вече се тества, веднъж посята в общественото съзнание зрее бавно и полека. Така въпросът не е дали, а кога. Още повече, че не е задължително един проект на политическо образувание вляво да бъде създадено около президентското тяло. То може да дойде от друг авторитет, изкован в пещите на левицата и с рейтинг по-голям от този и на държавния глава. Но всичко зависи от полевата ситуация, създадена от грешките на ГЕРБ, а не от \"хитрите\" ходове на опозицията. Отсега е видно, че Корнелия Нинова се опитва да обвърже резултатите от евровота с бъдещето на третия кабинет на Бойко Борисов. Същите послания отправя и президентският съветник Иво Христов. \"При победа на листата на БСП се създава нова ситуация и условия за предсрочни избори и за излизане от безизходицата\", коментира той пред бТВ. Борисов веднъж направи грешка като обвърза живота на втория си кабинет с резултатите от президентските избори. И колкото й се иска на лидерката на левицата да им се получи номерът втори път, едва ли ще стане. Най-малкото защото партньорите на Борисов - Обединени патриоти, може и да нямат същата сила в следващия парламент. Личните свади между Валери Симеонов, Волен Сидеров и \"омиротворителят\" Красимир Каракачанов няма да останат ненаказани от техните избиратели. Най-малкото се вижда, че те самите не могат да се понасят помежду си. Непрекъснатото обвързване на евровота с извънредни палраментарни избори превръща сегашното ръководстовото на БСП в заложник на собствените си ходове. Защото колкото и да е важен залогът при управляващите на 26 май, толкова е критичен и за самата Корнелия Нинова. Ходът с привличането на Иво Христов в евролистата показва вероятно договорка между Нинова и президента Радев, засилване на влиянието му в БСП, редом с \"отдалечаване\" на \"Позитано 20\" от ПЕС на Сергей Станишев. Освен Христов в евролистата има, още две странни личности - Велизар Енчев, тотален евроскептик и водещ на предаване в партийната телевизия на БСП (с минало в ДС), и Емил Георгиев от нявгашната Екогласност - също с минало в ДС. Скандалите сред другарите и другарките на пленума от средата на април, когато беше редена листата им за евровота, заложиха и много мини. Не бива да се изключва възможно \"негативно\" гласуване с преференция срещу представителите на \"гражданската квота“. Колкото и да е уж демократична БСП, да търпи \"вътрешни врагове\" и опозиция, там помнят много добре. Неслучайно Михаил Миков ехидно рече: как тези хора, които си наричал \"чеверме социалисти\", ще искаш утре да пуснат бюлетината за теб? Тези язви, които си е отворила БСП, дългосрочно обещават ожесточаване на вътрешните битки между различните кланове в нея. А на фона на амбицията \"главна опозиционна сила\" и възможно идване на власт, хоризонтът не обещава оздравяване след \"ерата ГЕРБ\". И междувременно, докато сме вгледани в словестния дуел Борисов-Радев и размяната на обяснения какво е \"пълзяща диктатура\", изгрява звездата на Мая Манолова. Лявото скоро ще има нов факлоносец.", "date": "2019.04.22", "title": "Евроизборите не са лек за язвите на БСП"}
{"url": "https://clubz.bg/82124-pojaryt_v_notr_dam_beshe_preduprejdenie_shte_se_vslusha_li_obache_evropa", "text": "Линията, в която патината на възрастта по безбройните европейски исторически паметници преминава в безстопанственост, е тънка. Като с толкова любими хора,смятаме, че всичко е наред, докато изведнъж не се окаже, че не е така. След пожара миналата седмица, който опустоши едно от бижутата на Франция, катедралата \"Нотр Дам\", се повдигат въпроси за състоянието на хиляди други катедрали, дворци и селски кули, които са превърнали Франция - както и Италия, Великобритания и и Испания - в открити музеи на западната цивилизация. Щом дори емблематична сграда като \"Нотр Дам\" може да не е защитена от разрухата, след като един важен символ на Франция трябва да се бори за средства за поддръжка, това показва една култура на апатия, която може да навреди на общата история, както и на мултимилиардната туристическа индустрия, от която зависи голяма част от Европа. Някои казват, че случилото се в Париж отправя предупреждение не само към Европа, но и към целия свят. Опустошителни пожари са отнемали от човечеството познания, изкуство и съкровища, откакто известната Александрийска библиотека в Северен Египет изгоряла до основи в древността. Преди \"Нотр Дам\" последното глобално предупреждение беше отправено, когато бразилският Национален музей в Рио де Жанейро, една от най-значимите културни институции в Южна Америка, изгоря през септември. Експертите гледат почти безкрайния списък на пожари на исторически обекти в Европа и се чудят защо чиновниците често не си вземат поука, преди да е станало прекалено късно. Данните за подобни пожари са ограничени, защото паметниците са толкова различни. Някои може да са инциденти, а други - палежи. \"Няма точна статистика\", каза Дидие Рикнер от френското онлайн издание \"Трибюн дьо л'ар\", но добави, че Франция става свидетелка \"на няколко пожара в исторически сгради всяка година, което вече е прекалено много\". Проучване от 2015 г. на германския промишлен гигант Сименс показва, че годишно само в Шотландия стават около 10 пожара, които нанасят щети, а Англия губи поне 12 сгради, паметници на културата. От 2000 г. в Германия са били унищожени 70 такива сгради. През 1985 г. кулата на главната люксембургска катедрала се подпали и изгоря. През 2004 г. пожар в библиотеката \"Херцогиня Ана Амалия\" в германския град Ваймар предизвика щети, оценявани на 80 милиона евро. През 1996 г. в Италия историческата сграда на операта Фениче във Венеция беше унищожена от пожар, а година по-късно същото се случи с торинския храм \"Света плащаница\". Доста често пожарите стават по време на реставрационни работи. Миналата година сградата на училището по изкуствата \"Макинтош\" в Глазгоу беше опустошена от пламъци за втори път за четири години, докато приближаваше краят на проект за реставрация на стойност много милиони лири. През 1994 г. в Испания театърът \"Лисеу\" - Барселонската опера - беше унищожен почти изцяло при пожар, причинен от искра, попаднала върху завеса по време на рутинен ремонт. Експерти казват, че онова, което не достига, е постоянно внимание и редовна поддръжка, които може да помогнат да се избегне необходимостта от големи реставрационни работи. Това обаче струва пари. Проблемът беше влошен от бюджетите на икономии, които много европейски страни приеха след финансовата криза през 2008 г. и по време на продължилата с години след това дългова криза в Европа. След съкращенията с цел икономии, каза Рикнер, \"имате нужда от драстични реставрационни работи, които или не правите, или ги правите зле, или евтино. И това може да доведе до пожари\". Ераес иска властите да пренасочат вниманието си към превенцията вместо само да реагират на катастрофите. Наврачич изрази подобно мнение. Проблемът е, че превенцията е практически невидима, но големите реставрации могат да бъдат предимство за политиците, които прережат лентата. \n\tПожарът в \"Нотр Дам\" едва беше угасен, когато двама от най-богатите мъже във Франция, съперничещи си магнати милиардери, обявиха бляскави, конкуриращи се дарения от стотици милиони евро за възстановяване на парижката катедрала. Даренията за \"Нотр Дам\" в момента надхвърлят 1 милиард евро (1,12 милиарда долара) - приблизително колкото френския национален бюджет за реставрации за три години. Този масиран прилив на дарения прави лошо впечатление на тези, които от години молят за няколко хиляди, за да възстановят локален, но ценен паметник. ЕС е отделил 4,7 милиарда евро (5,28 милиарда долара) за реставрации в бюджета за 2014-2020 г., в допълнение към усилията на отделните страни. Докато държавното финансиране се изчерпва, националните правителства все по-често търсят частни донори за реновиране на важни паметници. През последните години в Италия компанията за производство на луксозни обувки \"Тодс\" спонсорира обновяването на Колизея, модна къща \"Фенди\" помогна на фонтана \"Треви\", а \"Дизел\" финансира подобрения на венецианския мост \"Риалто\". \"Трябва да инвестираме повече, но това е обща отговорност на правителствата, бизнеса и гражданите в Европа\", каза Наврачич. Страните ще жънат ползите от подобни разходи с години. Само във Великобритания и Франция туризмът достига 7 на сто от брутния им вътрешен продукт, съответно около 150 и 170 милиарда евро (около 170 милиарда долара и 190 милиарда долара) годишно. Някои казват, че световноизвестни паметници като \"Нотр Дам\" са движещата сила зад подобен туризъм и заслужават повече уважение. \"Културното наследство е златна мина. Не можете да я експлоатирате и след това просто да изоставите мината и да се насочите към друга. То е нещо, което наистина трябва да цените\", заяви Куадвлиг-Михайлович.", "date": "2019.04.22", "title": "Пожарът в \"Нотр Дам\" беше  предупреждение. Ще се  вслуша ли обаче Европа?"}
{"url": "https://clubz.bg/82126-kamenarov_osyden_shte_trqbva_da_napusne_posta_si", "text": "Софийският градски съд потвърди изцяло присъдата на районния съд. Така генералният директор на БНТ Константин Каменаров окончателно бе признат за виновен в това, че е шофирал с 1,6 промила алкохол в кръвта. Пpиcъдaтa мy e 1 гoдинa и 3 мeceцa лишaвaнe oт cвoбoдa, ycлoвнo. Toвa e oĸoнчaтeлнoтo peшeниe нa втopaтa инcтaнция – Coфийcĸия гpaдcĸи cъд, пo ĸaзyca. To нe пoдлeжи нa oбжaлвaнe и пpoтecт, съобщава правният сайт  .. Делото \"Каменаров\" опря до това - мъж или жена му е вземала кръв Така Kaмeнapoв изпaдa в нecъвмecтимocт cъc зaeмaния oт нeгo пocт нaчeлo нa обществената тeлeвизия. Cпopeд Зaĸoнa зa paдиoтo и тeлeвизиятa, в yпpaвaтa нa БHT и БHP нe мoгaт дa ca xopa, ocъдeни нa лишaвaнe oт cвoбoдa зa yмишлeнo пpecтъплeниe. Без значение е дали нaĸaзaниeтo e ycлoвнo или eфeĸтивнo. Мaндaтът нa гeнepaлния диpeĸтop нa БHT изтичa пpeз 2020 г. Предсрочното му прекратяване трябва да стане с решение на СЕМ. През юни 2016 г. пpи пoлицeйcĸa пpoвepĸa, пocлeдвaлa взeмaнe нa ĸpъвнa пpoбa, e ycтaнoвeнa ĸoнцeнтpaция oт 1,6 пpoмилa aлĸoxoл в ĸpъвтa нa Kaмeнapoв. Oщe тoгaвa тoй oбяcнявa тoзи фaĸт c изпивaнeтo нa eднo yиcĸи, ĸaĸтo и нa билĸa „Злaтeн ĸopeн“, paзтвopeнa в eтилoв aлĸoxoл, зa oтcлaбвaнe. Нaлoжилo му се дa ceдне зaд вoлaнa cлeд oбaждaнe нa cъпpyгaтa мy c мoлбa дa я пpибepe oт пapти, зaщoтo ѝ прилошало. Делото на Коко Каменаров - 8-и опит! Πo вpeмeто нa инцидeнтa Koнcтaнтин Kaмeнapoв oщe нe e нaчeлo нa БHT, oглaвявa нaциoнaлнaтa тeлeвизия пpeз 2017 г. B Coфийcĸия гpaдcĸи cъд дeлoтo ce oтлaгaшe многократно ocнoвнo зapaди aнгaжимeнти нa гeнepaлния диpeĸтop, пocлe зaбoлявaнe нa aдвoĸaт, a нaĸpaя и нa caмия Kaмeнapoв. Taзи „бoлecт“ ce зaпoмни cъc cĸaндaл – в съда беше пpeдcтaвeн бoлничeн лиcт, че генералният директор на телевизията е в нeвъзмoжнocт дa ce яви на заседанието, а ден по-късно той ce oказа нa ĸoнфepeнция в Бpюĸceл, както той обясни по-късно, защото не можел да откаже на председателя на Европарламента Антонио Таяни. Каменаров и зaщитaтa мy ocпopвaxa взeтaтa мy ĸpъвнa пpoбa в бoлницa „Cв. Aннa“. Нa ocмoтo пopeд нacpoчeнo зaceдaниe CГC пpиĸлючи cъдeбнoтo cлeдcтвиe пo ĸaзyca. Peшeниeтo e c днeшнa дaтa и e нa cъдиитe Pycи Aлeĸcиeв, Aнeлия Щepeвa и Ивa Heшeвa. Делото на Коко Каменаров - 8-и опит!", "date": "2019.04.22", "title": "Каменаров осъден, ще трябва да напусне поста си"}
{"url": "https://clubz.bg/82123-hvyrchashtiqt_valeri_petrov_dnes_shteshe_da_navyrshi_99", "text": "Големият български поет, драматург, сценарист и преводач Валери Петров днес трябваше да навърши 99 години. Роден е на 22 април 1920 г. с името Валери Нисим Меворах. Той е един от най-обичаните български автори на детски приказки и истории за деца, с които са израснали цели поколения (\"Рицар без броня\", \"Йо-хо-хо\"), както и незабравими пътеписи. Преводите му на Шекспир продължават да бъдат ненадминати. Клуб Z си спомня за Валери Петров с две негови стихотворения.   „Кои книги, напоследък, \n\tрадват се на просто редък, \n\tизумителен напредък. \n\tТези книги, тези книги \n\tс убийства и интриги \n\tдето, ха де, затвори ги, \n\tдокато на „Плана“ - 5 \n\tнашият майор напет, \n\tстиснал верен пистолет, \n\tне съзре следи, които \n\tводят към едно корито, \n\tужким старо и разбито, \n\tно което, щом по цинка \n\tтой го тръкне с пуцинка, \n\tще открие начертан \n\tплан на мотопед „Балкан“, \n\tкойто вража нам държава \n\tжаждува да притежава.“ \n\t„Тука действа вража шайка! \n\tВашта майка, нашта гайка \n\tсте направили нарочно \n\tс болта да не пасва точно. \n\tТук заводът за обуща \n\tнякакви кошмари пуща. \n\tТам изписва института \n\tсрещу западна валута \n\tуред обявен за брак \n\tвъв века на Гей - Люсак… \n\tтам измисля се батерийка \n\tза откриване Америйка. \n\tТук талант е съкратен \n\tи заместен с кретен…” \n\t„И вълна вълната гони, \n\tкъм различни пентагони \n\tи различни пентагони \n\tсвиват рамене с пагони, \n\tнаш не е, не е и наш…“ \n\tЕ, тогава кой е той \n\tтози предан нам герой, \n\tспъващ сам по почин свой \n\tболшевишкия им строй. \n\t„Някой некадърник наш, \n\tскрит под кадров камуфлаж, \n\tно с глава от алабаш.“   Те не идат от космоса, \n\tте родени са тук, \n\tно сърцата им просто са \n\tпо-кристални от звук.     и виж, ето ги, литват над балкони с пране, \n\t    над калта, над сгурията в двора, \n\t    и добре, че се срещат единици поне \n\t    от вида на хвърчащите хора! А ний бутаме някак си \n\tи жени ни влекат, \n\tа ний пием коняка си \n\tв битов някакъв кът,     и говорим за глупости, важно вирейки нос, \n\t    или с израз на снобска умора, \n\t    и изобщо стараем се да не става въпрос \n\t    за вида на хвърчащите хора. И е вярно, че те не са \n\tот реалния свят, \n\tне се срещат на тениса, \n\tнямат собствен „Фиат“,     но защо ли тогава нещо тук ни боли, \n\t    щом ги видим да литват в простора - \n\t    да не би да ни спомнят, че и ний сме били \n\t    от вида на хвърчащите хора?", "date": "2019.04.22", "title": "Хвърчащият Валери Петров днес щеше да навърши 99 "}
{"url": "https://clubz.bg/82127-30_godini_zatvor_za_ubieca_na_viktoriq_marinova", "text": "30 години лишаване от свобода на първа инстанция получи Северин Красимиров за убийството на Виктория Маринова в Русе, предаде кореспондентът на БГНЕС от крайдунавския град. Присъдата е на Русенския окръжен съд. Делото започна и завърши днес - в рамките на осем часа. Делото срещу Северин Красимиров - по съкратена процедура (СНИМКИ) След произнасянето на присъдата Иван Дойнов, служебният защитник на 21-годишния младеж, заяви, че най-вероятно ще я обжалва. Дойнов поиска 15 г. затвор с няколко аргумента: Красимиров е направил самопризнания, съдействал е на разследването, има чисто досие и лека умствена изостаналост. От прокуратурата са доволни от наказанието, тъй като то е максималното, което Северин може да получи, след като той се призна за виновен и по трите обвинения (изнасилване, блудство и умишлено убийство) и поиска съкратено производство. Той избегна доживотен затвор без право на замяна. Съдът уважи и исковете на роднините за причинените морални щети и страдания на обща стойност 450 хиляди лева - по 150 000 за тримата най-близки роднини на убитата. 21-годишният Северин Красимиров беше обвинен за убийството на журналистката Виктория Маринова през октомври миналата година в Русе. Той отговаряше по три обвинения - блудство, изнасилване и умишлено убийство по особено жесток и мъчителен начин. Процесът е по съкратената процедура.", "date": "2019.04.22", "title": "30 години затвор за убиеца на Виктория Маринова"}
{"url": "https://clubz.bg/82125-sydyt_v_kyrdjali_vyrna_shoforskata_knijka_na_mestan", "text": "Кърджалийският съд отмени постановлението на прокуратурата, с което беше отнета книжката на лидера на ДОСТ Лютви Местан, след тежка катастрофа, при която загина 6-месечно дете. Местан вече е с отнета шофьорска книжка „В настоящия случай от събраните до момента данни по делото не се установява разследваното деяние да се отличава с по-висока от типичната за този вид престъпления обществена опасност, и в обжалваното постановление не е налице яснота извършването на какво друго престъпление ще бъде осуетено с отнемането на свидетелството за правоуправление на обвиняемия”, се посочва в официално съобщение от съда. Катастрофата стана на 14 април близо до прохода „Маказа”, при разклона за село Загорско. Според разследващите политикът е отнел предимството на друг автомобил, в който се е возело семейство с две малки деца. Съдът в Кърджали отмени гаранцията от 10 хил. лв. на Лютви Местан Според лидера на ДОСТ Местан другата кола се е движела в насрещното с голяма скорост и го е ударила челно. Местан беше задържан първоначално, а след това пуснат под парична гаранция от 10 000 лв. Кърджалийският съд я отмени, като се мотивира, че размерът на сумата не е оправдан от прокурорите с ясни данни за имотното състояние на политика. По-късно гаранцията отново беше наложена. Местан е задържан за смъртта на 6-месечно бебе в катастрофа Съдът в Кърджали отмени гаранцията от 10 хил. лв. на Лютви Местан Местан е задържан за смъртта на 6-месечно бебе в катастрофа", "date": "2019.04.22", "title": "Съдът в Кърджали върна шофьорската книжка на Местан"}
{"url": "https://clubz.bg/82122-zelenite_veche_sa_zeleno_dvijenie", "text": "Партия \"Зелените\", която е част от обединението \"Демократична България\", вече е с ново име - \"Зелено движение\". Това е решило Национално събрание вчера, съобщи един от съпредседателите на формацията - Борислав Сандов. \"Зелените\" съществува под това име 11 години - време за което се явява на избори, влиза в коалиции, организира редица инициативи в подкрепа на екологичните каузи. Но в края на миналия месец съдът постанови, че трябва да се преименува. Причината - преди Политическа партия \"Зелените\" се е регистрирала Политическа партия \"Партия на зелените\". Първата - през 2008 г., а втората - през 2001 г. Парадоксалното е, че преди 11 години, при първоначалната регистрация, съдът не е оспорил наличието на друг субект с подобно наименование.  След 11 г: съдът задължи \"зелените\" да се прекръстят. Да не може да са \"свежа трева\" Докато трае процесът по преименуване и регистрация, вече бившите \"Зелените\" няма как да участват формално в евровота, насрочен за 26 май. Затова избраните от тях кандидати за евродепутати ще участват в общата листа на \"Демократична България\". Обединението вече се регистрира в Централната избирателна комисия за вота, а преди два дни регистрира и листата си. На 28 март Софийският апелативен съд се произнася по делото за името, а по-късно Върховният касационен съд (ВКС) излиза с финално решение - че не допуска обжалване. Въпреки всички доводи на \"Зелените\" за разпознаваемост, международни членства, редовно явяване на избори и пр., магистратите постановяват смяна на името. И дори тълкуват какво се съдържа в термина \"зелен\", става ясно от поредицата решения. Прогноза на ЕП: \"Демократична България, “Воля“, „Атака“ и ВМРО - с шанс за по 1 евродепутат В листата на \"Демократична България\" от името на \"Зелено движение\" ще се явят: Албена Симеонова (биоземеделец), Росен Богомилов (учител), Тома Белев (природозащитник), Васил Гюров (музикант от група \"Ревю\") и Даниела Божинова (експерт по пряка демокрация). Прогноза на ЕП: \"Демократична България, “Воля“, „Атака“ и ВМРО - с шанс за по 1 евродепутат", "date": "2019.04.22", "title": "\"Зелените\" вече са \"Зелено движение\""}
{"url": "https://clubz.bg/82113-listata_na_dps_s_peevski_mlada_svobodna_smela", "text": "С този кратък, но възторжен коментар лидерът на ДПС и сам водач на листата на партията Мустафа Карадайъ вече официално я регистрира днес в Централната избирателна комисия (ЦИК). Както Клуб Z, писа, във въпросната листа веднага след Карадайъ, на второ място е поставен депутатът и бизнесмен Делян Пеевски. Който \"отговорно\" не е стъпвал в парламента от деня на клетвата си. Изненадваща листа: Карадайъ повежда ДПС, Пеевски е втори По неофициална информация към момента Карадайъ няма да замине за Брюксел, а ще отстъпи мястото си. За номинация на Пеевски отново и за този вот неофициално се говори от около месец, като слухът е, че този път той ще поеме мандата в Европейския парламент. Съмнения дали наистина името му ще се появи в списъка имаше заради евентуално неодобрение на подобна крачка от страна на Алианса на демократите и либералите (АЛДЕ) - европейското семейство на ДПС. За такова неодобрение се говори още от включването на Пеевски в листата през 2014-а, когато той в последствие се отказа от мястото. Самият Пеевски може и да не идва в Народното събрание, както и да не участва в комисиите към него, но пише закони - като този за медиите, за т.нар. вторично ограбване на КТБ, за офшорките - които закони охотно се защитават и гасуват от управляващите. Западни медии за \"Апартаментгейт\", Борисов, Панов и Пеевски Наскоро той обяви, че ще прехвърли медиите си към фондация, но ще продължи да ги подпомага финансово. На избираемите трето и четвърто място са сегашните евродепутати Илхан Кючук и Искра Михайлова. На петото място е зам.-шефката на Държавен фонд \"Земеделие\" Атидже Али-Вели, а след нея Севим Мусак, която сега е на експертна длъжност в Европейския парламент. Седми е Станислав Анастасов, който в края на мандата на кабинета \"Орешарски\" бе за кратко министър на екологията. Това стана, след като Искра Михайлова стана евродепутат и освободи поста, заминавайки за Брюксел. Евробъдещето на Станишев застрашено заради казуса \"Пеевски\" Както Клуб Z писа, списъкът е бил одобрен миналата седмица от Централното оперативно бюро на движението на кратко заседание в четвъртък, след като Карадайъ е обявил, че е съгласуван с почетния председател Ахмед Доган. Изненада е и че досегашният неизменен водач на ДПС за евроизбори - зам.-председателката на партията Филиз Хюсменова, този път не присъства. Според източниците ни за тези избори на нея й е било предложено задно място, но тя е предпочела да се оттегли елегантно и си е направила отвод.  От листата отсъства и друг досегашен евродепутат - Неджми Али.  Западни медии за \"Апартаментгейт\", Борисов, Панов и Пеевски Евробъдещето на Станишев застрашено заради казуса \"Пеевски\"", "date": "2019.04.22", "title": "Листата на ДПС с Пеевски: \"млада, свободна, смела...\""}
{"url": "https://clubz.bg/82115-koi_sa_nominacite_za_askeer_2019_spisyk", "text": "Фондация „Аскеер“ обяви номинациите за театралните награди „Аскеер“, които ще бъдат връчени на 24 май от Театър „Българска армия“, домакин на събитието. Връчването на наградите ще бъде предавано пряко по БНТ от 20:40 ч. Режисьор на церемонията ще бъде Иван Москов.  за ролята на Гаврюшка в „Картоиграчи“, Драматичен театър – Плевен  за ролята на Дебелянов в „Дебелянов и ангелите“, Драматичен театър – Пловдив, и за ролята на Васил Левски в „Наблюдателите“, Народен театър  за ролята на Колежки асесор Ковальов в „Нос“, Театър „199“  – „Опит за летене“ – Народен театър  – „Дебелянов и ангелите“ – Драматичен театър – Пловдив, „Бащата“ – Народен театър  – „Дивата патица“ – Народен театър, „Развратникът“ – Театър „София“, „Наблюдателите“ – Народен театър  – „Развратникът“ – Театър „София“  – „Нос“ – Театър „199“  – „Драконът“ – ТМПЦ-Варна, „Коя гад изяде кашкавала“ – Драматичен театър – Русе, „Наблюдателите“ – Народен театър  – „Празникът“ – Театър „Зад канала“, „Драконът“ – ТМПЦ-Варна, „Наблюдателите“ – Народен театър  – „Портретът на Дориан Грей“ – Драматичен театър – Благоевград  – „Луда трева“ – Театър „Сфумато“, „Нос“ – Театър „199“, „Телефонът на мъртвеца“ – ТМПЦ-Варна  за ролята на Шарла Смит в „Килър Джо“, Театър „Зад канала“  за ролята на Беатриче в „Защото на мама така ѝ харесва“, Театър „Възраждане“  за ролята на Елизе в „Аз обичам, ти обичаш, тя обича“, Театър „Зад канала“  за ролите на ангелите в „Дебелянов и ангелите“, Драматичен театър – Пловдив  за ролята на Петлето в „Опит за летене“, Народен театър  за ролята на Ансел Смит в „Килър Джо“, Театър „Зад канала“  за ролите ѝ в „Кокошка“, Театър „Сфумато“  за ролята на Леа Фелт в „Спускане от връх Морган“, Народен театър  за ролята на Сара в „Любовникът“, Народен театър  за ролята на Лаймън Фелт в „Спускане от връх Морган“, Народен театър  за ролята на Андре в „Бащата“, Народен театър  за ролята на Хелге в „Празникът“, Театър „Зад канала“  за „Любовникът“, Народен театър  за „Бащата“, Народен театър  за „Наблюдателите“, Народен театър , режисьор Диана Добрева, Драматичен театър – Пловдив , режисьор Явор Гърдев, Театър „Зад канала“ , режисьор Николай Ламбрев-Михайловски, Народен театър  от Александър Секулов, постановка Диана Добрева, Драматичен театър – Пловдив  от Константин Илиев, постановка Явор Гърдев, Народен театър  от Стефан Цанев, постановка Мартин Киселов, Драматичен театър – Казанлък", "date": "2019.04.22", "title": "Кои са номинаците за \"Аскеер 2019\" (СПИСЪК)"}
{"url": "https://clubz.bg/82109-rumen_radev_zaplahata_idva_ne_ot_armiqta_a_ot_politici_i_institucii", "text": "Размяната на словесни изстрели между премиера Бойко Борисов и президента Румен Радев по темата продължи и днес. След като в неделя бившият вече шеф на кабинета на държавния глава, сега кандидат за евродепутат на БСП Иво Христов заяви, че премиерът \"се е оплел като пиле в калчища\", днес държавният глава пък реши да отговори на Борисов за обвиненията по него адрес. Борисов: за Лазаровден, БСП, социалистическата мечта Само преди два дни премиерът Борисов обяви: ГЕРБ узряла за партньорства с малки партии и за местния вот - срещу пълзящата диктатура Въпреки че отговори на Борисов, президентът обясни днес, че \"това е един нелеп и абсолютно излишен дебат\". Той призова в навечерието на светлите празници да бъдем \"по-обединени и по-смирени\".  ГЕРБ узряла за партньорства с малки партии и за местния вот - срещу пълзящата диктатура", "date": "2019.04.22", "title": "Румен Радев: Заплахата идва не от армията, а от политици и институции"}
{"url": "https://clubz.bg/82116-patriotichna_urtikariq", "text": "Андрей Слабаков гостува в \"Здравей, България\" по Нова като кандидат за евродепутат от листата на ВМРО. Звучи като виц, но пък кандидатурата на Слабаков също прилича на някаква тъпа шега - от тези, с които управляващите, че и опозицията, ни заливат всеки ден. Кратка биографична справка за кандидат-евродепутата: режисьор (допреди 10 години), актьор (във филма \"Турнирът\" изигра блестящо \"пушещ убиец\"), рекламно лице на матраци, автор на готварска книга, риалити звезда, капитан на отбор от тв състезание… А също и човек, който обича България, обича да се показва и да пуши, където си иска, а мрази: циганите, хомосексуалните, феминизма, Истанбулската конвенция, да му казват къде да пуши и прочие европейски ценности. Освен това Слабаков е и автор на крилатата фраза \"Аман от п***расти, рецидивисти, цигани и непушачи!\", прозвучала преди по-малко от година отново от сутрешния екран на Нова. Не знам как тогава пропусна да вкара във вражеския кюп веганите и либералите, но очевидно Красимир Каракачанов го е чул, оценил е патриотичния политически потенциал на Слабаковите послания и си е набелязал името на автора им за евроизборите. Днес пред камерите на Нова Слабаков посочи една от главните причини да се хвърли в европолитиката – отегчението си от \"политкоректното мърморене\", което му е докарало уртикария и обяви, че \"няма да им цепи басма на европейците\". Водещите отново се опитаха да го объркат с въпрос къде в Европарламента ще пуши, но Слабаков ги постави на мястото им с \"Където си искам\". Накрая Слабаков, наречен от колегата си от ВМРО Александър Сиди \"изключително любим не само на мен и на вас, но и на всички български граждани\", обеща, когато го изберат, да ходи редовно на работа. За щастие на Европарламента, едва ли ще му наложи. Българският избирател може да повтаря редовно някои грешки, но на Слабаков едва ли ще му цепи басма.", "date": "2019.04.22", "title": "Патриотична уртикария"}
{"url": "https://clubz.bg/82114-turski_syd_razreshi_prajd_v_ankara", "text": "Забраната на ежегодния прайд в турската столица Анкара е премахната, съобщи Amnesty.eu. Преди близо две години - през ноември 2017 г. - извънредното положение след \"преврата\" срещу Ердоган доведе до забрана на всякакви ЛГБТ събития в Анкара. София прайд vs \"Поход за семейството\" Местната група за защита на правата на хомо-, транс- и бисексуални Kaos GL подаде жалба в съда. През ноември 2018 г. тя бива отхвърлена от съда, но миналата седмица стига до последна инстанция. Съдът всъщност е оборил тезата на властите, според която един прайд може да е повод за насилие и терористична атаки. Радикални групи от всякакъв тип всяка година заплашват ЛГБТ активистите в съседна Турция. Юристите обаче са преценили, че организирането на прайд е в рамките на основните свободи на активистите и държавата е длъжна да осигури безопасността им. Джъстин Трюдо размаха знамето на ЛГБТ на Прайда в Торонто (ВИДЕО) Въпреки забраната прайд в Истанбул и Анкара през последните две години имаше - но множество активисти бяха арестувани, бити и пръскани със сълзотворен газ.  Джъстин Трюдо размаха знамето на ЛГБТ на Прайда в Торонто (ВИДЕО)", "date": "2019.04.22", "title": "Турски съд разреши прайд в Анкара"}
{"url": "https://clubz.bg/82112-socialistite_v_ispaniq_uvelichavat_predninata_si_predi_izborite_na_28_april", "text": "Испанската социалистическа работническа партия увеличава преднината си според проучване, публикувано във вестника \"ABC\", предава Ройтерс. Изследването дава на социалистите 31,5 процента от гласовете преди парламентарните избори на 28 април. Испания - на предсрочни избори на 28 април Това е третото проучване през последните два дни, което посочва, че тройната опозиционна коалиция на \"Народната партия\", \"Граждани\" и крайнодясната \"Вокс\" няма да спечели необходимото количество гласове, за да сформира мнозинство в парламента. Бившият премиер социалист Педро Санчес ще може отново да управлява, ако успее да сформира коалиция с поне две други политически формирования. Това най-вероятно ще са крайнолявата \"Подемос\" и групата на каталунските сепаратисти, които го подкрепиха през юни 2018 г. при вота на доверие за правителството на \"Народната партия\". Рахой падна. Наследи го социалистът Педро Санчес Противниците на Санчес могат да се надяват да спечелят подкрепата на 33 процента от електората - толкова е броят на избирателите, които все още не са решили за кого да гласуват. Очаква се след изборите в неделя социалистите да разполагат с между 134 и 139 места от общо 350 в парламента, като това ще е скок с 54 места от последните избори през 2016 г. Одобрението за Санчес нарасна с 0,2 процента от предишното проучване на вестника \"АВС\" от 16 април и с 5 процента от изследване, проведено през миналия януари. Испания: Социалистите печелят преднина преди изборите Второто място се предвижда за \"Народната партия\" - 20,1 процента, спад с 0,8 на сто от предишното проучване. Главната консервативна партия ще разполага с между 81 и 86 места в парламента - до 56 места по-малко от предишните избори. \"Граждани\" ще получат 13,9 процента от гласовете, като това се равнява на 42-44 места - скок с 10 места. Крайнодясната партия \"Вокс\" ще е четвъртата по големина партия, като се предвижда за нея да гласуват 11,4 процента от избирателите (30-32 места). Тя губи 0,4 процента от последното проучването на 16 април, но въпреки това ще е първата крайнодясна партия в испанския парламент от 40 години насам.  \"Вокс\" отрича холокоста и величае Франко Коалиция между \"Народната партия\", \"Граждани\" и \"Вокс\" ще спечели 45,4 процента от подкрепата на избирателите - между 153 и 162 места в испанския парламент. Това ще е по-малко от необходимите 176 места, за да си осигури мнозинство. Рахой падна. Наследи го социалистът Педро Санчес Испания: Социалистите печелят преднина преди изборите \"Вокс\" отрича холокоста и величае Франко", "date": "2019.04.22", "title": "Социалистите в Испания увеличават преднината си преди изборите на 28 април"}
{"url": "https://clubz.bg/82100-nikoj_ne_e_proveril_chastna_li_e_kyshtata_za_gosti_na_manolev", "text": "Държавата не е проверила дали вилата на бившия вече зам.-министър Александър Манолев, построена с евросредства като къща за гости, в действителност е такава и не се ползва като частен имот. Всъщност държавата извършва подобни проверки предимно по сигнали на граждани. Това се разбра днес от участието на министъра на земеделието и храните Румен Порожанов в Нова тв.  Както е известно, Манолев подаде оставка като зам.-министър на икономиката през миналата седмица след публикации, че под предлог, че строи къща за гости, каквито европроекти се финансираха от Държавен фонд \"Земеделие\" (ДФЗ) в предишния програмен период, се е сдобил с лична вила, финансирана с евросредства. Имотът се намира в местността Чинар куши край Сандански, а стойността му е близо половин милион лева. По случая започнаха проверки както ДФЗ, така и прокуратурата. Предстоят разпити и на лица, имащи информация по случая, на служители на ДФЗ, работили по одобряването на конкретния проект за финансиране и контрол за изпълнение на задължението от страна на бенефициента в срок от пет години къщата за гости да функционира като такава. Още един зам.-министър подаде оставка заради афера с имот За него не можело да се говори \"формално\" за конфликт на интереси. Манолев няма да е министър на транспорта, плаши със съд заради публикации От думите на министъра стана ясно, че държавата разчита на сигнали от граждани дали дадена къща за гости функционира като такава:  В резултат от тези сигнали били проверени 122 къщи. Манолев няма да е министър на транспорта, плаши със съд заради публикации", "date": "2019.04.22", "title": "Никой не е проверил частна ли е къщата за гости на Манолев"}
{"url": "https://clubz.bg/82101-deloto_na_omanskiq_fond_za_ktb_priklyuchi_v_polza_na_bylgariq", "text": "Арбитражното дело, заведено от Държавния фонд на Оман срещу България, приключи в полза на нашата страна, съобщава  Искът беше заведен на 22 октомври 2015 г. в Международния център за разрешаване на инвестиционни спорове. Държавният резервен фонд на султаната претендираше за обезщетение в размер на 80 милиона евро в качеството си на основен акционер в Корпоративна търговска банка (КТБ).  Обрат: Оманският фонд се отказал от делото срещу България за КТБ Преди дни стана ясно, че фондът се е отказал от претенциите си към България. Не е ясно каква конкретно е причината за този развой.", "date": "2019.04.22", "title": "Делото на оманския фонд за КТБ приключи в полза на България"}
{"url": "https://clubz.bg/82118-vynshno_ministerstvo_nastoqva_pronacistkiqt_syyuz_krepost_evropa_da_byde_razsledvan", "text": "Блгарското външно министерство излезе с безпрецедентна позиция, в която осъди създаването на крайнодесния пронацистки съюз \"Крепост Европа\". Новият националистически съюз беше създаден тази неделя в София, като в него се включиха формации от пет страни. Домакин бе Българският национален съюз, а гостите - от крайнодесни движения от Франция, Германия, Унгария, Чехия и Полша. Мотото на националистите е \"Нашите нации - нашата Европа\". И целта, която си поставиха е да спрат унищожението на европейската раса, което се извършвало от сегашното управление на Европейския съюз. Оттам изразяват надежда, че \"отговорните за разпространяването и демонстрирането на човеконенавистническа идеология да бъдат навременно установени и да понесат цялата строгост на наказанията произтичащи от българското законодателство\". Ето и цялта позиция на МВнР:", "date": "2019.04.22", "title": "Външно министерство настоява пронацисткият съюз \"Крепост Европа\" да бъде разследван"}
{"url": "https://clubz.bg/82099-ukrainski_komediant_e_prezident_e_i", "text": "След обработката на над 90 процента от протоколите от изборните секции в Украйна Володимир Зеленски запазва преднината си от почти 50 процента пред своя опонент, досегашния президент Петро Порошенко, предаде ТАСС, цитирана от БТА. Данните показват, че за Зеленски са гласували 73,18 процента от избирателите, а за Порошенко - 24,49 процента. Това означава, че за Зеленски са гласували над 12,2 милиона избиратели, над 4 милиона са подкрепили Порошенко. Зеленски е новият президент на Украйна Церемонията по встъпване в длъжност на новия президент ще се състои не по-късно от 31 май. Сред лидерите, които вече поздравиха Зеленски за избирането му за президент, бяха полският президент Анджей Дуда, американският президент Доналд Тръмп, френският президент Еманюел Макрон, председателят на Европейския съвет Доналд Туск, канцлерът на Австрия Себастиян Курц, както и самопровъзгласилият се за президент на Венецуела Хуан Гуайдо. Тръмп и други световни лидери поздравиха Зеленски Победата на шоумена и политически новак Зеленски е в центъра на вниманието на днешните руски вестници, посочва БТА.   съобщава, че Порошенко, въпреки разгорелите се предизборни страсти, все пак е позвънил на своя съперник и го е поздравил за победата и дори му предложил помощ в бъдещото управление на Украйна. Цитират се и думите на победителя за най-близките му планове: първо, да насочи усилия към прекратяване на огъня в Донбас и към борба с корупцията. По първия въпрос той обеща скоро да оповести план за действия на новата власт. Зеленски уточни, че подкрепя запазването на формата на Минските преговори и \"нормандския формат\", но се изказа и за разширяване на броя на участниците в преговорите за уреждане на статута на Донбас. Вестникът припомня предишни изявления на хора от неговия екип, че освен Германия, Франция, Украйна и Русия на масата за преговорите трябва да бъдат поканени и САЩ и Великобритания. Освен това Зеленски обеща в най-близко време да представи своя управленски екип и да оповести кадровите си предложения за нови ръководители на силовите структури, като обеща да уволни всички членове на екипа на Порошенко. Коментарът на \"Независимая газета\" е следният: Много експерти в Украйна възприемат победата на Зеленски на първо място като приключване на постсъветската политическа епоха. Сформираната след разпада на СССР украинска система на властта и системата на взаимоотношенията между властта и обществото сега преживяват криза и тези две системи могат да бъдат разрушени от екипа на непрофесионалния политик, оказал се на върха на властовата пирамида.  Вестникът цитира политолога Алексей Голобуцки, според когото разочарованието от новоизбрания президент е неизбежно поради сложните проблеми, с които се сблъска Украйна. Той отбелязва, че новият държавен глава трябва на първо място да си осигури подкрепа от парламента - Върховната рада. В противен случай парламентът ще саботира неговите инициативи, а противниците му ще го обвинят във всички прегрешения, както правят досега с Порошенко. А това налага най-скорошно провеждане на парламентарни избори. \"Независимая газета\" цитира и украинския философ Серхий Дацюк, който смята, че нито Порошенко, нито Зеленски са предложили на страната системен подход към решаване на натрупаните проблеми. Вторият тур от президентските избори според него е станал израз на протеста на обществото срещу системата, но не е показал ясен път за движение напред. Изводът е, че Украйна е тръгнала по пътя на необмислени, несистемни и непоследователни промени и това не зависи от факта кого украинската ЦИК на 1 май официално ще провъзгласи за победител от вчерашните президентски избори. Носи ли Зеленски промяна за Украйна? Друг московски всекидневник -  , посочва, че \"за успешността на един политик, дошъл от \"несериозната\" сфера (като Зеленски), много повече от неговия бекграунд влияе умението му бързо да се превключи сериозно на новата си работа\". Вестникът посочва, че \"именно неопитността в действителната обществена политика в съчетание с не най-сериозния професионален бекграунд на Зеленски бе ключовата претенция на неговите опоненти. Това не може да се нарече слаб аргумент, но първо, както показва скромният руски опит по този въпрос, той се компенсира от високото равнище на подкрепа от страна на избирателите на контраелитния ръководител и това е коз, който може да действа доста дълго време. И второ, важно е колко бързо избраният новак в политиката преминава в новото си политическо амплоа, осъзнавайки важността на екипната работа и изграждането на отношенията с елитите.\" Вестникът посочва една кратка интересна реплика на новоизбрания президент, който се обърна към страните от бившия СССР: \"Още докато не съм президент, мога като гражданин на Украйна да кажа на всички страни от постсъветския Съюз: Погледнете на нас. Всичко е възможно.\" Очевидно той има предвид неочаквания и немислим до скоро политически възход на един абсолютен новак в страна с толкова големи проблеми като Украйна. Вестникът цитира политолози за изненадващото избиране на новия украински президент. Ето мнението на Евгений Минченко:  Вестникът на руските делови среди   дава гласност по същия въпрос на друг виден експерт, бившия външен министър на Русия Игор Иванов. Според него след шумотевицата на изборите за новото ръководство на Украйна е дошло време да остави настрана предизборната риторика, трезво да оцени ситуацията в страната, да претегли своите сили и възможности, да определи своите приоритети и най-близки задачи. Съвършено очевидно е, че няма никакви основания да се очакват бързи промени към по-добро във вътрешното и международното положение на Украйна. За последните години в самата Украйна и около нея се натрупа такова тежко бреме от проблеми, че решението им ще бъде дълго и трудно. Започва сериозен изпит по зрелост за украинското общество и неговия политически елит, пише Иванов. Добре известно е, че между Русия и водещите западни държави остават сериозни разногласия в оценката на украинската криза - за нейните причини, природа и движещи сили. Някои от тези разногласия ще бъдат трудно преодолени, поне не в близко бъдеще. И в същото време е съвършено очевидно, че и Русия, и Западът са крайно заинтересовани от намаляването на напрежението около Украйна, от започването на конструктивен политически диалог по свързаните с кризата проблеми. Зеленски обеща референдум за присъединяване към НАТО В крайна сметка става дума не толкова за Украйна сама по себе си, а и за фундаменталните основи на европейската и евроатлантическата сигурност, които се рушат пред очите ни, предупреждава руският експерт и политик.  И Русия, и Западът имат опит в такъв диалог, макар и в дадения момент твърде ограничен. Нормандският механизъм и Минският процес показаха, че само чрез диалог може да се стига до споразумения, които на свой ред позволяват да се върви към мир. Минският процес често е критикуван за твърде бавното движение напред, за многото спънки при изпълнение на постигнатите договорености, но въпреки това през последните 4 години не можа да се появи никаква принципна алтернатива на този процес, подчертава Иванов. Той предлага конкретни стъпки по развитие на тези механизми и подчертава, че без съществен напредък на украинското направление не може да се постигне прогрес и към създаването на нова архитектура на европейската сигурност. В същото време и окончателното решаване на украинската криза едва ли е постижимо без съгласието между Изтока и Запада относно основите на системата за сигурност на нашия общ континент. Затова, заключава Игор Иванов, обсъжданията на украинския и на по-широкия европейски \"дневен ред\" трябва да вървят паралелно, а не последователно като процеси. Тръмп и други световни лидери поздравиха Зеленски Носи ли Зеленски промяна за Украйна? Зеленски обеща референдум за присъединяване към НАТО", "date": "2019.04.22", "title": "Украински комедиант е президент. Е, и?"}
{"url": "https://clubz.bg/82106-deloto_sreshtu_severin_krasimirov_po_sykratena_procedura_snimki", "text": "Делото за убийството на телевизионната водеща Виктория Маринова започна, предаде \"Нова телевизия\". Три са обвиненията срещу Северин Красимиров - за блудство, за изнасилване и за убийство по особено жесток и мъчителен начин. Прокуратурата поиска 30 години лишаване от свобода. Красимиров се призна за виновен и ще бъде съден по бързата процедура. Той ще избегне доживотен затвор без право на замяна, каквато присъда прокуратурата искаше първоначално. Прокуратурата поиска доживотен затвор без замяна за Северин Красимиров Първото разпоредително заседание приключи за по-малко от 1 час. Защитникът на Северин Красимиров пожела делото да се гледа при закрити врата, но съдът не прие искането. 15 минути след приключване на разпоредителното заседание съдът реши, че може да даде ход и на същинския съдебен процес.    В съдебната зала майката на Северин изпадна в истерия, припадна и се наложи да бъде изведена. Максимов очаква между 25-30 години затвор. Служебният защитник на Красимиров подаде в началото на април искане за съкратено съдебно дело, защото Северин е признал вината си.  Съдът прати Северин Красимиров на изследване в психиатрия Красимиров беше предаден на съд на 19 март. Разследването продължи пет месеца. Той беше заловен при акция на полицията в Германия, където беше избягал след убийството. Междувременно близките на Виктория Маринова искат 450 000 лева кръвнина. Съдът прати Северин Красимиров на изследване в психиатрия", "date": "2019.04.22", "title": "Делото срещу Северин Красимиров - по съкратена процедура (СНИМКИ)"}
{"url": "https://clubz.bg/82102-dylgogodishna_zamestnichka_na_rejzi_poema_sozopol", "text": "Дългогодишната заместничка на созополския кмет Панайот Рейзи Катя Стоянова поема временно управлението на общината. Това реши днес местния парламент на своя извънредна сесия. Както е известно, миналата седмица Апелативният специализиран съд окончателно отстрани от длъжност Рейзи и главния счетоводител на общината Златка Мусева. Двамата са обвиняеми от март за длъжностно присвояване във връзка с над 30 договора за строително-ремонтни дейности на територията на община Созопол за около 2 милиона лева.  Окончателно: Панайот Рейзи е отстранен като кмет на Созопол С 12 гласа \"За\" и  5 въздаржали се, съветниците избраха Стоянова за временно изпълняващ длъжността кмет на община Созопол. Тя обаче отказа да отказа да коментира разследването срещу Панайот Рейзи. ", "date": "2019.04.22", "title": "Дългогодишна заместничка на Рейзи поема Созопол"}
{"url": "https://clubz.bg/82107-4500_deca_pojelaha_da_uchastvat_v_systezanieto_%E2%80%9Epazim_ezika_si%E2%80%9C_organizirano_ot_desislava", "text": "4500 деца от училища в 27 области премериха сили в първия кръг на националното състезание по правопис „Пазим езика си“ на 20 април. Конкурсът, който се превръща в традиционен, е организиран от гражданското сдружение „Живата вода на България“. Резултатите от първия тур ще бъдат публикувани на 7 май на сайта на „Живата вода на България“ -  . Вторият кръг ще се проведе в СУ „Св. Климент Охридски“ на 11 май и за него ще се класират първите седем деца от всяка възрастова група. Тогава проверката на знанията ще се извърши на място пред родители, учители и гости от експертно жури с председател проф. Владимир Атанасов от Факултета по славянски филологии в СУ „Св. Климент Охридски“. „Пазим езика си 2019“ срещна широка обществена подкрепа. Зад него застанаха всички университети в България, в които се изучава специалността „Българска филология“, и Българската академия на науките (БАН). Логистичен партньор е Министерството на образованието и науката. Състезанието по правопис „Пазим езика си“ става национално Посланици на каузата станаха много хора, които милеят за българския език и грамотността. Сред тях са писатели, поети, журналисти, актьори, музиканти като Алек Попов, Драгомир Симеонов, Маргарита Петкова, Веселина Седларска, Любен Дилов-син, Александър Секулов, Михаил Билалов, Бойка Велкова, Елена Петрова, Йоанна Темелкова, група „СкандаУ“, Дарин Маджаров от платформата Уча.се, Айше Сали (БНТ) и Софи Маринова. Стремежът на инициаторите е да се насърчи създаването на трайни умения у учениците за правоговор и правопис на книжовен език, както и фокусиране на общественото внимание към все по-ширещата се неграмотност и масово използване на чуждици.", "date": "2019.04.22", "title": "4500 деца пожелаха да участват в състезанието „Пазим езика си“, организирано от Десислава Радева"}
{"url": "https://clubz.bg/82105-samsung_otloji_predstavqneto_na_galaxy_fold_v_kitaj", "text": "Samsung отлага представянето на новия сгъваем смартфон на компанията в Хонконг и Шанхай, съобщи Engadget. На 23 и 24 април Galaxy Fold трябваше да бъде показан на широката публика на двете места. Събитията обаче са отложени. Официално компанията твърди, че в Шанхай има проблем с локацията, а за забавянето в Хонконг няма обяснение. Смартфоните със сгъваеми екрани - скъп бетатестинг? Засега представянията в Таван на 25-и и в САЩ на 26-и не са отложени. Иновативният смартфон за близо 2000 долара има някои проблеми - няколко технологични журналисти докладваха за повреда в екрана. Оказа се, че в повечето случаи те са махнали защитното фолио на смартфона, което не е като стандартните и всъщност държи компонентите заедно. На телефона, разбира се, има изрично указание да не се маха това фолио. Уникалният Galaxy Fold май се оказа чуплив Съмненията в здравината и устойчивостта на Galaxy Fold обаче остават, а солидната цена не окуражава много потребители. Уникалният Galaxy Fold май се оказа чуплив", "date": "2019.04.22", "title": "Samsung отложи представянето на Galaxy Fold в Китай"}
{"url": "https://clubz.bg/82110-mnvr_oshte_shestima_bylgari_sa_bili_v_shri_lanka_po_vreme_na_atentatite", "text": "По последна информация от посолството ни в Делхи е установен контакт с още шестима български граждани, намиращи се на почивка в Шри Ланка, за които по-рано сигнализираха техни близки, съобщава МнВР. Шестима българи са били в един от атакуваните хотели в Шри Ланка Шестима българи се намират в град Тамбуа. Единият от тях е потвърдил пред близките си, че всичките са добре. Посъветвани са да не предприемат пътувания и да изчакат нормализирането на ситуацията в страната. Предадени са им и телефоните за връзка с посолството в Индия, което е готово да им окаже съдействие при необходимост. Така мисията ни в Индия вече е във връзка 18 български граждани в Шри Ланка. Всички те са невредими след атентатите от 21 април. Шестима българи се намират в един от пострадалите хотели при атентатите в Коломбо, но не са били засегнати. Други шестима български граждани са в различни градове, извън Коломбо, и са посъветвани да изчакат пълното успокояване на ситуацията преди да пътуват. Българското посолство в Делхи е в постоянен контакт по линия на местното консулско сътрудничество с посолствата на страните от ЕС в индийската столица, където се подава актуална информация от Коломбо. Посолството ни е в постоянен контакт и с хотели, и с болниците в Коломбо, където са настанени пострадали при атентатите. Българските граждани са съветвани да поддържат връзка с посолството в Делхи, с близките си и да изчакат ситуацията в Шри Ланка да се нормализира. Тя постепенно се успокоява. Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации. Сред идентифицираните до момента чуждестранни граждани, жертви на бомбените експлозии в Шри Ланка, няма български граждани. Няма данни и за ранени български граждани. По последна информация от посолството ни в Индия 293 са загиналите, 502 души са пострадали при атентатите. Броят на загиналите в Шри Ланка нарасна на 290 души Министърът на здравеопазването на Шри Ланка Раджитха Сенаратне обвини местната ислямистка групировка, наречена \"Нешънъл Таухид Джамаат\", е отговорна за нападенията в църкви и хотели на Възкресение Христово, предадоха Асошиейтед прес и Франс прес, цитирани от БТА. Тя добави, че атаките са били извършени от седем атентатори камикадзета. Все още не са ясни причините за трите бомбени експлозии, станали по-късно вчера след серията от взривове в три църкви и три хотела, допълва АП. Координирани бомбени атаки в католически храмове и хотели в Шри Ланка (ОБНОВЕНА) Според министъра нападенията, отнели живота на 290 души, са били осъществени с помощта на международна мрежа, предаде Ройтерс Шриланските власти са започнали разследване за евентуалните връзки на местната групировка с чужди групи, допълва Франс прес. Преди 10 дни в полицейските участъци в страната е било разпратено предупреждение, че въпросната групировка подготвя атентати срещу църкви и срещу посолството на Индия в Коломбо, допълва Франс прес. Телевизия \"Ал Арабия\" твърди, че групировката е поела отговорност за атаките, извършени вчера, предаде ТАСС В нападението загинаха и 35 чужденци, сред които двама австралийци от едно и също семейство, петима британци, двама индийски политически представители, граждани на Турция, на Португалия, Китай, както и няколко американци. Сред жертвите има и трима датски граждани. Според Би Би Си и Ройтерс това са трите деца на датския милиардер Андерс Холш Поулсен. Същевременно президентът на Шри Ланка Маитхрипала Сирисена обяви, че от полунощ ще въведе извънредно положение в страната след нападенията, предадоха световните агенции. Президентът ще поиска и международна помощ за разследването на атаките. Броят на загиналите в Шри Ланка нарасна на 290 души Координирани бомбени атаки в католически храмове и хотели в Шри Ланка (ОБНОВЕНА)", "date": "2019.04.22", "title": "МнВР: Още шестима българи са били в Шри Ланка по време на атентатите"}
{"url": "https://clubz.bg/82104-bsp_pritiska_prokuraturata_vadi_originalniq_zapis_po_alo_banov_sym", "text": "БСП е твърдо решена да притисне прокуратурата да разследва сигнала й за министъра на културата Боил Банов, придобил популярност като \"Ало, Банов съм\", като й предостави оригиналния запис на изказването му. Това се разбра днес от думите на депутатите Елена Йончева и Пенчо Милков.  Както Клуб Z писа Специализираната прокуратура отказа да образува досъдебно производство по сигнала срещу Банов \"поради липса на данни за извършено престъпление\". Прокуратурата отказа да разследва \"Ало, Банов съм\". БСП ще обжалва В тази връзка Йончева днес обяви, че е готова да предостави на прокуратурата оригиналния запис и щяла да го направи още днес. Тя посочи, че има и скрийншотове на телефона. Прокурорската проверка на \"Ало, Банов съм\" е удължена - заради Томислав Дончев Във връзка със свидетеля по \"Ало, Банов съм\", Йончева коментира: В края на януари червената депутатка, която днес е и водач на левицата за евровота, пусна запис, на който става въпрос за опрощаване спред нея на 700 000 лв. неустойка на фирмата, ремонтираща Ларгото пред Министерския съвет. Според по-късно доуточнение на говорителя на главния прокурор Румяна Арнаудова данните биха могли да говорят за безстопанственост. Изпълнител на ремонта на Ларгото е ДЗЗД \"Антична Сердика\", а водещата компания в обединението е \"Пътища и мостове\" ООД. Ремонтът на Ларгото бе по проект на оперативна програма \"Регионално развитие 2007-2013\", която се управлява от МРРБ. На 7 април обаче и втора съдебна инстанция - САС, отхвърли жалбата на Министерството на културата срещу изпълнителя на ремонта заради закъснение на изпълнението. Въпросният иск бе за 754 000 лв. към изпълнителя ДЗЗД \"Антична Сердика\". Той не само е отхвърлен, но и министерството е осъдено да заплати 48 000 лв. съдебни разноски. Сагата \"Ало, Банов съм\": Втори съд отхвърли жалбата за неустойки за \"Ларгото\" В мотивите си за отказа наблюдаващият прокурор изтъква, че е изискал документи от Министерството на културата, включително относно процедурата по Закона за обществените поръчки, сключените договори за изработка на проекта, за изпъленние, издадените актове, портоколи, писма, становища, фактури... И още документи от МРРБ, Агенцията за обществени поръчки, МВР, снети са обяснения от 47 лица, подателите на сигналите, всички участници в проекта и пр. Всъщност става въпрос за договор между МРРБ като управителен орган на оперативна програма  \"Регионално развитие\" (съфинансирана от ЕС) и бенефициента Министерството на културата. Предметът е предоставяне на безвъзмездна финансова помощ за изграждане на \"Античен културно-комуникационен комплекс \"Сердика\" на стойност 15 801 989,13 лв. После с 3 анекса - които визирала Корнелия Нинова в сигнала си - са изменени срокът на изпълнение, както и стойността на договора. Последната намалява на 15,293 млн. лв. По силата на споразумение за сътрудничество пък Столичната община се задължила да изготви техническия проект и да предостави свои специалисти. \"Ало, Банов\": разклоненията на скандала След спорове около прословутия стъклен купол, покриващ част от археологическите обекти, предмет на реставрация, се налага през 2015 г. строежът да бъде временно спрян. След преговори с авторите на проекта се наложило сключване на отделни договори с всеки един от тях, което също оправдано довело до известно забавяне. В крайна сметка МК изплаща на строителя сумите от 10 469 394 и 1 855 762  лв. без ДДС. Платени са и общо 338 438 лв. за строителен надзор.  От управителния орган на оперативната програма са извършени проверки и са отправени препоръки - най-общо за поставяне на табели, заверени копия на документи, изготвяне на справки и др. Отказана е верификация общо на сума 878 316,28 лв. Така по-късно след подаден сигнал АДФИ установява, че срокът за изпълнение на проекта не е спазен и е направен изводът за дължимост на неустойка. На 20 декември 2016 г. обаче Министерството на културата изпраща покана за доброволно изпълнение на ДДДЗ \"Антична Сердика\" и изпълнителите на обекта за 753 796,08 лв. След отказа им да заплатят неустойка на 17 януари 2017 г. е заведена искова молба в Софийския градски съд. Прокурорската проверка на \"Ало, Банов съм\" е удължена - заради Томислав Дончев Сагата \"Ало, Банов съм\": Втори съд отхвърли жалбата за неустойки за \"Ларгото\" \"Ало, Банов\": разклоненията на скандала", "date": "2019.04.22", "title": "БСП притиска прокуратурата - вади оригиналния запис по \"Ало, Банов съм\""}
{"url": "https://clubz.bg/82098-atanas_atanasov_upravlqva_ni_diktatura_na_alchnata_posredstvenost", "text": "Лидерът на ДСБ и съпредседател на \"Демократична България\" Атанас Атанасов коментира пред бТВ продължаващия скандал с \"Апартаментгейт\". Според Атанасов този скандал със сигурност ще повлияе върху предстоящите европейски избори. Според него в този казус може да се говори и за пране на пари. И попита дали всичко ще свърши само с подаването на оставки. Той изтъкна, че когато набалижат избори Бойко Борисов винаги вади историята с дядо му, който е бил убит от комунистите. Според него у лидера на ГЕРБ се наблюдава страх.", "date": "2019.04.22", "title": "Атанас Атанасов: Управлява ни диктатура на алчната посредственост"}
{"url": "https://clubz.bg/82093-pochina_bivsh_golqm_futbolist_na_cska", "text": "Почина Красимир Безински - един от най-големите защитници в историята на ЦСКА. Той си отиде на 57-годишна възраст след продължителна битка с рака. Бези, както ще продължи да бъде наричан, бе част от славния тим на \"армейците\", елиминирал \"Ливърпул\" и достигнал до полуфинал за Купата на европейските шампиони през 1982 г.  След това играеше и в тима, изкачил тази фаза за КНК през 1989 г. Той е един от двамата футболисти в историята на ЦСКА (и на родния футбол) с два полуфинала. Другият е Георги Димитров-Джеки. Красимир Безински записа 245 мача за \"червените\" и 25 за националния отбор. През миналата година по това време стана помощник-треньор на ЦСКА-София. Беше сърцат и всеотдаен не само на терена, а също за приятелите и близките си хора. Клуб Z изказва съболезнования на близките на Красимир Безински. Плоклон пред паметта му.", "date": "2019.04.22", "title": "Почина бивш голям футболист на ЦСКА"}
{"url": "https://clubz.bg/82090-prezidentyt_znael_otdavna_che_ivo_hristov_vliza_v_listata_na_bsp", "text": "Президентът Румен Радев е знаел от месеци, че шефът на кабинета му Иво Христов ще бъде част от листата на левицата за предстоящия през май избор за Европейски парламент.  Това заяви самият Христов в сутрешния блок на бТВ. Той даде първо телевизионно интервю, откакто на пленума на БСП на 14 април изненадващо за всички социалисти бе предложен от лидерката Корнелия Нинова за част от листата. Впоследствие бе утвърден на избираемото четвърто място - точно преди лидера на ПЕС Сергей Станишев. Това, разбира се, породи много спекулации - откраднала ли е Нинова Христов от Радев, или пък в отношенията между тях двамата настъпил ли е разрив. За разпалване на интригата допринесе и съпругата на държавния глава Десислава Радева, която в деня на пленума посвети статус на \"предателите\" в профила си във фейсбук.  Иво Христов не е в конфликт с президента - имат съвпадения на възгледи Социалистите може и да не са знаели за този й ход, но пък премиерът Бойко Борисов явно е разполагал с информация, защото още преди пленума, веднага след свикания от Радев Консултативен съвет за национална сигурност (КСНС), той обяви, че Нинова и Христов \"са се споглеждали\" и вторият вероятно ще попадне в листата. Президентът за Иво Христов: Всеки е свободен да направи своя избор И допусна, че все пак може да е имало теч на информация към Борисов. След което посочи с какви мотиви е приел позицията: Помолен да коментира и друго изказване на Борисов, в което той определи листата на левицата като \"шпионин, Държавна сигурност, шпионин, Държавна сигурност...\", Иво Христов посочи: Как Иво Христов се качи на потъващия \"Позитаник\" Според Христов няма човек, достатъчно подготвен за всичко. Не бил достатъчно добре подготвен и като е отишъл в президентството. Но явно Румен Радев бил \"добър кадровик\", след като го е взел. За самия Радев Христов посочи, че се \"радва на добър прием на международната сцена, радва се на добър рейтинг в България, утвърдил се е като единственият борец с корупцията\". Проектолистата на БСП: Станишев - вън, президентският Иво Христов - вътре - Ако имаше \"пълзящ преврат\", щяхте ли от БСП да се съберете в Южния парк за старта на кампанията си? - попита водещият, визирайки взаимните обвинения между БСП и ГЕРБ за \"пълзящ преврат\". По думите му БСП била достатъчно демократична партия, за да направи място в листата за нови хора. Не била и \"вождистка\", като каквато я определи Станишев при първоначалния вариант на листата на Нинова, в която той не беше включен. За сметка на това пък Борисов  смята още бившият шеф на кабинета на Радев. Иво Христов: Премиерът се озова като пиле в кълчища Той коментира и критиките към левицата, че се превръща в антиевропейска партия:  За Христов целта на явяването му на избори щяла да е \"съхраняването на демокрацията в България\". Той коментира и \"Апартаментгейт\" като \"общ келеперджийски манталитет на управляващите\". Коментира и призивите за разсекретяване на стенограмите от КСНС, на които Радев не откликва, като посочи, че не президентът, а някои от другите участници имало за какво да се притесняват. Даде заявка, че Радев \"никога не е давал заявка, че ще прави партия\", а само че би подкрепил проект срещу статуквото.  Иво Христов: Един летец-изтребител не се нуждае от алтер его или сив кардинал Христов призна, че партиите упражнявали натиск върху \"Дондуков\" 2. За Нинова посочи, че не общувала често с държавния глава извън КСНС. А за останалите: За Истанбулската конвенция пък заяви, че е против, но с мотива \"много зле написан документ\", който би овластил бизнес ориентирани неправителствени организации да съдят България. Президентът за Иво Христов: Всеки е свободен да направи своя избор Как Иво Христов се качи на потъващия \"Позитаник\" Проектолистата на БСП: Станишев - вън, президентският Иво Христов - вътре Иво Христов: Премиерът се озова като пиле в кълчища Иво Христов: Един летец-изтребител не се нуждае от алтер его или сив кардинал", "date": "2019.04.22", "title": "Президентът знаел отдавна, че Иво Христов влиза в листата на БСП"}
{"url": "https://clubz.bg/82097-shampionskiqt_mach_na_pari_sen_jermen_pod_znaka_na_notr_dam_snimki", "text": "Горялата катедрала Нотр Дам беше в центъра на събитията по време на снощния мач \"Пари Сен Жермен\" - \"Монако\" (3:1) от френската Лига 1. Това бе шампионският двубой на ПСЖ. По-рано вторият \"Лил\" направо 0:0 с \"Тулуза\", така отборът и феновете му отидоха на \"Парк дьо Пренс\" с нагласата за забавление срещу закъсалия тим от княжеството. Тимът на Томас Тухел имаше възможност и на теория да си осигури титлата още предходната седмица, но допусна поражение. Запалянковците опънаха огромно знаме с Нотр Дам. Тя грееше и на електронното табло. Също така отпред на фланелките на шампионите, а името й беше изписано на гърбовете на играчите - вместо техните. Килиан Мбапе вкара хеттрик на бившия си отбор - с попадения в 15-ата, 38-ата и 56-ата минута. Звездата не се радваше. Головин намали в 80-ата минута. За първи път, откакто получи счупване на костица на стъпалото в началото на годината, игра Неймар.  До края остават пет кръга, а \"Пари Сен Жермен\" има аванс от 19 точки пред \"Лил\". ", "date": "2019.04.22", "title": "Шампионският мач на \"Пари Сен Жермен\" - под знака на Нотр Дам (СНИМКИ)"}
{"url": "https://clubz.bg/82095-grigor_dimitrov_s_naj_losho_klasirane_ot_nad_shest_godini", "text": "Григор Димитров се срина с 15 позиции в световната ранглиста на ATP и е 43-ти в изданието й за тази седмица. Това е най-лошото класиране на Димитров от края на 2012 г., когато бе 48-и. Първата ракета на България загуби от Рафаел Надал в 1/8-финалите в Монте Карло през миналата седмица и не успя да защити точките си от достигането до полуфинал през 2018-а. Григор Димитров отново отстъпи пред Рафа Надал Тази седмица той ще играе на турнира от ATP 500 в Барселона, където се нуждае от две победи, за да не понесе нов срив. Първият му съперник ще стане известен днес - Фернандо Вердаско или Филисиано Лопес. При успех е възможен сблъсък с Александър Зверев.  В топ 5 промени не настъпват и Новак Джокович остава лидер, следван от Рафаел Надал, Зверев, Роджър Федерер и Доминик Тийм. Кевин Андерсън измества Кей Нишикори от шестото място и това е единствената рокада в челната десетка. Фабио Фонини взе титлата в Монте Карло Сърбинът Душан Лайович, който изненадващо стигна до финала в Монте Карло, бележи прогрес с 24 позиции и е 24-ти, а шампионът Фабио Фонини скача с 6 места до 12-о. При жените няма нито една промяна в топ 10. Наоми Осака остава начело, а зад нея се нареждат Симона Халеп, Петра Квитова, Каролина Плишкова, Ангелик Кербер, Елина Свитолина, Кики Бертенс, Слоун Стивънс, Ашли Барти и Арина Сабаленка. Първата ракета на България при дамите Виктория Томова губи една позиция и е 151-а. Фабио Фонини взе титлата в Монте Карло", "date": "2019.04.22", "title": "Григор Димитров с най-лошо класиране от над шест години"}
{"url": "https://clubz.bg/82096-sasht_zatqgat_oshte_sankciite_sreshtu_iran", "text": "Администрацията на президента на САЩ Доналд Тръмп се готви да обяви днес, че повече няма да се прави изключение от американските петролни санкции срещу Иран за пет страни, сред които Япония, Южна Корея и Турция, съобщиха днес американски официални представители, цитирани от Асошиейтед прес. Държавният секретар на САЩ Майк Помпейо планира да обяви днес, че американската администрация няма да възобнови изключенията от санкциите за пет страни, които изтичат на 2 май. Останалите две страни са Китай и Индия. Не е ясно дали някоя от петте страни ще получи удължаване на изключването от санкциите или те ще бъдат обект на американските санкции от 3 май, ако не спрат незабавно вноса на ирански петрол. Решението да не бъде удължено изключването от санкциите, за което пръв съобщи в.\"Вашингтон пост\", окончателно е било взето от Тръмп в петък, според източниците. По думите им целта е да се засили натискът върху Иран, като допълнително се намалят приходите на страната от износа на петрол. Като реакция на новината петролът сорт Брент от Северно море поскъпна с 3,2 процента до 74,30 долара за барел в ранната търговия днес, което е най-високата му стойност от 1 ноември, отбелязва Ройтерс.  Американският лек суров петрол повиши цената си с 2,9 на сто до 65,87 долара за барел - най-високата стойност от 30 октомври 2018 година, предаде БТА.", "date": "2019.04.22", "title": "САЩ затягат още санкциите срещу Иран"}
{"url": "https://clubz.bg/82092-dokolko_elektromobilite_shtadqt_okolnata_sreda", "text": "Германско изследване поставя под въпрос доколко щадящи околната среда са електромобилите, предаде ДПА, цитирана от БТА. Според проучването електромобилите помагат в борбата срещу климатичните промени само на хартия и всъщност вредят повече от дизеловите коли. Професорът по физика от Кьолн Кристоф Бухал е изготвил разпространения миналата седмица доклад заедно с колегите си Ханс Дитер Карл и Ханс-Вернер Зин за германския Институт за икономическо развитие Ифо (Ifo). Производителите на електромобили лицемерно не щадят природата и хората Като се вземат предвид емисиите въглероден диокдис, изхвърляни при производството на батериите за електромобилите и при производството на електроенергия от невъзобновяеми източници в Германия, електромобилите \"натоварват\" климата с 11 до 28 процента повече, отколкото дизеловите коли, установява изследването. Използва се много енергия за добива и обработката на литий, кобалт и манган, които се използват в батериите на електромобилите. Швейцарската полиция минава на електромобили Тесла Батерията на \"Тесла Модел 3\" произвежда 11 до 15 тона въглероден диоксид, сочи проучването. Животът на батерията е 10 години, а за година има капацитет да измине 15 000 километра. Това означава 73 до 98 грама въглероден диоксид на километър, според авторите на изследването. Автомобилостроителите планират да предлагат все повече електромобили, но според авторите на изследването за климата ще бъдат по-добри двигателите, задвижвани с метан, тъй като техните въглеродни емисии са с една трета по-ниски от емисиите на дизеловите двигатели.  Швейцарската полиция минава на електромобили Тесла", "date": "2019.04.22", "title": "Доколко електромобилите щадят околната среда"}
{"url": "https://clubz.bg/82094-podpalen_be_lichniqt_avtomobil_na_kmeticata_na_kozloduj", "text": "Горя личният автомобил \"Ауди\" на кметицата на община Козлодуй Маринела Николова, информира Нова телевизия. Сигналът за пламналата кола е подаден в полицията тази нощ около 1:50 часа. Автомобилът е бил спрян на паркинга пред блока на Николова и заради бързата намеса на пожарникарите не са пострадали и други моторни превозни средства. Според разследващи автомобилът е умишлено запален. По случая е образувано производство.", "date": "2019.04.22", "title": "Подпален бе личният автомобил на кметицата на Козлодуй"}
{"url": "https://clubz.bg/82088-broqt_na_zaginalite_v_shri_lanka_narasna_na_290_dushi", "text": "Броят на загиналите при вчерашните нападения срещу три църкви и четири хотела в Шри Ланка нарасна на 290, а близо 500 са ранените, съобщиха Франс прес и Ройтерс, като се позовават на местната полиция. Правителствен източник заяви, че президентът Маитхрипала Сирисена, който се намираше в чужбина когато бяха извършени атентатите, е свикал за днес среща на Съвета за национална сигурност. В нея ще участва и премиерът Ранил Викремесинге. Шестима българи са били в един от атакуваните хотели в Шри Ланка Според последни данни полицията е арестувала най-малко 24 души във връзка със серията от експлозии, допълва ДПА. Всичките задържани са местни граждани и сега са разпитвани. Заподозрените били задържани в две различни места - в столицата Коломбо и в околностите й. Координирани бомбени атаки в католически храмове и хотели в Шри Ланка (ОБНОВЕНА) Повече подробности не бяха оповестени. Междувременно близо до основното летище в Коломбо вчера беше открита и успешно обезвредена самоделна бомба. Според полицейски източник бомбата била поставена на шосе, водещо към главния терминал на летището.  Засега няма данни за пострадали български граждани. Нашите сънародници, които са били в близост до атентатите, са невредими. Тази сутрин в Шри Ланка бе отменен комендантският час, наложен след нападенията, но училищата и университетите ще останат затворени. Борсите също няма да работят до второ нареждане. Според нови доказателства три от атаките са били извършени от атентатори камикадзе. Властите вече са локализирали микробус, с който се предполага, че са се придвижвали нападателите. Открита е и къщата, в която са пребивавали те. Тя се намира в покрайнините на столицата Коломбо. Късно вчера вечерта импровизирано взривно устройство беше намерено и близо до летището на града и беше обезвредено, съобщи говорител на военновъздушните сили на Шри Ланка. Засега никой не е поел отговорност за атентатите, извършени на католическото Възкресение Христово, допълва ДПА. Взривовете разтърсиха църквата Свети Антоний в квартала Кочикада в Коломбо, църквата Свети Себастиян в град Негомбо и още една църква в град Батикалоа, припомня ТАСС. По същото време станаха експлозии и в хотелите Шангри-ла, Синамон Гранд и Кингсбъри в Коломбо. Взрив имаше и в столичния зоопарк и в квартала Дематагода. Най-малко 35 чужденци са сред жертвите, предадоха Франс прес и ДПА. 19 чужденци остават в болници. Сред жертвите има граждани на Япония, Китай, Индия, Португалия, Великобритания. Има и няколко загинали граждани на САЩ. Лидери от цял свят осъдиха нападенията. В знак на съпричастност Айфеловата кула в Париж тази нощ беше осветена със светлините на националния флаг на Шри Ланка. Властите на Шри Ланка проучват дали няма пропуски, допуснати от разузнаването. Двама министри вече намекнаха подобно нещо, предаде Асошиейтед прес. В Туитър министърът на телекомуникациите Харин Фернандо каза, че някои представители на разузнаването са били наясно, че подобни нападения можело да се случат. Министърът за националната интеграция Мано Ганешан също каза, че служители по сигурността в неговото ведомство са били предупредени за възможни самоубийствени атентати срещу политици. Координирани бомбени атаки в католически храмове и хотели в Шри Ланка (ОБНОВЕНА)", "date": "2019.04.22", "title": "Броят на загиналите в Шри Ланка нарасна на 290 души"}
{"url": "https://clubz.bg/82091-trymp_i_drugi_svetovni_lideri_pozdraviha_zelenski", "text": "Президентът на САЩ Доналд Тръмп поздрави комедийния актьор Володимир Зеленски за победата му на президентските избори в Украйна, съобщи в Туитър специалният представител на САЩ за Украйна Кърт Волкър, предаде ТАСС, цитирана от БТА. Той също така благодари на изгубилия изборите настоящ украински президент Петро Порошенко за това, че е управлявал Украйна \"в изключително сложни времена\".  По-рано вчера посолството на САЩ в Украйна поздрави Зеленски за победата и изрази надежда за запазване на силното партньорство между Киев и Вашингтон.  По данни на украинската ЦИК след обработката на 65 процента от електронните протоколи Зеленски получава 73,03 процента от гласовете, а Порошенко - 24,64 процента. За недействителни са признати 2,32 процента от бюлетините. Зеленски лидира във всички региони на Украйна с изключение на Лвовска област. Най-голяма подкрепа той получава в Одеска, Днепропетровска, Запорожска, Харковска и Луганска области. В Киев за Зеленски са гласували 60,26 процента от избирателите. Зеленски е новият президент на Украйна Френският държавен глава Еманюел Макрон снощи беше един от първите чуждестранни лидери, които се обадиха на победителя на президентските избори в Украйна. Макрон се обади на Зеленски, когото прие в Елисейския дворец по време на предизборната му кампания,  съобщи френската посланичка в Украйна Изабел Дюмон в страните си в Туитър. Зеленски от своя страна помести във Фейсбук снимка, на която държи мобилен телефон пред себе си.  Макрон беше единственият чуждестранен лидер, който се срещна със Зеленски преди вчерашния балотаж. Той прие кандидата от партия \"Слуга на народа\" в Елисейския дворец на 12 април, а малко по-късно същия ден се срещна и със съперника му, действащия президент Петро Порошенко. Носи ли Зеленски промяна за Украйна? Снощи Зеленски получи поздравления и от полския държавен глава Анджей Дуда, който го покани да посети Варшава. И председателят на Европейския съвет Доналд Туск поздрави вчера Володимир Зеленски. По-късно бе разпространено съвместно   до Зеленски отТуск и председателя на Еврокомисията Жан-Клод Юнкер. Юнкер и Туск пожелават на Зеленски успешен мандат като държавен глава и очакват да се срещнат с него на възможно по-скорошна дата, уговорена взаимно.  Носи ли Зеленски промяна за Украйна?", "date": "2019.04.22", "title": "Тръмп и други световни лидери поздравиха Зеленски"}
{"url": "https://clubz.bg/82089-zapochva_strastnata_sedmica_%C2%A0poslednata_ot_jivota_na%C2%A0hristos", "text": "От днес за Източното православие започва Страстната седмица или седмицата на страданията - последната от живота на Исус Христос.  Последната седмица преди Възкресение Христово е наречена Страстна седмица, тъй като на славянски думата \"страст\" означава страдание. Затова седмицата е посветена на възпоменанията на последните дни от земния живот на Спасителя - на неговите страдания, кръстна смърт и погребение. В богослуженията през Страстната седмица живо и постепенно се възпроизвежда историята на страданията на Спасителя, както и на неговите последни Божествени наставления. Цялото съдържание на богослужебните последования е насочено към това, с четения и песнопения християните да се приближат към Христос, да станат способни духовно да съзерцават тайнството на изкуплението, за чието възпоменание се готвят. Традиционно Страстната седмица за мнозина християни е повод особено да се замислят за своите грехове, за подвига, извършен от Спасителя, за жертвата, която той е принесъл за всички нас. Последните дни на Великия пост е време да изпитаме себе си, да се замислим какво сме се научили от Исус Христос, доколко сме се приближили към него и на какво още трябва да се учим. Според православния календар всеки ден от тази седмица е Велик. Затова всяка година православните християни очакват със смирение Страстната седмица, за да захранят вярата си, да укрепят мира и да защитят единството. През тази седмица Спасителят изкупва човешките грехове чрез жертва - в страдание, болка и любов, и го показва чрез възкресение. На Велики понеделник Исус Христос, влизайки в Йерусалимския храм, се разгневил на събралата се тълпа. Храмът за молитви бил превърнат в тържище и в гнева си Божият син прекатурил масите на търговците. Затова на Велики вторник Исус прекарал в нравствени напътствия, а според църковния канон денят е отреден за смирение. В деня на Светата и Велика сряда Юда отишъл при юдейските първенци и уговорил предателството на Христос за 30 сребърника. На Велика сряда обичаят повелява да се бере здравец, предимно от децата, и на Разпети петък да се раздава за здраве. На Велика сряда не се работи никаква домакинска работа, а ако някой престъпи това правило, вярва се, че умението му ще се отнеме. Велики четвъртък е свързан с Тайната вечеря, когато е установено тайнственото причастие. След вечеря Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за прощение на греховете\". След причастието Христос признал пред своите ученици, че ще бъде предаден. Вечерта на Велики четвъртък се отслужва последованието на 12-те евангелия.  Велики четвъртък е и най-очакваният ден през Страстната седмица от децата, защото се боядисват яйцата за Великден. На този ден се става рано, а навремето децата дебнели коя кокошка първа ще снесе. Това яйце се боядисвало първо в червено. С първото боядисано яйце, още докато не е изсъхнало, се натъркват бузите и челата на децата за здраве. Който не успее да боядиса яйцата в четвъртък, може да го направи и в събота. Велики петък, известен още като Разпети петък, е денят, в който е разпнат Исус Христос, и е посветен на неговите страдания. Сутринта на Велики петък се отслужват т. нар. царски часове, а около 11.30 часа се изнася Светата плащеница. Вечерта на Велики петък при плащеницата с изобразеното на нея тяло на мъртвия и положен в гроба Исус се извършва т. нар. опело Христово.  На Велика събота се отбелязва погребението на Господ Исус Христос, извършено от Йосиф и Никодим, както и слизането на Спасителя в царството на тъмнината - ада. Когато Христос починал като човек, тялото му било положено в гроба. Душата му слязла в ада, победила го и освободила пленените там души. В третия ден душата и тялото отново се обединили и тялото възкръснало от мъртвите. Велика събота се нарича още душна, защото тогава се ходи на гробовете на починалите близки. На тях се раздават боядисани яйца, жито и хляб. Вечерта срещу неделя вярващите отиват в храмовете, палят свещи и всички се поздравяват с \"Христос воскресе!\", а отговорът е \"Во истину воскресе!\".", "date": "2019.04.22", "title": "Започва Страстната седмица - последната от живота на Христос"}
