{"url": "http://clubz.bg/71310-fejsbuk_hvana_novi_opiti_za_namesa_v_amerikanski_izbori", "text": "Социалната мрежа Фейсбук идентифицира нови опити за политическа манипулация посредством нейната платформа с приближаването на парламентарните избори в САЩ, предадоха световните агенции. Компания е закрила 32 акаунта и страници във Фейсбук и в Инстаграм, свързани с тези опити и които, както изглежда, са били фалшиви. Фейсбук не посочва кои са авторите на опитите. Но въпреки че твърди, че не знае кой стои зад тези дейности, определени като координирани, , които премахна преди и след президентските избори в САЩ през 2016 г. Според Фейсбук при тези нови опити най-ранната страница е била създадена през март 2017 г. Най-новата е била създадена през май 2018 г. Общо те са публикували 10 000 съобщения. Фейсбук допълва, че поне една от фалшивите страници е била следвана от 290 000 акаунта. Били са и похарчени 11 000 долара за спонсориране на близо 150 рекламни съдържания, което е направило тези страници по-видими. През октомври Фейсбук каза, че около 10 милиона души в САЩ са гледали спонсоризирано съдържание, финансирано от близо 500 акаунта, активирани от Русия преди президентските избори през 2016 г.", "date": "2018.07.31", "title": "Фейсбук хвана нови опити за намеса в американски избори"}
{"url": "http://clubz.bg/71304-%E2%80%9Enyu_jorkyr%E2%80%9C_za_%E2%80%9Emehanata%E2%80%9C_bylgarskiq_bar_v_manhatyn", "text": "Българското заведение „Механата“ в Манхатън, Ню Йорк, попадна в елитното американско списание  У нас клубът стана известен след сериала „Седем часа разлика“ на бТВ, в който част от действието се развива в американския бар „Избата“, вдъхновен от „Механата“. Текстът в „Ню Йоркър“ е озаглавен „Водка в ледена стая в българска дискотека“. Авторът Дейвид Кортава разказва, че клиентите там носят дрехи, произведени в стария Източен блок, и поглъщат шотове с водка при минус 15 градуса. Съкратен вариант на репортажа излезе предварително в онлайн изданието, но пълният текст може да се прочете в броя на списанието от 6 до 13 август. Вниманието на журналиста привличат руски финансист и двама съдружници, които надничат през стъклената стена на „ледената пещера“ на „Механата“ – българска дискотека в „Lower East Side“. Веднъж щом влязат, те имат две минути да погълнат до шест шота всеки. Грузински барман, който се оказва, че е наследник на благородния род Абашидзе от XV в., раздава винтидж военни дрехи от Източния блок, украсени със сърп и чук пухени шапки ушанки и чаши за шотове, направени от лед. Новопроизведените съветски партизани влизат в стаята с температура от 5 градуса по Фаренхайт (-15 градуса по Целзий), декорирана с водка по рафтовете. Чукват се и вдигат тост („Наздаровие – ун, дос, трес!“) и обръщат един кръг френска водка. Барманът се появява през прозорец, наблюдавайки как другарите пълнят чашите си с британско питие с цвета на дезинфектантен разтвор. Клиентите се засмиват и въпреки това изпиват шота. Всеки четвъртък барът е домакин на „световно денс парти“ с диджей или жива музика от бендове, свирещи всичко – от реге, кумбия, тарантела до клезмер; „циганско пънк кабаре“, звукът на което „Гогол Бордело“ представиха за пръв път през 90-те. Тази вечер обаче тонколоните свирят по-позната мелодия. След като изпиват по четири шота, финансистът и съдружниците му излизат от стаята, събличат идеологично натоварените си костюми и се препъват към няколкото стриптийз пилона, където танцуват непохватно и с нелепа наслада на „Celebration“ от Kool & the Gang. Наблизо графити портрет на Карл Маркс не може да стори нищо друго, освен да се наслади на сцената.", "date": "2018.07.31", "title": "„Ню Йоркър“ за „Механата“, българския бар в Манхатън"}
{"url": "http://clubz.bg/71308-simeonov_skacha_ot_burgaskiq_most_s_relsa_na_vrata_ako_vas_go_poreje_za_pirin", "text": "Държавата да обжалва решението на тричленния състав на Върховния административен съд, който отмени решението на кабинета за разширяване на ски лифта на Банско. Това ще предложи на заседанието на кабинета другата седмица вицепремиерът Валери Симеонов, съобщава в. \" \". Ако обаче и петчленният състав на Върховния административен съд потвърди решението на предходната инстанция, то вицепремиерът щял да скочи от бургаския мост. И даде заявка, попитан какви ще бъдат действията на кабинета, ако и следващата инстанция потвърди решението. Съдът отмени спорното решение на кабинета за парк \"Пирин\" Лидерът на НФСБ обясни, че не вижда логика правителството да търси среща с представители на природозащитните организации, които протестираха месеци заради решението на кабинета.   Както Клуб Z писа, преди два дни ВАС отмени решението на правителството, взето в края на миналата година, за частично изменение в плана за управление на Национален парк \"Пирин\". Симеонов и екоминистър Нено Димов бяха инициаторите на това изменение с мотива, че така ще се даде зелена светлина за строителството на втори кабинков лифт в ски зоната в Банско. Но и за екозащитниците, които обжалваха това решение, а оказа се и за магистратите от ВАС правителството отваря вратата за строителство и на ски писти, както и за водохващания за захранването им с изкуствен сняг. И това - без екологична оценка.", "date": "2018.07.31", "title": "Симеонов скача от бургаския мост с релса на врата, ако ВАС го пореже за Пирин"}
{"url": "http://clubz.bg/71303-omraza_kym_evreite_migranti_li_sa_provodnikyt", "text": "Според данните, анализирани от международен научен екип, антисемитизмът в Западна Европа нараства. 78% от германските евреи са били обект на различни заплахи през 2017 г., а  близо две трети от евреите във Франция смятат, че антиеврейският расизъм е широко разпространено явление в страната. Също така близо половината от читателите на еврейския седмичник \"Nieuw Israëlitisch Weekblad\", издаван в Холандия, твърдят, че заради антисемитски прояви миналата година сериозно са се опасявали за сигурността си. Опасенията на участниците в анкетата се потвърждават и от някои миграционни тенденции. През 2012 г. над 1900 евреи са напуснали Франция и са се преселили в Израел. Оттогава насам броят им бързо се увеличава - през 2015 г. над 7800 души са емигрирали от Франция. Евреите в Белгия също се страхуват за безопасността си, поради което властите в Брюксел излязоха със специални препоръки към тях да не излагат на показ своята принадлежност към юдаизма. А след избухването на конфликта в Газа през 2014 г. еврейските родители масово предупреждават децата си да не носят на обществени места звездата на Давид. \"Германската фондация “Памет, отговорност и бъдеще” (AVZ) също проведе свое изследване, резултатите от което са обобщени под заглавие: “Антисемитизмът и миграцията в днешна Европа - има ли взаимовръзка?”. Авторите на изследването анализират антисемитските прояви в пет страни: Белгия, Франция, Германия, Холандия и Великобритания. И стигат до тревожния извод, че страхът сред евреите е обхванал всички страни в Западна Европа.  На въпрос доколко тези усещания са свързани със засилената миграция от Близкия изток и Северна Африка, авторите на проучването дават сдържан отговор. Според тях, всички данни показват, че новите преселници от тези региони са или могат да бъдат \"настоящи или потенциални източници на антисемитизъм\". Екипът изрично прави и допълнителната уговорка, че \"подобни проучвания на общественото мнение могат да доведат до различни резултати в зависимост от въпросите, които са зададени в анкетата\". Въпреки това, авторите посочват, че е възможно да се очертаят определени  тенденции, свързани с петте западноевропейски страни. Според тях, втората палестинска интифада в периода 2000-2005 година, както и събитията в ивицата Газа и окупираните територии през последните близо 20 години са предизвикали силни реакции в Западна Европа, включително и антисемитски прояви и инциденти. Но въпреки това не може да се твърди, че мюсюлманите колективно изпитват омраза към всички евреи. Голям процент млади мюсюлмани, около 66 на сто, имат отрицателно отношение към ционистите и към всички онези, които са ангажирани с опазването на Израел като еврейска национална държава в Палестина. Но едва 12% изразяват открита враждебност към самите евреи. Авторите на изследването не премълчават и отрицателните примери: „Младежи от марокански и турски произход упражняват тормоз над евреи по улиците в Холандия. Холандски граждани от мюсюлмански произход без съмнение участваха в антисемитски инциденти от лятото на 2014 г.\"  В друг подобен инцидент поддръжници на терористичната организация \"Ислямска държава\" (IS) са размахвали черни знамена и скандирали на арабски \"Смърт за евреите\". Авторите на проучването, проведено от фондация  “Памет, отговорност и бъдеще”, обобщават резултатите така: \"Сред мюсюлманските малцинства, както и сред хората, които симпатизират на крайнодесни групировки, антисемитските нагласи и/или антисемитското поведение имат непропорционално голяма тежест.\" Изследването стига до комплексни изводи за една противоречива картина: \"Някои данни показват, че антисемитските нагласи са широко разпространени сред бежанците от Близкия изток и Северна Африка. Вярно е обаче и друго: мнозинството от тези хора вярват в идеите на демокрацията, равенството и мирното съжителство между мюсюлмани, християни и евреи. \" В заключение, според авторите в крайна сметка няма ясни доказателства, че мигрантите от Северна Африка и Близкия изток допринасят значително за нарастването на антисемитизма в европейските общества.", "date": "2018.07.31", "title": "Омраза към евреите: мигранти ли са проводникът?"}
{"url": "http://clubz.bg/71309-siriq_poiska_da_j_vyrnat_bejancite", "text": "Сирия призовава международната общност да й помогне за завръщането на бежанците и да създаде необходимите условия за тази цел. Това заяви днес пред журналисти ръководителят на сирийската правителствена делегация на срещата в Сочи за Сирия, постоянният представител на Сирия в ООН Башар Джаафари, цитиран от ТАСС. Той отбеляза също, че приветства, постигнатото в Сочи споразумение за размяна на пленници. Страните - гаранти на примирието в Сирия ( Русия, Иран и Турция) в приета днес съвместна декларация призоваха да се увеличи хуманитарното съдействие на Сирия и да се създадат условия за безопасно връщане на бежанците.  Сирия вече признава за убити затворници След срещата за Сирия в Сочи Башар Джаафари каза, че неговото правителство няма да позволи на турските войски да останат в Сирия, предаде Асошиейтед прес. \"Ние ще ги изгоним\", каза той. Турция, която подкрепя сирийската опозиция, изпрати военни в Северна Сирия да се сражават срещу Ислямска държава и срещу кюрдските милиции. Турция прати също така военни и в бастиона на опозицията Идлиб като част от споразумението за създаване на зони за деескалация, договорено с Иран и Русия. Джаафари днес каза, че Сирия си запазва правото да си върне Идлиб военно, ако разговорите за помирение се провалят.  Йордански план: Асад остава, ако иранците се изтеглят от Сирия Джаафари каза също така, че сирийското правителство иска от САЩ и техните съюзници незабавно да изведат войските си от сирийска територия, предаде ТАСС. Той съобщи, че Сирия ще работи за реформа на сирийската конституция въз основа на действащата конституция. Йордански план: Асад остава, ако иранците се изтеглят от Сирия", "date": "2018.07.31", "title": "Сирия поиска да й върнат бежанците"}
{"url": "http://clubz.bg/71282-plakat_na_erdogan_ukrasi_trymp_tauyrs", "text": "Огромен плакат на президента на Турция Реджеп Тайип Ердоган грее на фасадата на небостъргача \"Тръмп Тауърс\" в Истанбул, точно под изписаното с големи букви наименование на сградата.  Ердоган заплаши САЩ, че могат да загубят Турция като партньор Плакатите на Ердоган бяха навсякъде след избора му на 24 юни като първия президент на Турция, който взема и изпълнителната власт. Но един от тях беше отбелязан от медиите, тъй като се появи точно на сградата, която носи името на американския президент - на фона на продължаващата дипломатическа криза между Анкара и Вашингтон. Алие Узун, бизнесдамата, която е поставила плаката на \"Тръмп Тауърс\" на 15 юли, годишнината от победения опит за преврат през 2016 г., обяснява пред вестник \"Хюриет\", че нейната селекция е съвсем умишлена. Тя обясни, че банерът от 250 квадратни метра бил пренесен от седем души и поставен на 35-ия етаж на \"Тръмп Тауърс\" за повече от един час \"въпреки някои проблеми, повдигнати от сигурността на сградата\". Ердоган - първият султан на модерна Турция Бизнесдамата също така е наела и дрон, който кръжи над плаката, на който е написано: \"15 юли е епопеята на една нация, която се доверява на своя водач и лидер, който вярва на своя народ\". Ердоган - първият султан на модерна Турция", "date": "2018.07.31", "title": "Плакат на Ердоган \"украси\" Тръмп Тауърс"}
{"url": "http://clubz.bg/71292-robot_kentavyr_shte_spasqva_hora_pri%C2%A0pojar_video", "text": "Високотехнологичен робот ще помага на пожарникари за евакуация на хора при извънредни ситуации, съобщи Лайф.  Роботът кентавър е висок 1,5 метра, тежи 93 кг и е разработен от учени от Италианския технологичен институт.  Робот учи децата на математика \"Чентауро\" е управляван от оператор хибриден робот. За създаването му са използвани напечатани с триизмерен принтер детайли. Новият робот може да повдига тежки блокове и да изкачва стръмни стълби. Снабден е с акумулатор, чието автономно функциониране му осигурява 3-часова работа в кризисни условия. Използването на гъвкави и подвижни части позволява на \"Чентауро\" да заеме различни пози, за да запази равновесие. Той може да бъде използван от пожарникарски служби и за изнасяне на боклуци от АЕЦ \"Фукушима\".  Резултатите от изследването са публикувани в IEEE Spectrum.    ", "date": "2018.07.31", "title": "Робот кентавър ще спасява хора при пожар (ВИДЕО)"}
{"url": "http://clubz.bg/71294-tesla_stroi_mega_zavod_v_evropa", "text": "Американският производител на електрически превозни средства от висок клас Тесла (Tesla) води преговори с Германия и Холандия за строежа на първия си голям завод в Европа, съобщи вестник \"Уолстрийт джърнъл\", цитиран от Франс прес. Тесла обсъди с две германски провинции, както и с Холандия, строителството на \"мега завод\", който ще произвежда едновременно автомобили и батерии, уточни всекидневникът, като цитира високопоставени представители на компанията. Тесла обяви на 10 юли строителството на мега завод за производство на автомобили и батерии в Шанхай. В съвместно комюнике с американския производител властите в Шанхай уточниха, че предварителното споразумение предвижда строителството на завод в индустриалната и търговска зона на Линган.  Изпълнителният директор на Тесла Илон Мъск тогава уточни, че заводът ще има годишен производствен капацитет от 500 000 превозни средства. Производството ще започне най-рано след две години, съобщи говорителят на Тесла. \"Тесла\" прави завод в Китай През юни Мъск каза, че Тесла има желание в дългосрочен план да открие от десет до дванадесет от мега заводите си, които ще произвеждат автомобили и батерии в света, от които един в Европа. В момента компанията има един мега завод в Невада (югоизточната част на САЩ), който произвежда батерии за превозните средства на марката, които се конструират в Калифорния, близо до Сан Франциско. От няколко месеца Тесла е в повратна точка от младата си история и е под натиска на финансовите пазари, тъй като нейният Модел 3, който се предполагаше, че ще постави началото на масовото производство, отчита сериозни закъснения в производството", "date": "2018.07.31", "title": "Tesla строи \"мега завод\" в Европа"}
{"url": "http://clubz.bg/71300-petrolyt_donesyl_na_irak_700_mlrd_za_12_godini", "text": "Петролът, единственият източник на валутни постъпления на Ирак, му е донесъл от 2005 година над 700 милиарда долара, съобщи иракската централна банка, цитирана от Франс прес. Между 2005-а и 2017 година финансовото министерство е отчело 706,23 милиарда долара (600 милиарда евро) валутни приходи от петрол, се уточнява в комюникето. Общо 703,11 милиарда долара или 99,5 на сто от тази сума, са били изразходвани в страна, чиито финанси са силно подкопани от години в резултат на войната срещу джихадистите от групировката Ислямска държава. Мнозинството иракчани живеят с усещането, че не са се възползвали от тези значителни петролни постъпления. Ирак е обхванат вече над три седмици от протести срещу упадъка на държавните служби и разнебитената инфраструктура. Ирак търси 100 милиарда долара за последиците от Ислямска държава Демонстрантите негодуват най-вече срещу недостига на електроенергия и вода в южните земеделски райони, които страдат от засуха. Акциите на недоволство, които тръгнаха от Басра, най-богатата на петрол провинция в страната и въпреки това с най-слабо развита инфраструктура, досега станаха причина за смъртта на 14 души. Според парламента за 15 години равностойността на 194 милиарда долара държавни пари са се изпарили чрез компании паравани. Тази сума е три пъти бюджета на държавата и дори е по-голяма от брутния вътрешен продукт на Ирак. Страната, вторият производител в ОПЕК с близо 4,5 милиона барела дневно, редовно настоява за повишение на котировките на черното злато, за да може да подсили бюджета си. \n\tВ края на юни ОПЕК заедно с Русия и партньорките си потвърди принципно решение да вдигне добива на петрол, припомня АФП. ", "date": "2018.07.31", "title": "Петролът донесъл на Ирак $700 млрд. за 12 години"}
{"url": "http://clubz.bg/71289-chaka_se_nova_stachka_v_rajyneyr_tozi_pyt_v_germaniq", "text": "Ако сте планирали пътуване с полет на нискотарифната компания \"Райънеър\" през август и особено ако полетът ви е през Германия - има риск да имате проблем. И задължително трябва да следите новините в периода 6-8 август.  Германски пилоти, работещи за регистрираната в Ирландия нискотарифна авиокомпания \"Райънеър\", също обявиха стачна готовност. Причината е същата като при стачките на пилотите от Ирландия и тези на кабинния екипаж в Италия, Португалия, Испания и Белгия - липса на напредък по преговорите за нов колективен трудов договор. Според информациите се очаквали съкращения на персонал в края на летния период.  Какво да правите, когато има стачка в \"Райънеър\"  Профсъюзът Vereinigung Cockpit (VC) в Германия даде срок до 6 август на работодателя да представи нови условия и обеща пресконференция на 8 август за това какви действия ще бъдат предприети. Потенциалното обявяване на ефективни стачни действия на пилотите ще се случи поне 24 часа предварително, обясниха от синдиката, цитирани от световните агенции. По данни на профсъюза близо 96% от германските пилоти на авиокомпанията са обявили, че биха стачкували ефективно.  \"Райънеър\" отказва да плати компенсации заради стачките Ръководството на \"Райънеър\" вече покани Vereinigung Cockpit на нови преговори през следващата седмица. Предишната среща бше преди дни във Франкфурт, но сближаване на позициите нямаше.  Именно от Германия тръгнаха първите стачки преди година. През декември 2017 г. авиокомпанията призна профсъюзите за пръв път в 32-годишната си история. Главният изпълнителен директор Майкъл О'Лиъри каза миналата седмица, че няма да позволи искания на синдикатите да повлияят на модела на бизнеса, благодарение на който превозвачът поддържа конкурентно ниски цени. \"Райънеър\" отказва да плати компенсации заради стачките", "date": "2018.07.31", "title": "Чака се нова стачка в \"Райънеър\" - този път в Германия"}
{"url": "http://clubz.bg/71288-sled_5_chasa_pri_premiera_palatkoviqt_lager_ostava_razgovorite_prodyljavat", "text": "Това каза министър-председателят Бойко Борисов след среща с родителите на деца с увреждания и представители на организации на хора с увреждания, която се проведе в Министерския съвет и която продължи над 5 часа. След над два месеца протести родителите на деца с увреждания проведоха дълго обсъждане на проблемите и исканията си с премиера. Там бяха и представители на контрапротестиращите - представители на организации на хора с увреждания. На срещата беше и омбудсманът Мая Манолова. Присъстваха и 18-годишният Петър Мавродиев заедно с баща си Емил. Вчера младежът беше оставен символично на грижите на премиера от родителите си. А Борисов побърза да му обещае, че ще има реформи в системата. Днес след разговорите премиерът като за начало подчерта дебело разногласията между участниците. Според Борисов „Министерството на здравеопазването е много напред с информационната система – налична в момента платена близо за 2 млн. лв., но се оказва според едните колеги, че не носи никаква информация\". „Това, което мога да кажа и съм обявил, че сме пресмятали, че за новия бюджет мога да гарантирам 150 млн. лв. повече в тази система. Проблемът е, че и те се виждат крайно недостатъчни. Ще смятаме още, но трябва да знаем какво държавата може да си позволи. Освен 1 млрд. лв., които отиват сега“, продължи със сметките премиерът. 700 хил. са българите с увреждания, а 88 хил. се нуждаят от чужда помощ, каза още той. Като се позова на съществуващите данни. Като добави: \"Аз се наслушах на самолети, вертолети, какво ли не, но накрая като сложим чертата, трябва да знаем, че за всяко едно съсловие, система има пари\".  Борисов сложи особен акцент на момента с проверката дали 700-те хил. са толкова и дали 88-те хил. са толкова. Или по-малко. Борисов съобщи още и че родителите на деца с уверждания ще бъдат включени в отделните работни групи, за да наблюдават това, което се прави, \"да станат активни участници, а не само наблюдатели\". На срещата се е обсъждало и създаването на специализиран орган, който да отговаря за хората с увреждания.", "date": "2018.07.31", "title": "След 5 часа при премиера: палатковият лагер остава, разговорите продължават"}
{"url": "http://clubz.bg/71293-93_stanaha_jertvite_v_gyrciq_ministrite_znaeli_no_mylchali_video", "text": "Гръцката пристанищна полиция съобщи днес, че е извадила още два трупа от морето след пожарите в Атика миналия понеделник (23 юли), съобщават местните медии. С това жертвите стават общо 93, а безследно изчезналите са 25. Предполага се, че някои от тях може да са между 28 трупа, които още не са идентифицирани. Министерството на инфраструктурата е регистрирало 1 046 изгорели къщи от общо 3 676 в района. Пожарите в Гърция  най-смъртоносните в Европа от 1900 г. (ВИДЕО) Правителството на крайнолевия министър-председател Алексис Ципрас, което се крепи на съвсем крехко мнозинство в парламента, е изложено на яростни политически атаки от опозицията и на бушуващо обществено недоволство. Ципрас миналата неделя заяви, че поема политическата отговорност за неуспешните спасителни работи по време на пожарите, най-смъртоносните в Европа след 1900 г. Все по-често на улицата и в парламента се чуват призиви за оставката му и за съдебна отговорност. От вчера в заглавията на медиите са признания на министри, че са знаели, че огънят е взел жертви още в понеделник вечер, но са крили това по време на правителствено заседание, което е предавано пряко. “Оставиха народа да гори”, свидетелстват жители на опожарените райони, които панинически са бягали в морето, докато огънят, раздухван от бурни ветрове, е стеснявал обръча си около тях откъм сушата. Пожарникарите се успели да стигнат навреме до малцина, други са били спасени от преминаващи в морето кораби. Ципрас посети най-силно пострадалото от пожарите селце Мати едва вчера, седмица след огнения ад. Медиите писаха, че е отишъл там “като крадец”, и е постоял час. Днес Мицотакис , който е лидер на главната опозиционна партия, дясноцентристката “Нова демокрация”, поиска оставката на министър-председателя в рядко остра реч.", "date": "2018.07.31", "title": "93 станаха жертвите в Гърция, министрите знаели, но мълчали (ВИДЕО)"}
{"url": "http://clubz.bg/71297-naj_sladkata_rabota_na_sveta", "text": "Италианската компания Ferero търси да наеме 60 кандидат-дегустатори, които да тестват суровините, използвани от нея, за да произвежда течния си шоколад Nutela и своите шоколадови вкуснотии, съобщи Франс прес. 16-годишната шоколадова война за Kit Kat приключи Обикновено тази мисия е поверявана на хора от вътрешния персонал, но този път компанията ще повери дегустацията на обикновени хора, които не работят в сектора. Дегустаторите ще опитват какаото, лешниковия прах и други полуготови продукти, влагани в крайната продукция. Късметлиите, които ще бъдат избрани, ще преминат през 3-месечен курс на обучение, който компанията плаща. Той започва през септември. Целта на обучението е да научи кандидатите да съумяват да изразят добре впечатленията си при дегустациите и да тренират сетивата си за тях. В шоколада има 6 ядки по-малко! На крак, европейци презрени! В края на курса ще бъдат подбрани 40 човека, които ще бъдат наети на договор за 4 часа седмично. Местоработата им ще е в Алба, където е седалището на компанията в Северна Италия. Шоколад за подмладяване? Вече съществува! Но... Ferero е третият в света производител на шоколадови изделия и за 10 години утрои печалбите си, които надхвърлят 10 милиарда евро. Компанията има 22 фабрики за захарни изделия по света и над 30 000 служители В шоколада има 6 ядки по-малко! На крак, европейци презрени! Шоколад за подмладяване? Вече съществува! Но...", "date": "2018.07.31", "title": "Най-сладката работа на света"}
{"url": "http://clubz.bg/71305-obvineniq_v_italiq_zaradi_vyrnat_v_libiq_korab_sys_108_migranti", "text": "Италиански политици и неправителствени организации обвиниха в нарушаване на международното право италиански търговски кораб, върнал в Либия 108 мигранти, спасени в международни води, предаде Франс прес. Снабдителният кораб \"Асо Вентото\" открил мигрантите снощи на лодка на около 60 морски мили северозападно от Триполи, показва маршрута му на сайтовете за следене на морския трафик. През последните години италианската брегова охрана координираше операциите си и мигрантите бяха отвеждани в Италия. От миналия месец насам обаче Рим разчита на либийската брегова охрана, която позволи на кораба да отведе мигрантите в Триполи. Германската неправителствена организация Сий Уоч подчерта, че това е първият случай от години, при който италиански кораб връща мигранти в Африка. Италианският депутат Никола Фратояни, който в момента се намира на борда на кораб на испанска хуманитарна организация, заяви пред италиански медии, че не е ясно дали капитанът е действал по инструкции на италианската брегова охрана, но ако е така, това би представлявало много сериозен прецедент на колективно отхвърляне. Италия блокира операция на ЕС за мигрантите в Средиземно море През 2012 г. Европейският съд по правата на човека осъди Италия за случай от 2009 г., при който италиански военен кораб върна мигранти в Либия. Тогава в Триполи управляваше диктаторът Муамар Кадафи, който беше свален през 2011 г., след което страната потъна в хаос. По-рано днес беше съобщено, че корабът \"Акуариус\" на хуманитарните организации \"Лекари без граници\" и \"Ес О Ес Медитеране\" ще се върне в морето утре след едномесечен престой в Марсилия. През юни тази година \"Акуариус\" предизвика дебати, спасявайки в морето мигранти, които Малта и Италия отказаха да допуснат в своите пристанища. В крайна сметка той беше приет от Испания, припомня АФП.", "date": "2018.07.31", "title": "Обвинения в Италия заради върнат в Либия кораб със 108 мигранти"}
{"url": "http://clubz.bg/71296-moldova_da_bori_praneto_na_pari_sys_svoj_zakon_magnitski_iskat_deputati", "text": "Група опозиционни депутати в Молдова внесоха проект за местен закон \"Магнитски\", който да се бори с прането на пари, съобщава  . Това става седмица след като парламента в Кишинев гласува за приемането на пакет от реформи за фискалния сектор, който предизвика критики както сред местната опозиция, така и сред западните партньори на Молдова. И Рамзан Кадиров със санкции по закона \"Магнитски\" Законът ще бъде молдовска версия на американския закон \"Магнитски\", приет през 2012 г. Той носи името на руския адвокат Сергей Магнитски, който разкрива мащабна данъчна измама, след което е хвърлен в затвора където умира. Благодарение на усилията на клиента на Магнитски Уилям Браудър, американският конгрес приема закон, който замразява авоарите под американска юрисдикция на руски граждани, замесени в корупционни схеми и отговорни за нарушения на човешките права, и им забранява да влизат в САЩ. По-късно е приет глобален закон \"Магнитски\", който се отнася до клептократи и нарушители на права по целия свят. Свои закони \"Магнитски\" приеха също балтийските страни, Канада и Великобритания. Европейски „Закон Магнитски“? Мисията (не)възможна Молдова беше сред източноевропейските страни, въвлечени в т.нар. \"Руска перачница\" - най-мащабната схема за пране на пари в Източна Европа през последното десетилетие. Тя включва руски и офшорни компании, банки от Русия, Литва и Молдова и организирани престъпни групи със съдействието на руските тайни служби. Само през молдовски банки са изпрани около 20 милиарда долара, припомня Балканската мрежа за разследваща журналистика (BIRN). Той добави, че за разлика от американския закон, проектът предвижда санкции да могат да бъдат налагани и на молдовски граждани. Холандия ще предложи eвропейски \"Закон Магнитски\" Предложението идва дни след като управляващата коалиция в Кишинев подкрепи пакет от реформи, които включват спорен закон, позволяващ на  Реформата, както и съществуващ закон, който дава право на всеки, който инвестира над 100 хиляди евро, да получи гражданство, притеснява западните партньори на Молдова - както ЕС и САЩ, така и Световната банка и Международния валутен фонд. Според експерти, цитирани от \"Болкан инсайт\", законодателсвото на страната вече позволява \"легитимно пране на пари\" и носи риск Молдова да се превърне в рай за престъпници, които могат да си купят гражданство и да перат огромни суми, придобити незаконно. Европейски „Закон Магнитски“? Мисията (не)възможна Холандия ще предложи eвропейски \"Закон Магнитски\"", "date": "2018.07.31", "title": "Молдова да бори прането на пари със свой закон \"Магнитски\", искат депутати"}
{"url": "http://clubz.bg/71298-gorqshtoto_kulturno_nasledstvo_zabraveni_fakti_i_nezadadeni_vyprosi", "text": "Покрай пожара в Царските конюшни министърът на културата Боил Банов подчерта, че собствениците на такива обекти ще бъдат задължени да ги възстановят. Думите му бяха: „ “. Само че животът опровергава министъра – има и други вариант: да не бъдат възстановени или на техните места да бъдат построени паркинги или търговски центрове. Понеже у нас много малко се помни кой какво е казал и обещал, особено ако е политик, и току-виж някой зрител останал с впечатлението, че изгорелите Тютюневите складове отдавна са възстановени, а на покрива на Двойната тия дни Киро Японеца лично поставя последните керемиди, налага се да припомним някои факти. в Пловдив горяха в един августовски уикенд преди две години. Недалеч от тях  бе и онзи, който пловдивчани се опитаха да запазят с жива верига. Той не горя – голяма част от него бе разрушена от багери. Прокуратурата повдигна обвинения срещу собственика на склада и главния архитект на Пловдив, позволил разрушаването. Министър Вежди Рашидов разпореди сградата да бъде възстановена.  Кога изгорелите и съборени сгради, част от културното наследство на Пловдив, ще бъдат възстановени и как собствениците им ще бъдат накарани да го направят? Ако не е поставен срок, има ли значение какво е разпоредил като министър Вежди Рашидов, който и днес би трябвало да носи отговорност за опазването на културното наследство като председател на парламентарната комисия по култура?  не бе подпалена  . През април 2017 г. тя бе съборена от багери, въпреки живата верига и публичността на проблема. Стана ясно, че на 11 ноември, между двата тура на президентските избори, тогавашният министър Вежди Рашидов е отменил статута ѝ на паметник на културата. Тогава столичният зам.-кмет по културата Чобанов коментира, че „ “ Но по време на събарянето ѝ, дори и с отменен статут – Двойната къща все пак е попадала в тази категория сгради, чието събаряне е трябвало да бъде съгласувано с Министерство на културата. Ще цитираме отново изказване от вчера на министъра на културата Банов, който през април 2017 г. вече е бил на този пост: През февруари тази година научихме, че Кирил Кирилов, популярен като Киро Японеца, „ “ да възстанови Двойната къща на столичния бул. „Васил Левски“. Новината съобщи министърът на културата Боил Банов на среща с медиите в присъствието на зам.-кмета на София по културата Тодор Чобанов и главния архитект Здравко Здравков.  Ако със събарянето на Двойната къща са нарушени правила и разпоредби на министерството – има ли наказани? Ако не, защо Кирилов е задължен да възстанови Двойната къща? Има ли срок за възстановяването ѝ, или това зависи от неговата преценка? Ако има срок, какъв е той и какво следва, ако не бъде спазен? Всъщност, задължен ли е наистина – след като и в момента мястото на Двойната къща се използва като паркинг ( ), точно според първоначалните намерения на Кирилов? Когато си спомним тези факти и обстоятелства ( ), надеждите, че Конюшните на царя ще бъдат възстановени, изглеждат доста наивни. За сметка на това опасенията, че още поне две красиви стари къщи (е ) ще пламнат през някой уикенд в следващата една година, звучат все по-достоверно. Министърът на културата твърди, че е бесен. Много столичани също са бесни – но какво от това?", "date": "2018.07.31", "title": "Горящото културно наследство: забравени факти и незададени въпроси"}
{"url": "http://clubz.bg/71280-sasht_shte_se_borqt_s_vliqnieto_na_kitaj_s_investicii_ot_113_mln_v_aziq", "text": "САЩ ще инвестират 113 милиона долара в развитието на технологии, енергетика и инфраструктура в индо-тихоокеанския регион. Това съобщи дъръжавният секретар на САЩ Майк Помпео, цитиран от Би Би Си. Той отбеляза, че Вашингтон ще се противопостави на всяка страна, която се опита да доминира в региона, изглежда отправяйки предупреждение към Пекин в контекста на засилването на търговските спорове и напрежението в Южно Китайско море. Тръмп е готов да наложи мита върху целия внос от Китай Средствата са отделени в рамките на нова стратегия за задълбочаване на отношенията с региона, обяви дипломат номер едно по време на индо-тихоокеански бизнес форум във Вашингтон, в навечерието на заминаването му на обиколка в Сингапур, Малайзия и Индонезия. Новата инициатива е отговор на китайския \"Път на коприната\", коментират анализатори. Инициативата \"Един пояс, един път\" представлява стратегия за развитие чрез създаване на мрежа от международни търговски и инфраструктурни партньорства. Тя си поставя амбициозната задача да трансформира политическата и икономическата среда в Евразия през следващите десетилетия. Седем оръжия в арсенала на Китай срещу САЩ Търговската война между Пекин и Вашингтон ескалира след като в полунощ на 6 юли в сила влязоха американски мита от 25% върху китайски стоки на стойност 34 милиарда долара. Ставките засягат 818 продукта, сред които коли, самолетни части, харддискове. \"Пощадени\" бяха по-популярни стоки като мобилни телефони или телевизори. В отговор Китай започна да въвежда ответни мита върху американски внос на стойност 34 милиарда долара - колкото и китайските стоки, обект на мерките на Вашингтон. Очаква се те да засегнат селскостопански стоки като соята, от която е много зависим китайският пазар, както и автомобилния сектор и морските продукти. Миналата седмица Тръмп заплаши да наложи мита върху целия китайски внос на обща стойност 515 милиарда долара. Седем оръжия в арсенала на Китай срещу САЩ", "date": "2018.07.31", "title": "САЩ ще се борят с влиянието на Китай с инвестиции от $113 млн. в Азия"}
{"url": "http://clubz.bg/71285-pol_manafort_rykovodil_kampaniqta_na_trymp_zastava_pred_syda", "text": "Пол Манафорт - обвиненият в данъчни измами и в пране на пари бивш ръководител на предизборната кампания на Доналд Тръмп, ще се изправи днес пред съда, предаде АФП. Това ще постави началото на първия процес, свързан с експлозивното разследване на руската следа, превърнало се в мишена на непрестанните критики на американския президент, който безмилостно го осъжда като \"лов на вещици\". Изпитите черти и побелелите коси на Манафорт са признаци за бруталното му изпадане в немилост. Външният вид на някогашния влиятелен лобист вече не включва безупречното облекло и прическа, които той демонстрираше от години във Вашингтон. В какво е обвинен Манафорт и каква е връзката му с Русия Бившият сътрудник на републиканците Роналд Рейгън и Боб Доул и представител в миналото на чуждестранни лидери с лоша репутация оглавяваше предизборната кампания на Тръмп между май и август 2016 г. Въпреки че Манафорт е изправен пред съда от натоварения с разследването на подозренията за руска намеса в американските президентски избори специален прокурор Робърт Мълър, основният въпрос за възможен сговор между членове на предизборния щаб на Тръмп и Москва няма да бъде разглеждан на започващия днес процес. Всъщност той е свързан с факти, станали преди влизането на Манафорт в екипа на Тръмп. Срещу 69-годишния Пол Манафорт са повдигнати обвинения за пране на пари и данъчни и банкови измами, свързани с дейността му като лобист в полза на подкрепяния от Москва бивш украински президент Виктор Янукович и на две симпатизиращи на Янукович партии до 2015 г. Тези разкрити от Робърт Мълър факти са благоприятни за неговото руско разследване. Манафорт отрича всички обвинения. Съветник на Янукович оглави щаба на Тръмп Процесът срещу него ще започне в намиращия се близо до столицата Вашингтон град Александрия с избирането на 12 съдебни заседатели и ще продължи три седмици. Докато гневът на президента вследствие на разследванията на Мълър нараства, този очакван с огромно нетърпение процес безпокои Белия дом. Той освен това подчерта и краткостта на периода, прекаран от Манафорт начело на кампанията: Прокурорите ще призоват в съдебната зала повече от 30 свидетели, сред които и бившия сътрудник на Манафорт Ричард Гейтс, който съдейства на Робърт Мълър, след като се призна за виновен през февруари. Сред 30-те разследвани от Мълър, по-голямата част от които са руснаци, Манафорт е единственият американец, отказал споразумение със съдебната власт, чрез което да избегне процес. Кой е \"чуждестранен политик А\"? Новите обвинения срещу Манафорт Дори да бъде признат за виновен и само по едно от обвиненията, Манафорт ще влезе в затвора \"за поне десет години\", твърди Джонатан Търли. Съдебните заседатели няма да бъдат омилостивени от историята за баснословните му харчове, а обвинението ще нанесе срещу него съкрушителен удар с показанията на Ричард Гейтс, прогнозира професорът. През септември срещу Манафорт във Вашингтон ще започне и втори процес. Той отново ще е в рамките на разследването на Мълър, който го обвинява в пране на пари и в недеклариране на услугите си като лобист в полза на чуждестранно правителство. Манафорт бе изпратен в затвора през юни заради опита му за подкуп на свидетели. Тогава Доналд Тръмп се изказа против тежко наказание за лобиста. През уикенда американският президент засили атаките си срещу Мълър, като обвини уважавания от републиканците бивш ръководител на ФБР в конфликт на интереси. \"Тайният сговор не е престъпление\", заяви и днес президентът на САЩ. Съветник на Янукович оглави щаба на Тръмп Кой е \"чуждестранен политик А\"? Новите обвинения срещу Манафорт", "date": "2018.07.31", "title": "Пол Манафорт, ръководил кампанията на Тръмп, застава пред съда"}
{"url": "http://clubz.bg/71284-oblasten_ot_ataka_iska_ostavkata_na_zamestnik_ot_gerb_ne_hodel_na_rabota", "text": "Областният управител на Софийска област Илиан Тодоров иска оставката на заместник-областния управител Николай Николов заради постоянно неизпълнение на служебните задачи и неявяване на работа. Това съобщиха от областната администрация. За последните 5 календарни месеца при 102 работни дни, Николов се е явил на работа само 42 работни дни, в които влизат 19 дни отпуска. Реално на работните си задължения в областна администрация на Софийска област Николов е \"посветил\" 23 работни дни. Данните са отчетени чрез входно-изходната система за електронно чекиране. В този случай Тодоров пита Министерски съвет защо на Николов се плаща заплата и така ли се харчат парите на данъкоплатците Областният управител пита и дали в някоя друга държавна администрация съществува такъв прецедент. Областните управители и техните заместници се назначават и освобождават от премиера. Илиан Тодоров е от квотата на \"Атака\". Той беше депутат от партията и участва в нахлуването на Волен Сидеров в НАТФИЗ през есента на 2015 г. Николай Николов пък е от квотата на ГЕРБ в политическия кабинет на областната администрация. Той беше шеф на областната дирекция на полицията - София и през 2012 г. беше освободен заради гавра с арестант.", "date": "2018.07.31", "title": "Областен от \"Атака\" иска оставката на заместник от ГЕРБ. Не ходел на работа"}
{"url": "http://clubz.bg/71287-noviqt_balkanski_skandal_zaradi_most", "text": "Нов мащабен балкански скандал се завихря около намерението на хърватското правителство да изгради мост, свързващ Пелешацкия полуостров с останалата част на Хърватия. Официалният старт на изграждането на съоръжението бе даден вчера, въпреки съпротивата на Босна и Херцеговина, която настоява строителството да бъде спряно, докато не се определи морската гранична линия между двете страни и не се гарантира на Сараево излаз към открито море. Очаква се в спора да бъде намесено международното право. Изпълнител на проекта е китайската компания \"Чайна роуд енд бридж корпорейшън\". Общата стойност на проекта надхвърля 526 милиона евро. Европейският съюз участва в него с 357 милиона евро. Мостът ще бъде дълъг 2440 метра и ще представлява конструкция от бетон и стомана, устойчива на земни трусове и силни ветрове. Хърватия беше Западни Балкани. Сега е Западна Европа Плановете за строителство на моста бяха посрещнати с ожесточена съпротива в Сараево. Босна и Херцеговина има излаз на Адриатическо море с ширина 8 километра в района на полуостров Пелешац, но крайбрежните води принадлежат на Хърватия. През територията на Босна и Херцеговина минава автомагистрала Е65, свързваща основната част на Хърватия с южната част, където се намира голямото пристанище Дубровник. С построяването на моста Босна и Херцеговина ще изгуби средства от транзита през босненска територия.  Започването на строителството на моста Пелешац се използва в предизборната кампания в Босна и Херцеговина, главно от опозиционните партии срещу управляващата Партия на демократичното действие, от която са председателят на председателството (президентството) Бакир Изетбегович и премиерът Денис Звиздич. Лидерът на опозиционния Демократичен фронт Желко Комшич, който е кандидат за член на председателството, обвини властите в \"предателство и застрашаване на териториалната цялост\", заради \"отстъпчивостта към Хърватия\" във връзка с проекта за моста Пелешац. Борисов в Лондон: Да бъдем много единни за Балканите (СНИМКИ) Днес Изетбегович обяви, че ще търси защита на правата на страната си, като се обърне към международните институции, предава босненската телевизия TV SA, цитирана от \"Фокус\". В текста се напомня, че при кандидатстването за финансирането на проекта, управляващите в Загреб са информирали Европейската комисия, че строителството на моста не предизвиква спор с Босна и Херцеговина – нещо, което отдавна се знае, че не е вярно. Камарата на представителите на Босна и Херцеговина официално възрази срещу построяването на моста в рамките на заседание още на 13 септември 2017 г., и прие съответна декларация, подкрепена от мнозинството парламентарно представени партии. Чрез нея депутатите в Сараево призоваха Хърватия и ЕС да преустановят всички действия по обявяването на началото на строителството на моста. В Загреб обаче не приеха на сериозно предупрежденията на управляващите в съседната на Хърватия страна. Борисов в Лондон: Да бъдем много единни за Балканите (СНИМКИ)", "date": "2018.07.31", "title": "Новият балкански скандал - заради мост"}
{"url": "http://clubz.bg/71286-nakraq_dobriqt_car_idva_i_reshava_vsichko", "text": "Според нея проблемът с исканията на родителите на деца с увреждания, чиито протести продължават, може да бъде лесно решен - по формулата, по която досега се е намирало решение за групи, които са били \"свръхфаворитизирани\". \"В случая е важно какъв тип решение ще се вземе. Ако се намери моментно решение, ще се отключи кутията на Пандора\", смята Коларова. Например много тежък е проблемът на възрастните хора с увреждания, за които никой не поставя въпросът. Кой ще се погрижи за тях?, добави тя. Бисер Петков: Хората с увреждания искат неща, граничещи с анархизъм Според социолога Кольо Колев \"има много нечистотии, говоря за т. нар. националнопредставени организации. Скачат - и ние имаме проблеми. Но както казват китайците - проблимите трябва да се решават с малки стъпки\". Големият проблем е липсата на институционалност, смята Колев.  Министър-председателят трябва да реши въпроса с момчето, което вчера родителите му заведоха в МС, за да види какви са жлижите за човек с увреждания премиерът, исканията на майките на деца с увреждания, еднолично съдбата на закона за приватизацията, \"ще вкараме или не безумния закон за горите, какво да стане в сопотските военни заводи\", избори социологът.  Борисов разпореди: Царските конюшни да станат културна ценност \"Всички тези неща показват, че няма институции. Разчита се на едноличната воля на някой силен. Като се правиш на голям, силен и добър, ти на практика унищожаваш институциите. Така проблемите се решават ситуативно, като на пожар\", смята Колев. \"Разбира се, че имаме проблем с институциите. Но решението не е като сменим един човек, който има политическа воля с някой, който няма политическа воля. Алтернативата е БСП, а това, което говори Корнелия Нинова на Бузлуджа е опасно, това е азиатщина от най-долнопробен вид\", твърди Румяна Коларова. \"Дали логиката на правителството е, ако мине номерът? Не, друга е. При това правителство, а и при други преди него, неща, които трябва да са инцидент, се развиват по един абсолютно предвидим начин. Ето примерът с пожара в Царските конюшни. Вече върви из Мрежата - отново ще е някой \"клошар\" и като се позабрави, там ще изникне някой небостъргач. Не за друго, а защото това се е случвало много пъти. Инцидент е, ако се спази правилото, а не обратното. Т.е. цялото законодателство е построено, за да е врата в полето\", смята още Коларова.  След 5 часа при премиера: палатковият лагер остава, разговорите продължават Според Коларова ще има рокади във властта. \n\t\"До края на годината това трябва да стане и то трябва да стане по логиката на учебникарската политология. Това е неизбежно. Друг е въпросът е кой, как и защо\", подчерта още тя. Борисов разпореди: Царските конюшни да станат културна ценност След 5 часа при премиера: палатковият лагер остава, разговорите продължават", "date": "2018.07.31", "title": "\"Накрая добрият цар идва и решава всичко\""}
{"url": "http://clubz.bg/71290-rumen_radev_s_novo_veto_za_zatrudnen_dostyp_do_sydebna_zashtita_ot_vlastta", "text": "Ден, след като бе призован от над 50 граждански и правозащитни организации да наложи вето над промените в Административнопроцесуалния кодекс, президентът Румен Радев обяви, че ветото е факт.  Става дума за измененията в АПК, гласувани окончателно в последните работни дни на Народното събрание преди лятната ваканция и предложени от ГЕРБ. С част от тях се завишават до 70 пъти таксите за обжалване пред съд на решения и разпоредби на държавните институции. Освен това в определени случаи делата по административни казуси биха минавали само през една съдебна инстанция, която се произнася окончателно. Над 50 граждански организации искат от президента вето на АПК Президентът връща за ново обсъждане 16 от новите текстове в закона. Президентът изразява несъгласие с  разпоредбите относно правилата за подсъдността, закритите съдебни заседания, драстично увеличените такси в касационното производство и премахването на касационната инстанция в редица специални закони.  Президентът обяснява, че подкрепя необходимостта от усъвършенстване на АПК, \"защото дефицитът на справедливост се усеща най-отчетливо при взаимоотношенията на гражданите и юридическите лица с държавните органи\" и признава, че някои от промените са в правилна посока - например по отношение на практическото прилагане на електронното управление и електронното правосъдие, на административния договор и на защитата срещу неоснователни действия и бездействия на администрацията. И заявява, че съдебният контрол върху актовете на изпълнителната власт е особено важна проекция на принципа за разделението на властите, носеща конструкция в системата от гаранции за правовата и демократична държава. Затова и се противопоставя  Румен Радев връща за ново обсъждане текста от АПК, според който може да тълкува кои административни съдилища се произнасят по различни държавни актове според това коя институция ги е издала, въпреки че е ясно, че ВАС се явява първа инстанция при оспорване на актове на правителството, министър-председателя и министрите му. Президентът не е съгласен и с това, че според приетите текстове това в кой административен съд ще се гледа дадена жалба по индивидуални административни актове ще зависи от постоянния адрес на жалбоподателя. Според държавния глава това  ще доведе до повече разходи за командироване на служители на администрацията, както и до по-бавно правосъдие поради риск от отлагане на дела- Връща се за преразглеждане и разпоредбата, според която съдебните заседания в касационното производство ще са закрити. Мотивът -  Според Румен Радев откритите съдебни дела са вид гаранция за справедливост и прозрачност на процеса. Най-остри са мотивите на Румен Радев срещу драстичното завишаване на таксите, които жалбоподателят дължи, ако реши да оспори административен акт. В законопроекта на ГЕРБ и управляващата коалиция увеличението на таксите е в размери от 14 до 74 пъти спрямо сегашните суми. Така   Напълно неаргументирано е и защо според вносителите на поправките дружества, предоставящи водоснабдителни, топлоснабдителни, електроснабдителни, газоснабдителни, телекомуникационни услуги ще заплащат такси в размери като тези за гражданите, а неправителствените организации ще дължат такси като търговски дружества. Президентът припомня в мотивите си, че в административното правосъдие на преден план е пряката защита на нарушената законност при осъществяване на държавното управление, а не материалният интерес, за да зависят таксите от него. Румен Радев оспорва и приетите в закона случаи, в които по жалби върху административни актове ще се произнася само една съдебна инстанция и решението й ще е окончателно. Един от тези случаи, засягащ пряко обществения интерес, са жалбите при отказ до достъп до обществена информация. обяснява Радев И още един важен акцент - президентът оспорва начина, по който са приети въобще част от промените в АПК. Ето защо: С пълните мотиви на президента Румен Радев можете да се запознаете  .  ", "date": "2018.07.31", "title": "Румен Радев с ново вето - за затруднен достъп до съдебна защита от властта"}
{"url": "http://clubz.bg/71302-tajland_poiska_ot_london_da_ekstradira_bivsha_premierka", "text": "Тайланд поиска от Великобритания да екстрадира свалената с преврат през 2014 г. и осъдена задочно на затвор за немарливо отношение бивша министър-председателка Инглук Шинаватра, съобщи днес премиерът Прают Чан-оча, цитиран от Ройтерс. Инглук избяга от страната през август м. г., за да не бъде пратена зад решетките във връзка с измама със субсидии за отглеждането на ориз, довела до загуби за милиарди долари. Тя отрече да е извършила нещо нередно и каза, че делото срещу нея е било политическо. Миналия септември Върховният съд я осъди задочно на пет години затвор. Прают каза, че искането е необходима процедура между двете държави, които имат договор за екстрадиция. Бившата премиерка и брат й, отстраненият бивш министър-председател Таксин Шинаватра, бяха в центъра на борба за власт, която повече от десетилетие доминираше тайландската политика и изправи традиционните роялисти и военния елит срещу семейство Шинаватра и техните привърженици в северните и североизточните селски райони на страната, отбелязва Ройтерс. ", "date": "2018.07.31", "title": "Тайланд поиска от Лондон да екстрадира бивша премиерка"}
{"url": "http://clubz.bg/71301-tasko_ermenkov_upoen_i_ograben_za_vtori_pyt", "text": "Депутатът от БСП Таско Ерменков се оплака публично, че домът му е бил ограбен. За втори път. В отворено писмо до медиите той детайлно описва обстоятелствата около кражбата като извежда и предположението, че вероятно той и останалите членове на семейството му, както и кучето им, са били обгазени. Неделна история с Таско Ерменков, ДАНС, ГЕРБ и една фалшива новина \"Четиричленното ми семейство беше вкъщи, всички спяхме - тогава престъпниците влизат в апартамента. Входът е с контролиран достъп. Имаме куче, което е младо и винаги реагира на всяко движение във входа. Вратата на апартамента се заключва четворно\", описва Ерменков ситуацията. Таско Ерменков: Пиша за Крим вечерно време, по къси гащи Взломът се случил в 2.30 часа на 3 юли.  Той подчертава един особено подозрителен, според оценката му, факт: \"Може би тези престъпления имат връзка и са инструмент за сплашването ми заради активната ми гражданска позиция и нетърпимостта ми към всякакъв род несправедливост, изразявани както от трибуната на Народното събрание, така и по медиите\", изказва предположение депутатът от БСП, който преди време в своя публикация във фейсбук обяви, че водата в София е замърсена. Накрая, след като обявява, че става дума за психически тормоз и иска среща с главния прокурор, Ерменков завършва с уверението: АЗ НЯМА ДА СЕ ПРЕДАМ И ЩЕ ПРОДЪЛЖА ДА ДЕЙСТВАМ ЧЕСТНО, ОТКРИТО, ПО СЪЩИЯ НАЧИН - КАКТО И ДОСЕГА - В ИНТЕРЕС И ЗАЩИТА НА ОБИКНОВЕНИЯ ЧОВЕК В РОДИНАТА МИ Всеки в държавата е подложен на риск от ограбване. Това се посочва в отворено писмо на народния представител Таско Ерменков във връзка с извършената кражба в дома му. Агенция „Фокус\" публикува пълния текст на отвореното писмо без редакторска намеса: Уважаеми дами и господа, колеги! Обръщам се към Вас с информация и апел за оповестяване на цялото общество за поредното извършено престъпление срещу моето семейство: нагло и предизвикателно то беше осъществено през нощта (към 2.30 час.) на 3 юли 2018 г. Четиричленното ми семейство беше вкъщи, всички спяхме - тогава престъпниците влизат в апартамента. Входът е с контролиран достъп. Имаме куче, което е младо и винаги реагира на всяко движение във входа. Вратата на апартамента се заключва четворно. Престъпниците са влезли в коридора и в хола на апартамента, като са взели чантите с документи, пари и други ценни неща. Никой от нас, в това число и кучето не реагира и не се събуди! Полицията, която извикахме към 08.30 часа, когато видяхме, че вратата е притворена, предположи, че ние и кучето сме били обработени с газ. От изчезналите неща особено подозрителен е фактът, че от портмонето на съпругата ми, която преди три дни се беше върнала от Москва, където посети болния си баща, са взети пари в брой, а от кредитните карти в портмонето й САМО нейните руски банкови социални карти, на които тя получава руската си пенсия от 55 год. възраст и социална карта. На тези сметки има броени рубли (равностойност 100 долара) и тези карти могат да се ползват само в Русия. До тях в портмонето й бяха и българските карти, които не са взети. Не са взети и българките карти на другите членове от семейството. Най-подозрителното е, че миналата година на в началото на м. март от чантата на съпругата ми бяха откраднати пак нейните руски карти и аналогична сума на тях ( и пенсионна банкова карта на баща й от Сбербанк – при това невалидна, с изтекъл срок). Те са били намерени от полицаите от 05 РУ-СДВР почти веднага – на 20 март. Но й бяха върнати от полицаите чак в края на юли 2017 г. Тогава, както и сега при кражбата, в портмонето й имаше и български карти. Остават въпросите: - ЗАЩО картите не бяха върнати от полицията ВЕДНАГА? - ЗАЩО се крадат само руските й социални карти? Нещо повече: сега, на 3 юли, всъщност е ВТОРОТО ОГРАБВАНЕ на апартамента ни: първото беше през септември 2015 г. точно по време на САНИРАНЕТО на блока – по Европейските проекти, ръководени от г-жа Л. Павлова. Престъплението беше извършено и тогава абсолютно предизвикателно: на 26 септември посред бял ден, когато блокът е пълен с хора, а долу на входа има портиер. Същия ден със съпругата ми бяхме заминали за два дни при приятели на море, а дъщерята ни, М. Ерменкова с приятеля си С. Кочев (който сега ѝ е съпруг) бяха излезли за по-малко от един час от апартамента. Тогава бяха откраднати всички ценни неща и пари от дома. Крадците бяха „перфектни“: прикриха престъплението, като бяха оставили всичко в първоначален вид и само по една случайност дъщеря ми е разбрала за кражбата и веднага е уведомила полицията. Това престъпление и до днес не е разкрито, като според мен бе водено формално от самото начало, след което е било предадено на прокуратурата – така излиза по думите на полицаите от СДВР през 2016 г., след запитването на семейството ми за хода на делото. Реално никой не ни информира и до ден днешен за хода му и резултатите: Все едно че е напълно нормално явление да бъдеш ограбен и няма нужда да бъдеш информиран за хода на разследването. Правих опити за организиране на среща с главния прокурор чрез парламентарния му секретар, но и досега такава среща не се е състояла. Преди ТРИ седмици съпругата ми пусна сигнал до районния прокурор за извършеното престъпление и практически бездействието на следствие и прокуратурата, както преди така и сега (поне такова впечатление се създава от липсата на информация и пълното мълчание на компетентните органи). Единственината стъпка беше да ми се обадят от районна прокуратура, за да ме попитат за имената на съпругата ми и нейния ЕГН, нещо, което можеше да се направи и по служебен път. В къщи всички са в постоянен стрес, защото никой не се чувства сигурен, в това число и за живота си. В тази връзка искам дебело да подчертая: ТУК СТАВА ДУМА НЕ САМО ЗА ПРЕСТЪПЛЕНИЕТО „КРАЖБА“, А ЗА ПСИХИЧЕСКИ ТОРМОЗ НАД СЕМЕЙСТВОТО МИ! Уважаеми дами и господа, колеги! Обръщам се директно към Вас: Тези престъпления, заедно с всички други, на които са жертва десетки хиляди граждани на България, са ПРЕДИЗВИКАТЕЛСТВО КЪМ СИГУРНОСТТА В БЪЛГАРИЯ, КЪМ ВЛАСТТА В БЪЛГАРИЯ, КЪМ СЪДЕБНАТА СИСТЕМА НА БЪЛГАРИЯ. Може би тези престъпления имат връзка и са инструмент за сплашването ми заради активната ми гражданска позиция и нетърпимостта ми към всякакъв род несправедливост, изразявани както от трибуната на Народното събрание, така и по медиите. Те, разбира се, нямат връзка с извършваните срещу мен проверки от градската и специализираните прокуратури за това, дали съм разпространявал фалшиви новини и дали съм „терорист“, но искам да Ви уверя, че, извършителите – които да са те - няма да постигнат търсения от тях резултат! АЗ НЯМА ДА СЕ ПРЕДАМ И ЩЕ ПРОДЪЛЖА ДА ДЕЙСТВАМ ЧЕСТНО, ОТКРИТО, ПО СЪЩИЯ НАЧИН - КАКТО И ДОСЕГА - В ИНТЕРЕС И ЗАЩИТА НА ОБИКНОВЕНИЯ ЧОВЕК В РОДИНАТА МИ! Но като съпруг и баща, искам и имам право - както има право всеки гражданин на България - семейството ми да има спокоен живот в родната си страна! И като гражданин и като народен представител аз няма да премълчавам стряскащите факти на безсилието на МВР, както и факта, че САНИРАНЕТО стана начин на извършването на кражби не само в нашия апартамент през 2015 г., а също и „удобство“ за престъпниците за зачестилите нощни кражби на спящи в апартаментите си хора. И ако досега се въздържах от публичност единствено с мотива да не преча на разследващите, днес вече нямам избор и съм длъжен да информирам обществеността не само за извършените престъпления, но и за това, как компетентните органи си вършат работата, защото ние, българите, трябва и имаме право да живеем спокойно в НАШАТА страна - със сигурност за гражданите й: и по улиците и найвече ВКЪЩИ! Таско Ерменков: Пиша за Крим вечерно време, по къси гащи", "date": "2018.07.31", "title": "Таско Ерменков упоен и ограбен. За втори път"}
{"url": "http://clubz.bg/71281-zashto_polsha_shte_vnasq_hristiqnski_gastarbajteri", "text": "В Полша вече работят милиони гастарбайтери, а тепърва ще пристига и работна ръка от една много далечна страна, четем в кореспонденцията на Филип Фриц в германския „Ди Велт\". Авторът пише, че в Полша вече работят над 1,5 милиона украинци. Според него, редица полски общини за пръв път след краха на социализма отбелязват ръст на миграцията – най-вече в резултат от руската анексия на Крим и войната в Източна Украйна. „Полската икономика процъфтява, само през 2017 година стопанският ръст беше 4,6%, а прогнозите твърдят, че и занапред ще се запази висок. Безработицата е ниска, едва 5,9%, потреблението расте. В много браншове има недостиг на работна ръка – най-вече в строителството, в IT-сектора и в грижите за безпомощни и възрастни хора. Дефицитът на кадри вече е толкова остър, че не може да се компенсира само с внос на украинци. Скоро няма да бъдат достатъчни и допълнително пристигащите в страната кадри от Беларус и Молдова\", прогнозира авторът на статията. Не щеш ли, сега се заговорило за гастарбайтери с много изненадващ произход, научаваме от публикацията. Полското правителство набирало кадри от една държава на цели 9000 километра – Филипините. „В момента се водят преговори с филипинското правителство и още през есента може да се подпише съответното споразумение, оповести заместник-министърът на труда, семейството и обществото Станислав Швед. Той подчерта „културната близост\" между Полша и Филипините.\" Авторът цитира и точните думи на министъра по този въпрос: Авторът пише, че идеята за гастарбайтери от Филипините всъщност е много удобна за управляващата национал-консервативна партия „Право и справедливост\" („ПиС\"), защото пасва към реториката в спора с ЕС за приемането на бежанци: „Сега правителството може да заяви: Ние вече приехме хора от Филипините, тоест не се налага да приемаме и бежанци от Близкия изток или Африка.\" Авторът припомня, че точно същите аргументи полското правителство използва и досега, давайки пример с хората от Украйна, но по този начин обърква две неща. Защото внасянето на трудови кадри е едно, а политиката към бежанците – съвсем друго. По-нататък в статията четем, че през 2017 г. едва 17 сирийци са получили политическо убежище в Полша, а политици от управляващата партия, държавната телевизия и другите проправителствени медии непрекъснато се обявяват против мюсюлманите. Според тях, ислямът не принадлежал към Европа, опасностите нараствали, а във Франция, Белгия или Германия се увеличавали престъпността и тероризмът, които уж били свързани с ислямската миграция. Авторът цитира и изказване на всемогъщия шеф на управляващата партия Ярослав Качински, че бежанците донасят в Европа болести като холерата и различни паразити. И все пак припомня, че всъщност нито една от парламентарно представените партии не желае да приема бежанци според представите на Брюксел. „Очевидно това обаче няма да важи за филипинците. Политиците от „ПиС\" добре знаят, че страната има нужда от имигранти, и то не само заради икономиката. Демографското развитие в Полша е тревожно, обществото бързо застарява, а недостигът на работна ръка през следващите години драматично ще се изостри. Нищо, че новите социални програми, например разширяването на детските надбавки, доведоха до леко повишаване на раждаемостта. Досега Полша беше страна, от която хората се изнасяха. След приемането ѝ в ЕС през 2004 г. близо два милиона поляци се изнесоха на Запад. А това е много на фона на 38-милионното население. Напускат преди всичко млади хора, от които полският трудов пазар има нужда. Да, от чужбина те пращат много пари на семействата си и това е важен фактор. Но той не е достатъчна утеха за повечето поляци и за полската икономика.\" Авторът на статията припомня, че преди Втората световна война Полша е била етнически и религиозно най-пъстрата държава в Европа, където редом са живеели поляци, евреи, немци, украинци и още редица националности. След войната обаче в страната не идват повече никакви преселници, пише авторът и посочва единственото изключение: В края на статията авторът стига до заключението, че по ирония на съдбата точно национал-консервативното полско правителство, което практикува една ксенофобска реторика, е на път да доведе мигранти в страната. Просто защото е принудено да се съобразява с реалностите…", "date": "2018.07.31", "title": "Защо Полша ще внася християнски гастарбайтери"}
{"url": "http://clubz.bg/71269-brekzit_bez_sdelka_shte_zaradva_samo_putin_kazva_britanskiqt_vynshen_ministyr", "text": "Единствено руският президент Владимир Путин би се радвал на липсата на споразумение с Европейския съюз за Брекзит, заяви новият британски външен министър Джереми Хънт в интервю за френското обществено радио \"Франс ентер\", цитирано от БТА. Британците не искат “Брекзит”-а на Мей. 48% са за оставане в ЕС Имайки предвид руската агресивност, трябва да признаем, че това е много нестабилен момент в историята, каза министърът и даде за пример анексирането на Крим и използването на химическо оръжие по улиците на Англия, говорейки за отравянето на бивш руски двоен агент и двама британци с нервнопаралитичния агент новичок. Позицията на Франция по тези въпроси е много близка до нашата. Отговорността за сигурността в Европа е в това да запазим и развиваме сътрудничеството между нашите две страни, а не да вървим към разрив, отбеляза той. Салвини към Мей: Успех на \"Брекзит\", който да служи за пример на други При посещението си във Франция (част от първата му чуждестранна обиколка, включваща също Китай и Австрия) външният министър за пореден път изтъкна рисковете, които крие възможността да не се стигне до сделка за излизането на Обединеното кралство от ЕС. Брюксел: Гответе се за всякакъв вид \"Брекзит\" Тъй като раздяла е планирана за края на март догодина, по график до средата на октомври Лондон и Брюксел би трябвало да постигнат споразумение за условията на \"развода си\" и да положат основите на бъдещите си отношения. Преговорите обаче буксуват. Салвини към Мей: Успех на \"Брекзит\", който да служи за пример на други Брюксел: Гответе се за всякакъв вид \"Брекзит\"", "date": "2018.07.31", "title": "Брекзит без сделка ще зарадва само Путин, казва британският външен министър"}
{"url": "http://clubz.bg/71236-sravniha_viktor_orban_s_henri_kisindjyr", "text": "Премиерът на Унгария Виктор Орбан има сходна позиция по отношение на ЕС с тази на бившия държавен секретар на САЩ Хенри Кисинджър. Това е един от изводите в статия на \"Росийская газета\" с автор Евгений Шестаков, цитирана от БТА. Статията е посветена на изказванията на Орбан срещу Брюксел, но в нея са посочени и критични изказвания към ЕС и на Кисинджър. Цитира се скорошно интервю на Кисиндръж пред \"Файненшъл тамс\", в което той казва следното: \"Росийская газета\" коментира, че настоящото европейско ръководство, избрано по време, когато отношенията със САЩ изглеждаха безоблачни, а трансатлантическото партньорство - непоколебимо, не е в състояние да реагира ефективно при променените геополитически условия. Резултатите от визитата на Юнкер във Вашингтон били подчертали безпомощността на ръководителя на ЕК, който не бил успял предварително да изработи единен европейски подход за това как да се реагира на икономическите претенции на Белия дом. По същество Юнкер си оставал главнокомандващ на европейската икономика в мирно време, докато миграционната криза и отсрочената търговска война с Америка изискват различен тип ръководител, способен да мобилизира всички европейски сили. Именно за необходимостта от такъв тип стратегически промени в работата на ЕК бил говорил в Румъния и Орбан. Той желаел да вижда непреднамереност у ключовите институции на ЕС и призовавал ЕК да защитава европейските свободи в интерес на цяла Европа без изключения, а не в интерес на отделни страни, по-склонни към либерализъм.  Орбан: Брюксел е умряла жаба В интервюто за \"Файненшъл таймс\" Хенри Кисинджър каза още, че ако Европа не успее да отстои своята самостоятелност и през Атлантическия океана премине линия на разкол тя ще се превърне в \"придатък на Евразия\" и ще се озове под властта на Китай. А Америка ще стане геополитически остров. Струва ли си да вярваме на прогнозите на премиера на Унгария Виктор Орбан, който е убеден, че на мястото на управляващите сега в Брюксел европейски елити ще дойдат нови \"християндемократически\" политици, пита \"Росийская газета\". Изданието посочва, че ръководителят на унгарското правителство винаги е бил яростен критик на властите на единна Европа и предсказанието му за \"апокалипсис\" за Европейската комисия (ЕК) изглежда напълно естествено. Задава се обаче и въпроса не представя ли Орбан желаното за действително. Решението на ЕК да съкрати субсидиите за страните, които се обявяват срещу решенията на Брюксел в областта на миграцията, и да поощрява тези, които са готови да приемат бежанци и да строят за тях лагери, отново нажежи отношенията между еврочиновниците и Източна Европа. В реч в Румъния Орбан обвини ЕК в пристрастност. Според него ведомството на Жан-Клод Юнкер действа в интерес на либералите и против страните от Източна Европа. Според \"Росийская газета\" надеждите на Орбан за скорошна смяна на висшите чиновници в Брюксел не са лишени от основания. Припомня се, че наскоро в британското издание \"Спектейтър\" френският журналист Жан Катремер е сравнил атмосферата в Брюксел с епохата на \"късния Брежнев\". Той обвинява апарата на ЕК в укриване на факти, свързани със здравето и пагубните навици на Юнкер. Орбан: Не искам ЕС, управляван от Франция с немски пари \"Росийская газета\" изтъква, че много по-силен удар по брюкселската бюрокрация може да нанесе конфликтът между ЕС и САЩ. Търговската война, прекратена при условията на президента Доналд Тръмп, демонстрирала неподготвеността на единна Европа за самостоятелно \"плаване\". А изтеклите в печата подробности от срещата Тръмп-Юнкер потвърдили, че по време на дискусията председателят на ЕК даже не се е опитвал да отстоява общоевропейските интереси и всъщност е настоявал само за това, което е искала Германия. В резултат Тръмп - за облекчение на Берлин - временно отложил налагането на мита върху европейската автомобилна промишленост, но задължил Европа да купува повече американски стоки. И настоял Вашингтон и Брюксел съвместно и в максимално кратки срокове да се придвижват към отменяне на митата, бариерите и субсидиите. Орбан: Не искам ЕС, управляван от Франция с немски пари", "date": "2018.07.31", "title": "Сравниха Виктор Орбан с... Хенри Кисинджър"}
{"url": "http://clubz.bg/71267-slavisha_stoqnovich_iska_titli_red_i_disciplina_v_levski", "text": "Новият наставник на \"Левски\" Славиша Стоянович бе представен официално днес пред медиите. Той коментира това, което знае за отбора, както и целите, които си поставя. Той заяви, че ще дава максимума от себе си. Стоянович е убеден, че ако футболистите правят това, което иска, ще се постигнат необходимите резултати. Стоянович каза, че е гледал някои срещи на \"Левски\" и е анализирал играта на тима. Той коментира и вчерашния мач на \"сините\", в който те завършиха 2:2 с \"Черно море\".", "date": "2018.07.31", "title": "Славиша Стоянович иска титли, ред и дисциплина в \"Левски\""}
{"url": "http://clubz.bg/71283-gladna_stachka_i_v_bylgarski_poshti", "text": "Две служителки в \"Български пощи\" са обявили гладна стачка, защото ръководството ги наказва за разкриване на нарушения, съобщи бТВ. Подобно на Николай Колев-Босия, и те поискаха оставката на министъра на транспорта Ивайло Московски, който е принципал на пощите. Златка Младенова, представител на синдиката \"Защита\", обяви първа, че ще гладува, тъй като е била лишена от парите за клас прослужено време и са спрели и ваучерите й за храна. Ръководството на пощите налагало тези мерки срещу представители на синдиката \"Защита\", защото, твърди Младенова, те докладвали сериозни нарушения. Босия с последен постинг: Аз съм си казал думата Другите синдикати обаче не застанаха на страната на двете работнички и обявиха, че те изпълняват политическа поръчка. Според председателя на \"Защита\" Красимир Митов ръководството на пощите работи зле. Това би означавало, че през 2014 г. заплатата на някой на позицията на Младенова е била под минималната. От КТ \"Подкрепа\" пък обявиха, че са готови да изкарат стотици работници, за да докажат, че двете стачкуващи са малцинство.", "date": "2018.07.31", "title": "Гладна стачка и в \"Български пощи\""}
{"url": "http://clubz.bg/71272-evrosankcii_za_shest_ruski_firmi_zaradi_krim_video", "text": "САЩ: Русия да прекрати окупацията на Крим, не признаваме анексията Салвини: Руската анексия на Крим е законна Салвини: Руската анексия на Крим е законна", "date": "2018.07.31", "title": "Евросанкции за шест руски фирми заради Крим (ВИДЕО)"}
{"url": "http://clubz.bg/71271-falshiv_latviec_opital_da_izmykne_tajni_ot_senatorka_ot_sasht", "text": "Американска сенаторка, отявлен критик на руския президент Владимир Путин, е била обект на опит за измама, съобщи \"Дейли бийст\". Неизвестни засега хора се опитали да измъкнат от демократката Джийн Шахийн вътрешна информация за американските санкции срещу Москва. Това става ясно от имейли и аудиозаписи, с които се е сдобило изданието. През ноември 2017 г. някой се е свързал с кабинета на Шахийн и е заявил, че работи за външното министерство на Латвия. Човекът твърдял, че се опитва да уреди разговор между сенаторката и латвийския първи дипломат Едгарс Ринкевичс. Той съобщил по електронната поща, че ще се обсъжда \"продължаването на антируските санкции\" и \"сигурността във връзка със случая с лабораторията \"Касперски\". Службите в САЩ подозират Русия за хакнатата поща на демократите Всичко това било достатъчно, за да послужи като повод за среща. Джийн Шахийн е автор на законопроекта, предвиждащ държавните учреждения в САЩ да се прочистят от софтуера на базираната в Москва компания за киберсигурност \"Касперски\". Демократката от Ню Хемпшир е и сред хората, които най-силно подкрепят санкциите срещу Русия заради намесата й в Източна Европа и в западните демокрации. Заради дейността си сенаторката бе вкарана в руски официален черен списък. Помощник на Шахийн отговорил на имейла и предложил дата и час за телефонен разговор между нея и Ринкевичс. Предполагаемият латвийски чиновник се представил като Артурс Вайдерс, \"втори секретар на държавния протокол\", и се съгласил. Преди обаче разговорът да се състои, от кабинета на Джийн Шахийн се свързали с посолството на Латвия, за да потвърдят оттам добрите намерения на Вайдерс. От дипломатическото представителство обаче отговорили, че опитът за контакт е бил фалшив. Руски хакери се целили в избирателните регистри на 21 щата Предложените дата и час на разговора отминали. След това човекът, представил се като Вайдерс, изпратил имейл със следното съдържание: Той оставил и гласово съобщение за кабинета на сенаторката. От \"Дейли бийст\" се сдобили с аудиозаписа. И след кратка пауза добавило: Райън Никел, говорителят на Джийн Шахийн, заяви пред \"Дейли бийст\", че помощниците й често получават фалшиви имейли и постоянно са подлагани на \"фишинг\", т.е. опити за придобиване на важна информация. Те докладвали на властите най-тревожните случаи, включително този с фалшивия латвиец. Депутатите в САЩ са под тревога зарази подозрителни имейли заради поредица от опити за хакерски атаки, свързани с руското правителство. През миналата седмица \"Дейли бийст\" съобщи, че демократката Клеър Маккаскил от Мисури е била обект на неуспешна хакерска атака от страна на ГРУ - руското военно разузнаване. Няколко нейни помощници получили известия с инструкции да си сменят паролите. Приложеният към съобщенията линк бил към фалшив портал за промяна на паролите, създаден да запомня всяка написана парола. Клеър Маккаскил се бори за преизбиране на междинните избори за Сената през тази година и победата й изглежда твърде несигурна. И Шахийн, и Маккаскил са отявлени критички на Русия. През декември 2017 г., само месец след кореспонденцията с фалшивия латвиец, руското външно министерство отказа да издаде виза на Джийн Шахийн за планираното и пътуване до там заедно с двама сенатори републиканци. За разлика от Маккаскил, Шахийн ще участва в избори чак през 2020 г. Освен това мястото й поне засега е доста сигурно. А в Мисури, където Маккаскил се бори за преизбиране, президентът Доналд Тръмп спечели с близо 20 пункта на вота през 2016 г. Засега няма доказателства, че руското правителство е замесено в \"латвийския\" опит за измама на Джийн Шахийн. Към мейлите не е имало прикачени вируси, нито пък линкове към заразени сайтове. IP адресът е на компания в Амстердам. Руски хакери се целили в избирателните регистри на 21 щата", "date": "2018.07.31", "title": "\"Фалшив\" латвиец опитал да измъкне тайни от сенаторка от САЩ"}
{"url": "http://clubz.bg/71270-sled_15_avgust_carskite_konyushni_pametnik_na_kulturata", "text": "След 15 август се очаква бившите Царски конюшни да бъдат обявени за паметник на културата с национално значение, съобщи министърът на културата Боил Банов. Документите за това се подготвят, но и сега сградата е под закрилата на закона, уточни Банов. В нощта на 28 срещу 29 юли покривът на имота в идеалния център на София беше запален и изгоря част от конструкцията. Прокуратурата и МВР разследват случая и търсят извършителите.  Прокуратурата се пази от версия за пожара в Царските конюшни , каза още Банов и посочи, че смисълът на закона е ясно да казва какво може и какво не може в такива обекти. Пожар в \"Царските конюшни\" в София (ВИДЕО) Запитан дали очаква на 15 август собствеността на всички частни имоти в Царските конюшни вече да бъде изяснена, Банов отговори, че това едва ли ще стане. Борисов разпореди: Царските конюшни да станат културна ценност Готвят Царските конюшни за културна ценност Пожар в \"Царските конюшни\" в София (ВИДЕО) Борисов разпореди: Царските конюшни да станат културна ценност Готвят Царските конюшни за културна ценност", "date": "2018.07.31", "title": "След 15 август: Царските конюшни - паметник на културата"}
{"url": "http://clubz.bg/71273-franciq_s_pylna_zabrana_na_smartfonite_v_uchilishte", "text": "Френските депутати одобриха нова по-строга забрана за употребата на смартфони в училище, съобщи phys.org. От 2010 г. насам във Франция, както и в много други страни, е забранена употребата на \"умни\" устройства от всякакъв тип по време на часовете. Според министъра на образованието Жан-Мишел Бланкер обаче този закон на практика няма система за контрол и масово не се прилага. Смартфонът като опиум Затова сега френските законодатели затягат забраната - смартфони, таблети и други устройства са напълно забранени на територията на училището - началното и прогимназиалното обучение, тоест за деца до 14-15-годишна възраст. Изключения може да има само ако учителите разрешат като част от учебния процес или в извънкласни дейности. Позволена е и употребата от ученици с увреждания.  В гимназиалния етап пък всяко училище само ще преценява каква забрана да наложи. Новият законопроект е част от обещанията на президента Макрон и бе подкрепен от управляващата коалиция. Според опозицията обаче той е просто излишен популизъм. Скорошно изследване обаче сочи, че употребата на \"умни\" устройства в класните стаи сваля успеха на учениците и влияе дори и на по-зрелите студенти.", "date": "2018.07.31", "title": "Франция с пълна забрана на смартфоните в училище"}
{"url": "http://clubz.bg/71276-kral_salman_otide_na_pochivka_vyv_futuristichen_grad", "text": "Саудитският крал Салман пристигна на почивка в НЕОМ - нова бизнес зона в отдалечен район на кралството, в чието изграждане синът му, престолонаследникът, обеща да вложи 500 млрд. долара, съобщиха вчера саудитски държавни медии, цитирани от Ройтерс, съобщава БТА. Кралското семейство по традиция прекарва лятото извън страната - на Френската Ривиера, в Марбея, Южна Испания, в мароканския град Танжер. Французи гневни на саудитския крал Престолонаследникът Мохамед бин Салман през миналата година обяви планове за футуристичен високотехнологичен център върху 25 600 кв. км площ като част от реформите, насочени към създаване на работни места, насърчаване на чуждите инвестиции и предоставяне на нови свободи за саудитците, ограничавани от религиозно пуританство и зависимост от държавата, отбелязва Ройтерс.  Оттогава властите обявиха нови подробности за бъдещия град. Някои компании, между които и японската Софтбанк, казаха, че са готови да инвестират в НЕОМ, но още няма информация за големи бизнес начинания. В съобщението за почивката на краля не се уточнява къде точно ще отседне 82-годишният монарх. През февруари обаче саудитското правителство е поискало от местни строителни компании да построят пет двореца за краля, престолонаследника и други високопоставени кралски особи на брега на Червено море, на около 150 км западно от град Табук. Това ще са първите договори за строителство в НЕОМ. Проектната документация, която Ройтерс е видял, включва пищни сгради с модерна и традиционна архитектура в марокански стил с ислямски елементи и многоцветни керамични плочки. Дворцовият ансамбъл трябва да включва хеликоптерни площадки, яхт клуб и игрище за голф.", "date": "2018.07.31", "title": "Крал Салман отиде на почивка във футуристичен град"}
{"url": "http://clubz.bg/71275-vladislav_goranov_e_naj_prepitvaniqt_ministyr_v_parlamenta", "text": "От 1 януари до 26 юли 2018 г. в Народното събрание са постъпили 996 въпроса и 46 питания на народни представители. Били са проведени разисквания по седем питания, по два вота на недоверие на Министерския съвет и са осъществени седем изслушвания. Отговори са получени на 869 от зададените 996 въпроса на народни представители и на 35 от 46 питания. От началото на годината парламентарен контрол е провеждан в 25 пленарни заседания. За осъществяване на контролната функция на Народното събрание са използвани 100 часа и 51 минути. Това сочи справка на парламентарния пресцентър след края на политическия сезон. Владислав Горанов: Руски газопровод? Само ако отговаря на правилата на ЕК На най-много въпроси и питания от началото на годината са отговорили министърът на финансите   – 123, министърът на регионалното развитие и благоустройството   – 119, министърът на земеделието, храните и горите   – 106, министърът на вътрешните работи   – 100, министърът на здравеопазването   – 98, министърът на околната среда и водите   – 57, министърът на образованието и науката   – 55, министърът на труда и социалната политика   – 45, заместник министър-председателят по обществения ред и сигурността и министър на отбраната   – 26, министърът на културата   – 26, и т.н. Най-много въпроси и питания са отправили народните представители Георги Гьоков – 74, Георги Стоилов – 70, Иван Димов Иванов – 67, Иван Валентинов Иванов – 43, Георги Йорданов – 40, Любомир Бонев – 40, Илиян Тимчев – 34, Кристина Сидорова – 34, Светла Бъчварова – 34, Надя Клисурска-Жекова – 31 и т.н. Всички посочени депутати са от БСП. От началото на годината 44-тото народно събрание е приело 92 закона и 77 решения. От 1 януари до 26 юли 2018 г. в Народното събрание са постъпили 115 законопроекта, като 69 от тях са внесени от народни представители. Предложените проекти на решения са 113, от които 95 са на депутати, внесен е и един проект за декларация. От началото на годината 44-тото народно събрание е провело 83 пленарни заседания, три от които извънредни. През четвъртата си сесия 44-тото народно събрание е приело 43 закона и 51 решения. Парламентът е имал 43 редовни и две извънредни пленарни заседания. Борисов на контрол в НС - последно се яви преди година В периода от 16 април до 26 юли 2018 г. са внесени 73 законопроекта, като 47 от тях са на народни представители. Постъпили са 71 проекта за решения, от тях 59 са от депутати. Използваното време за осъществяване на контролната функция на парламента през четвъртата сесия е 50 часа и 28 минути, като парламентарният контрол е провеждан в 13 пленарни заседания. В Народното събрание от 16 април до 26 юли 2018 г. са постъпили 392 въпроса и 17 питания. В този период е имало шест изслушвания, три разисквания по питане и един вот на недоверие на Министерския съвет. Проведени са разисквания по питания за политиката за интеграция на хората с увреждания, за Националната здравна карта на Република България и за политиката на правителството по въпросите на миграцията в България и Европа. За периода от 16 април до 26 юли 2018 г. членовете на правителството са отговорили на 300 въпроса и 11 питания. На най-много въпроси и питания са отговорили министърът на земеделието, храните и горите   – 62, министърът на здравеопазването   – 32, министърът на вътрешните работи   – 32, министърът на регионалното развитие и благоустройството   – 29, министърът на образованието и науката   – 26, министърът на труда и социалната политика   – 20, министърът на околната среда и водите   – 20, министърът на финансите   – 14, министърът на транспорта, информационните технологии и съобщенията   - 12, министърът на културата   – 12, и т.н. Едно от остриетата на БСП напуска парламента Най-много въпроси и питания са отправили народните представители Георги Гьоков – 35, Георги Стоилов – 32, Иван Димов Иванов – 29, Георги Йорданов и Кристина Сидорова – 18, Илиян Тимчев – 16, Любомир Бонев – 15, Анелия Клисарова, Иван Валентинов Иванов и Светла Бъчварова – 14. Всички те са от БСП. От народни представители от ПГ „БСП за България“ са внесени най-много въпроси и питания – 324 въпроса и 13 питания. От ПГ „Обединени патриоти“ са отправили 34 въпроса и едно питане, от ПГ на ПП ГЕРБ – 16 въпроса и 3 питания, от ПГ на ДПС – 8 въпроса и от ПГ на ПП \"Воля\" – 7 въпроса. Борисов на контрол в НС - последно се яви преди година Едно от остриетата на БСП напуска парламента", "date": "2018.07.31", "title": "Владислав Горанов е най-препитваният министър в парламента"}
{"url": "http://clubz.bg/71279-v_gruziq_globata_za_pushene_na_marihuana_narushava_konstituciqta", "text": "Налагането на санкции за лична употреба на марихуана противоречи на конституцията на Грузия. Това е решението на Конституционния съд в страната, с което се анулират глобите, наложени до момента на осъдени за употреба на канабис. Мотивът на съдиите - става дума за правото на гражданите на \"лично развитие\". Конституционните съдии обаче потвърждават, че отглеждането и продажбата на марихуана трябва да останат под ударите на закона, предаде Франс прес, цитирана от БТА.  Досега личното потребление на канабис се наказваше с глоба от около 170 евро, или около 500 лари. Грузинският конституционен съд уточнява, че употребата на марихуана оправдано се преследва, когато представлява  или когато извършва в  . Провали ли се наркореволюцията в Грузия Решението идва, след като през май в столицата Тбилиси имаше многохилядни протести срещу полицейски акции в грузински нощни клубове. Въоръжени униформени тогава нахлуха в две известни нощни заведения и арестуваха 8 заподозрени в наркотърговия. Недоволството от несъразмерната според демонстрантите сила, проявена от силите на реда при операциите, прерасна в искания за легализиране на леките наркотици, после и за смяна на правителството, отбеляза тогава в. \"Комерсант\". Заради съпротива срещу действията на органите на реда тогава бе арестуван и Зураб Джапаридзе, лидер на партията \"Нов политически център - Гирчи\", обявила се за пълно легализиране на леката дрога. По-късно той и други задържани бяха освободени срещу глоби. ", "date": "2018.07.31", "title": "В Грузия: глобата за пушене на марихуана нарушава конституцията"}
{"url": "http://clubz.bg/71264-svetovnata_banka_bylgariq_nqma_nujda_ot_oshte_policai_zaplatite_shvedski", "text": "България не само няма нужда от назначаване на още и още полицаи - нещо, което управляващите обещават, а опозицията от БСП ги критикува за неизпълнение, а има нужда от оптимизация на разходите, съкращаване на броя на областните дирекции на МВР от 28 на 7 и правилно разпределение на ресурсите в системата - и човешки, и технически. Това става ясно от  . Документът е поръчан от Министерството на финансите, а за анализа са ползвани данните на МФ и МВР, като се прави сравнение с останалите страни в региона, в ЕС и в света.  Изводите са концентрирани върху данните за работата на областните дирекции на полицията, Главна дирекция \"Национална полиция\" и пожарната. В тези дирекции са концентрирани 75% от разходите на МВР. В тези структури работят и 50% от заетите в системата. В доклада има констатация, че  . Ето какво пише Световната банка: Недоброто разпределение на човешките ресурси в системата се вижда от следната графика, направена на база на данните, получени от МВР: Отбелязва се, че през последните години има движение в правилната посока за съкращаване на администрацията. Въпреки това се оказва, че твърденията за недофинансиране на системата и ниско заплащане малко се разминават с констатациите на Световната банка.  Уточнено е, че високият разход за полицейските служители и заетите в системата на МВР в сравнение с други страни от региона и старите членки на ЕС се дължи и на това, че социалните осигуровки се плащат от работодателя - тоест от държавата. Така практически от отпускания бюджет за заплати близо половината се връща обратно в бюджета под формата на осигуровки. Въпреки стъпките за съкращения все още администрацията е силно раздута. Затова и едно от предложените решения е съкращаване на административни структури. Например от 28 на брой сега, областните дирекции на МВР да станат 7 - по една за всеки регион и отделно за София. Дадено е и сравнение с Чехия, чието население е с 30% по-голямо от това в България, но областните дирекции на МВР са 14 на брой. Според изчисленията подобна мярка би довела до  Според Световната банка правилното разпределение по области на съществуващия брой пожарникари и налични транспортни средства и техника ще доведе до запазване на 22% повече човешки животи и ще предотврати 22% от материалните загуби. В доклада са изброени три предизвикателства пред МВР. Първото е преодоляване на недоверието в надеждността на полицейските служби в България.  според Индекса за ред и сигурност на Световния проект за справедливост (2017) и на предпоследно място според Индекса за надеждност на полицията на Световния икономически форум. Второто предизвикателство е, че разходите на България за обществен ред и безопасност остават най-високите сред страните от региона. Третото предизвикателство е, че големите разходи за персонал оставят малко ресурс за важни настоящи и бъдещи разходи. Например – обновяването на остарелия транспортен парк, униформите и предпазните облекла, внедряване на ИКТ, нуждата от допълнително обучение, за да може полицаите да се противопоставят на все по-голямо технологично усъвършенстване на престъпленията.", "date": "2018.07.31", "title": "Световната банка: България няма нужда от още полицаи, заплатите - шведски"}
{"url": "http://clubz.bg/71257-princesa_leq_se_zavryshta", "text": "От „Дисни“ обявиха актьорите, които ще участват в следващата част от историята за онази далечна галактика – и сред тях е починалата през 2016 г. Кари Фишър, съобщи Си Ен Ен. Фишър ще възпроизведе ролята си на принцеса Лея Органа, благодарение на неизползвани досега кадри, заснети за „Междузвездни войни: Силата се събужда“, обяви режисьорът Джей Джей Ейбрамс. „Ние отчаяно обичахме Кари Фишър, но не успявахме да открием наистина удовлетворяващ финал на сагата със Скайуокър – казва Ейбрамс в изявлението си. – Но никога не бихме взели друга актриса, нито бихме използвали компютърно генериран образ.“ Режисьорът добави, че с „подкрепата и благословията“ на дъщерята на Фишър Били Лурд филмът е намерил начин „да почете наследството и ролята на Кари като Лея в „Епизод IX“, използвайки непоказвани кадри, заснети първоначално за епизод VII“. Кари Фишър почина Кари Фишър почина на 60 г. през 2016-а, след като получи инфаркт по време на полет от Лондон за Лос Анджелис. След смъртта ѝ от „Дисни“ обявиха, че нямат планове „да възстановят ролята ѝ с дигитално създадено изображение“. От „Дисни“ също обявиха, че Били Дий Уилямс ще играе ролята на Ландо Калризиан. Марк Хамил ще се завърне като Люк Скайуокър заедно с актьорите Дейзи Ридли, Адам Драйвър, Джон Бойега, Оскар Айзък и Кели Мари Тран. Новите имена в актьорската група са Наоми Аки и Ричард E. Грант. Музиката на филма отново ще бъде на композитора Джон Уилямс. „Епизод IX“ ще закрие новата трилогия на „Дисни“от космическата сага, която започна през 2015-а със „Силата се пробужда“. Този филм, заедно с последвалия „Междузвездни войни: Последните джедаи“, са спечелили от световното си разпространение повече от 3 милиарда долара. „Междузвездни войни: Епизод IX“ ще бъде показан в нашата галактика на 20 декември 2019 г.", "date": "2018.07.31", "title": "Принцеса Лея се завръща"}
{"url": "http://clubz.bg/71259-karakachanov_za_mareshki_tova_lice_s_jyltite_gashti_otiva_na_syd", "text": "Вицепремиерът и министър на отбраната Красимир Каракачанов дава на съд лидера на \"Воля\" Веселин Марешки. Причината - нападките на последния срещу лидера на ВМРО, които преминали всякакви граници с твърдения като тези, че министърът бил \"измамник\", \"злоупотребявал с прахообразни неща\" и т.н. В ефира на бТВ, след като бяха припомнени част от репликите на Марешки от интервю, за което лидерът на \"Воля\" бе решен в яркожълт панталон и синьо сако, Каракачанов реагира: Вицепремиерът припомни, че освен излъчените в предаването реплики на Марешки имало и други - например как министърът злоупотребявал с прахообразни вещества. По думите на Каракачанов вероятно намекът е бил за наркотици. Затова и вчера той отишъл във Военномедицинската академия и си е направил тест за употреба на наркотици. Резултатът - \"чист е\", а изследването заминава за съда в пакет със завеждането на дела срещу лидера на \"Воля\".  Марешки: Харчите пари за лъскави играчки, Каракачанов: Пий си хапчетата И даде примери как човекът, който нарича \"Обединени патриоти\" \"опитомени\", всъщност е \"патеричка\" на ГЕРБ, защото всеки път, когато \"патриотите\" откажат да подкрепят нещо, \"Воля\" гласуват веднага с ГЕРБ.  За напрежението сред \"Обединени патриоти\" и разминаванията с ГЕРБ за законодателни инициативи вицепремиерът заяви, че винаги е смятал, че проблеми се решават в диалог. И разказа, че през последните месеци заради председателството на България на Съвета на ЕС коалиционният съвет между ГЕРБ и \"патриотите\" не се е събирал. Това е нарушило диалога и е нормално \"нещата за избуяват\".  Попитан дали \"Обединени патриоти\" ще се явят отново заедно на предстоящите напролет евроизбори, Каракачанов отвърна:  До този въпрос се стигна, след като още преди месеци вицепремиерът Валери Симеонов и лидер на НФСБ обяви, че партията му може да се яви на евровота и в друг формат. А покрай напрежението между него и лидера на \"Атака\" Волен Сидеров последният \"разкри\" как Симеонов три пъти казал \"не\", когато бил попитан за общото участие в изборите. Министърът на отбраната призна, че в момента не може да се гарантира напълно сигурността на военните пилоти, защото техниката е твърде амортизирана и не се осигуряват достатъчно летателни часове. Повод за въпроса бе обявената преди ден обществена поръчка за сключване на рамково споразумение за ремонт на хеликоптерите МИ-17 и МИ-24, които са на въоръжение в армията ни. Но повечето не летят заради повреди и изчерпан ресурс.  Преди няколко месеца заради инцидент с МИ-17 загинаха двамата пилоти. Министър Каракачанов изрично обяви, че прокурорската проверка по случая още тече, но от думите му се разбра, че зачестилите инциденти с военни пилоти не може да нямат връзка с това, че когато не се лети достатъчно, се губят рефлекси.  За ремонт на хеликоптерите са нужди малко над 50 млн. лв. За да бъдат отпуснати средства целево обаче, първо трябва да има сключен предварителен договор, обясни министърът. ", "date": "2018.07.31", "title": "Каракачанов за Марешки: Това лице с жълтите гащи отива на съд"}
{"url": "http://clubz.bg/71258-turciq_naj_veroqtniqt_kandidat_za_briks", "text": "През 2019 г. организацията БРИКС може да се разшири, прогнозира руското издание \"Газета\". Потенциалът на обединението все още не се е разгърнал и клубът е \"обречен\" да се разширява, а Турция е сред най-вероятните кандидати. Това заявяват експерти на вестника по повод желанието на Анкара да се присъедини към групата, включваща днес Бразилия, Русия, Индия, Китай, Република Южна Африка. Президентът на Турция Реджеп Тайип Ердоган призова лидерите на страните от БРИКС за включване на страната му в тази група, съобщи в.\"Хюриет дейли нюз\".  Турция бе поканена на 10-ата годишна среща на върха на групата в Йоханесбург от 25 до 27 юли като ротационен председател на Организацията за ислямско сътрудничество (ОИС), припомня вестникът. Ердоган води Турция към пропастта Руският външен министър Сергей Лавров и Юрий Ушаков, помощник на президента Владимир Путин, намекнаха преди форума за евентуално разширяване на БРИКС, но в Йоханесбург бе решено да не се приемат нови членки, посочва \"Газета\". Турция и Индонезия обаче са \"най-значимите кандидати\", изтъква политологът Ярослав Лисоволик, според когото клубът със сигурност ще се разширява. Експертът допуска в БРИКС да се включат \"до няколко години\" и някои страни от Евразийския икономически съюз, в който доминира Русия - Казахстан, Беларус, Армения и Киргизстан.  Турция е достойна да стане член на БРИКС и ще е ключово звено в това обединение, тъй като е ключов играч в своя регион. Президентът Ердоган разбира, че светът се променя, и действа превантивно, заяви по руската телевизия Ар Ти аналитикът Андрей Иванов, цитиран в \"Аргументи недели\". В момента Турция се стреми към независимост и сигурност повече отвсякога, допълва пред седмичника наблюдателят Владимир Шаповалов. Намерението на Турция да се включи в дейността на БРИКС има знаков характер, тъй като отразява по-специално \"разочарование от модела, предполагащ евроатлантическо надмощие в света\". Така смята зам.-председателят на Асоциацията на руските дипломати Андрей Бакланов, пише \"Вестник Кавказа\". Според експерта \"създаването на БРИКС, на Шанхайската организация за сътрудничество и други алтернативни сдружения е мярка, предприета по принуда, защото в днешния свят става просто неуютно и крайно опасно да се живее под диктовката на евроатлантическите лидери\". По думите му изявлението на Ердоган може да има \"изненадващи последици, по-специално в Украйна, където обикновените хора и политиците ще разберат, че са заложили на грешна тенденция, а бъдещето принадлежи на друга\". БРИКС умря. Да живее ТИККС Турция очаква от БРИКС пълноправни отношения в бъдещ диалог за сигурността или в икономическо сътрудничество - зависи как ще се развива занапред самата организация, смята политологът Орхан Гафарлъ. А приносът на Турция в клуба ще се определя според него от ролята й като \"важен играч в Близкия изток\".  Има ли Анкара - членка на НАТО, шанс да се присъедини към БРИКС и какъв ще е глобалният геополитически ефект, пита се \"Взгляд\". Турция далеч не е единствената страна, която желае да стане част от БРИКС и проявява голям интерес към дейността на съюза, напомня онлайн изданието за изразения вече стремеж на Аржентина - втората икономика в Южна Америка, да влезе в клуба.  \"В геополитически план Турция не може да бъде заменена с никоя друга страна от региона, затова приемането на Турция в блока, обединил държави с руско-китайски вектор, е сериозен геополитически шок за Европа и САЩ\", подчертава Рожанковски. Той съзира и \"тенденция - Западът постепенно губи контролния пакет акции в глобалната икономика, а единството на страните в НАТО става все по-призрачно. Може би скоро Берлин и Париж ще съжаляват много, че не са приели навремето Турция в ЕС\", казва експертът. В БРИКС вече се появиха пукнатини Самата Турция очаква според него да се нареди сред печелившите, ако се разпадне глобалната доларова зона. Тогава страните от БРИКС ще имат всички шансове да се превърнат в центрове на регионални валутни зони, а Турция иска да играе водеща роля в тюркския свят.  Същевременно аналитикът прогнозира възможен сблъсък на Турция с Русия с оглед геополитическите интереси на Казахстан и Киргизстан, членуващи в Евразийския съюз наред с Москва. Но констатира, че днес \"няма и следа от неотдавнашните захлаждания\" в отношенията между Русия и Турция. БРИКС умря. Да живее ТИККС В БРИКС вече се появиха пукнатини", "date": "2018.07.31", "title": "Турция - най-вероятният кандидат за БРИКС"}
{"url": "http://clubz.bg/71262-ne_e_syboretina_a_kulturno_nasledstvo_za_edin_milion_dolara", "text": "През 50-те цветнокожите в Америка не могат да посещават определни барове, посещават отделни тоалетни, нямат право да сядат на първите места в автобуса, нито да делят двойка седалки с бели пътници. „Цветната секция” в автобусите се меняла при нужда – ако нямало достатъчно места, чернокожите трябвало да се преместят към задната част на автобуса, да се возят прави или да слязат от превозното средство (въпреки че са 75% от редовните пътници). През зимата на 1955 г. обаче Роза Паркс отказва да отстъпи мястото си в градския транспорт на бял мъж, вследствие на което е арестувана за нарушаване на закона за сегрегацията, припомня сайтът на института „Смитсониън“. Отказът на Паркс и ответната реакция на властите в Алабама (осъдена е за гражданско неподчинение да заплати глоба от 14 долара) предизвикват продължителни протести за равноправие от чернокожото население в щата – т. нар. Автобусен бойкот. Чернокожото население отказва да се качи на градския транспорт, докато правилата не бъдат променени и автобусите нямат разпределени секции. Начело на бойкота е Мартин Лутър Кинг. Повече от 60 години по-късно домът на Роза Паркс в Детройт, където се премества да живее след случката, има интересен живот. През 2014 г. племенницата на Паркс, Реа Маккоули, купува събарящата се къща за 500 долара. Първоначалната ѝ идея била да я превърне в музей, но така и не успява да намери финансиране за целта. Късметът ѝ се усмихва през 2016 г., когато американският артист Райън Мендоса се включва в проекта и подрежда вещите от дома на активистката за граждански права в арт инстлация, гостувала и в Берлин. Днес къщата е запазила външния си вид, но няма да се продаде за 500 долара въпреки силно олющената си фасада. Ще бъде предложена на търг – и очакването е, че ще се продаде за сума между 1 и 3 млн. долара. Аукционерите се надяват, че спечелилият търга ще е музей или организация, които имат инерес да изложат дома като артефакт. В началото къщата на Роза Паркс не била особено щастливо място – стопанката ѝ напразно търсела постоянно работно място, докато същевременно опитвала да издържа голямото си семейство. Намира си работа чак през 1965 г. като административен помощник на детройтския конгресмен Джон Кониърс. От април 2017 г. до януари 2018-а къщата на Паркс била изложена в Берлин. Мендоса изпитва интерес към „неща и хора, забравени на едно или друго ниво”, и решава да я реставрира. Стивън Лубар, професор по американски науки в университета „Браун”, посещава къщата, когато я връщат в Америка за изложение в Роуд айлънд. Част от обзавеждането е запазено, но много неща са добавени от Мендоса по разкази на племенницата на Паркс – Маккоули.", "date": "2018.07.31", "title": "Не е съборетина, а културно наследство за един милион долара"}
{"url": "http://clubz.bg/71261-trymp_gotov_na_sreshta_s_rohani_bez_predusloviq", "text": "Президентът Доналд Тръмп, който изтегли САЩ от многостранната ядрена сделка с Иран и неколкократно напада словесно ислямската република, сега заявява, че е готов да се срещне с нейните ръководители без предварителни условия, предават световните медии. Тръмп съобщи това късно в понеделник на пресконференция с италианския министър-председател Джузепе Конте в Белия дом. САЩ могат да ударят Иран още през август Тръмп каза, че няма предварителни условия за срещата с иранците, добавяйки: “Ако те искат да се срещнем, аз ще се срещна (с тях)”, предава “Ал Джазира”. Бележките му идват след размяна на остри реплики между САЩ и Иран, след като Вашингтон се изтегли от сделката за прекратяване на ядрената програма на Иран и му наложи санкции, заплашвайки със същото и страните, които продължават да внасят ирански петрол. Съветник на иранския президент Хасан Рохани каза днес, че каквито и да са разговори със САЩ трябва да започнат с намаляване на напрежението и връщане към сделката. По-рано този месец Рохани намекна, че Иран може да блокира износа на петрол от Персийския залив, чийто изход, Ормузкия проток, той контролира, ако неговият износ бъде спрян след излизането на САЩ от сделката. През 2015 г. под нея сложиха подписите си САЩ, Великобритания, Франция, Германия, Русия, Китай и Европейският съюз. Тръмп отговори с късен нощен туит, написан само с главни букви: Днес Рохани нарече оттеглянето на САЩ от ядрената сделка \"незаконно\" и призова ЕС да я спаси. Междувременно иранският риал продължи да поевтинява и днес, като за два дни е изгубил 18 процента от стойността си преди очакваното възстановяване на американските санкции срещу Техеран на 6 август, предаде Франс прес, цитирана от БТА. От началото на годината риалът е изгубил близо две трети от стойността си. Днес на паралелния пазар 1 щатски долар се обменяше за 119 000 риала спрямо 100 000 риала в неделя. На 1 януари 2018 година бяха достатъчни 42 900 риала за един долар. Рохани смени през миналата седмица управителя на иранската централна банка Валиула Сейф с Абдул Насер Хемати. Вчера тя заяви, че нестабилността на националната валута се дължи на \"вражеска конспирация\" и обеща нови мерки \"през идните дни\" за противодействие на спада. Правителството се опита да спре спада на националната валута през април, като установи фиксиран обменен курс от 42 000 риала за един долар и заплаши дилърите, работещи на черния пазар. Банките обаче отказваха да продават доларите си на този изкуствено нисък курс и властите бяха принудени да смекчат позицията си, позволявайки по-гъвкави условия за някои вносители. Нестабилността на иранската национална валута е свързана с едностранното оттегляне на САЩ от международното ядрено споразумение за Иран, предвиждащо отмяна на международните санкции срещу Техеран в замяна на ограничаване на ядрената му програма. Според Международната агенция за атомна енергия (МААЕ) иранските власти спазват условията на споразумението. Президентът на САЩ Доналд Тръмп въпреки критиките реши да извади Вашингтон от споразумението и да възстанови санкциите срещу Иран на два етапа - на 6 август и на 4 ноември. ЕС, Русия и Китай продължават ангажимента си по сделката.", "date": "2018.07.31", "title": "Тръмп готов на среща с Рохани без предусловия"}
{"url": "http://clubz.bg/71260-londonskoto_siti_plashi_es_hilqdi_investicionni_fondove_shte_sa_v_risk", "text": "Великобритания предупреди Брюксел, че хиляди европейски инвестиционни фондове ще бъдат заплашени, ако ЕС откаже да приеме исканията за всеобхватна търговска сделка с лондонското Сити след \"Брекзит\", пише в. \"Таймс\". Служители започнаха да представят рисковете за Европейския съюз, ако следва твърдолинейния подход към Ситито, насърчаван от французите. Британската стратегия има за цел да изтъкне каква вреда може да бъде причинена, ако Великобритания не постигне специално споразумение за Ситито. Главният преговарящ на ЕС за \"Брекзит\" Мишел Барние твърдо се противопоставяше на подобна сделка, но през миналата седмица подходът му, изглежда, се смекчи, отбелязва изданието. Това е поредното от множество предупреждения за въздействието на \"твърдия\" \"Брекзит\". Британският министър на международната търговия Лиъм Фокс намекна, че европейските лидери може да понесат удар от избирателите, ако Великобритания напусне ЕС без сделка, което би причинило големи неприятности на страни, сред които Холандия, Ирландия и Белгия, изтъква \"Таймс\". Пекин и Лондон ще преговарят за свободна търговия след “Брекзит” Британските преговарящи са казали на своите колеги в Брюксел, че около 7000 европейски инвестиционни фонда, които разчитат на британски клиенти за своите пари и печалби, ще бъдат засегнати от регулации, ако ЕС не промени позицията си за Ситито след \"Брекзит\", посочва в. \"Гардиън\". Великобритания е направила през миналата седмица презентация пред преговарящите от Европейската комисия, в която е заявила, че ако Брюксел не позволи на всички британски сектори на Ситито да продължат да работят след \"Брекзит\" по начина, по който работят сега, поне първоначално, може да бъдат въведени пречки за европейските финансови интереси в Обединеното кралство. Барние смекчи съпротивата си срещу плана на британската министър-председателка Тереза Мей за \"Брекзит\" по отношение на Ситито, след като британските преговарящи признаха, че Брюксел би имал върховен контрол над достъпа на финансовите услуги на Лондон до европейските пазари, пише в. \"Файненшъл таймс\". Бъдещето на Лондон като световен финансов център е свързано със способността му да служи като вход за международните банки към Европа. Британските преговарящи първоначално се надяваха, че ще могат да осигурят специално споразумение с Брюксел за запазване на достъпа, въпреки че Великобритания започна да създава свой регулаторен режим. Лондон се запасява с храни заради липса на сделка за \"Брекзит\" Барние отхвърли новите предложения на Мей, по които беше постигнато съгласие в нейното правителство този месец, защото смяташе, че тя предлага независим арбитър да решава дали британските регулации са достатъчно близки до тези на ЕС, за да се запази пазарният достъп, отнемайки на ЕС неговата \"самостоятелност за вземане на решения\". Но през миналата седмица британските преговарящи са казали на неговия екип, че предложената от министър-председателката арбитражна система няма да важи за финансовите услуги, отбелязва изданието. Британски служители настояват, че новите обяснения, дадени на Барние, не са промяна на първоначалния план, одобрен от правителството на Мей в началото на юли, и казват, че Брюксел погрешно е изтълкувал две различни части от плана на министър-председателката. Но признанието също така подчертава, че Великобритания се стреми към \"по-ортодоксални\" отношения с ЕС, отколкото някои в Ситито и Банк ъв Ингланд подкрепяха. Моделът на Мей предвижда Лондон да бъде третиран от Брюксел като Ню Йорк, Сингапур и други финансови центрове на \"трета страна\", което трябва да потвърди, че конкурентните регулаторни системи са \"равностойни\" на правилата на ЕС, коментира \"Файненшъл таймс\". Лондон се запасява с храни заради липса на сделка за \"Брекзит\"", "date": "2018.07.31", "title": "Лондонското Сити плаши ЕС: Хиляди инвестиционни фондове ще са в риск"}
{"url": "http://clubz.bg/71265-opoziciqta_v_zimbabve_obqvi_izborna_pobeda", "text": "Лидерът на опозицията в Зимбабве Нелсън Чамиса обяви днес категорична победа на вчерашните парламентарни избори, предадоха Франс прес и Ройтерс, цитирани от БТА. Това бяха първите избори след падането от власт миналата година на Робърт Мугабе, който управлява 37 години. Нелсън Чамиса написа в профила си в Туитър, че воденото от него Движение за демократични промени - Цвангираи е получило информация за много добър изборен резултат от над 10 000 избирателни секции. Чамиса заяви още, че партията му очаква централната избирателна комисия да обяви официалните резултати и е готова да състави правителство. Радост за чернокожите - Зимбабве връща фермите на белите Няколко граждански асоциации, провеждащи паралелно преброяване на гласовете, заявиха обаче, че все още е рано да се говори за ясен победител. Основен съперник на Чамиса и на парламентарните, и на проведените заедно с тях президентски избори е настоящият държавен глава и лидер на Африкански национален съюз на Зимбабве - Патриотичен фронт Емерсън Мнангагва. Мнангагва бе сочен за фаворит в надпреварата за президентския пост, но скорошните проучвания показаха, че резултатите на двамата главни претенденти ще бъдат близки. Ако нито един от кандидатите за президент не събере повече от половината гласове, на 8 септември ще има втори тур, отбелязва Ройтерс.  ", "date": "2018.07.31", "title": "Опозицията в Зимбабве обяви изборна победа"}
{"url": "http://clubz.bg/71266-pochivnite_stancii_na_vlastta_izlishni_i_breme_za_danykoplatcite", "text": "Поддържането на почивните станции на държавните институции е икономически неизгодно, те не се поддържат добре, неефективни са, а и не са задължени да водят счетоводство, за да се види какви са им амортизациите. Това стана ясно от коментар на Зорница Славова от Института по пазарна икономика (ИПИ) по БНР. Валери Симеонов: Спираме алкохолния туризъм в Слънчев бряг Публикуван наскоро доклад на Световната банка показа, че държавата е най-големият неефективен хотелиер. Оперативният дефицит, който генерират общо 115 обекта с представителни и социални функции, почивни станции и обекти за обучение са близо 22 млн. лева за 2016 г. Общите загуби от почивните станции са по-малки и възлизат на около 6 милиона лева. Сградният фонд не се поддържат добре и се нуждае от ремонт, а управителите нямат стимул да поддържат качествена услуга, тъй като парите отиват в държавата: \"Едва една трета от тези станции събират мнения и препоръки от посетителите си. Те имат малък трансфер (субсидия от от държавния бюджет - бел.р.) за поддръжка, който не достига за нищо и те нямат стимул да подобряват качеството\". Българският туризъм се готви за скок Славова заяви, че в България няма база данни за това колко почивни станции се поддържат от държавата. Обектите с най-големи оперативни загуби се управляват от Министерството на вътрешните работи и от Министерски съвет. Два от тях генерират най-големи загуби - Академията на МВР и резиденция \"Бояна\".  Почивната станция - стълб на социализма 1. Обектите с представителни функции и обектите за обучения системно генерират загуби, тъй като предоставят услуги безплатно или на цени доста под разходите, необходими за предоставяне на услугите. Средната загуба за бюджета от оперирането на почивните станции е значително по-ниска от тази на обектите за обучение или тези с представителни функции. Много услуги не се заплащат от ползвателите или от съответните министерства, а разходите за предоставянето им се отчитат като оперативни разходи. Тази практика се следва във всички посетени обекти и не представлява добра практика. (Освен това повечето семинари, обучения и други събития се организират от министерства и агенции в частни хотели. Например МВР особено предпочитат \"РИУ Правец\" за тази цел. Бел.р.)  2. Маркетингът и рекламата на ведомствените почивни станции е много ограничен и опростен като форма. Много от обектите се рекламират единствено във ведомствени циркуляри, имейли/бюлетини до служителите, бележки по таблата за бюлетини или \"от уста на уста\". 3. Обектите, които се рекламират с по-прогресивни методи, отчитат по-малки загуби. Имотите, които не се рекламират чрез уебсайт, атрактивна, цветна брошура или други средства, генерират средно двойно по-големи загуби в сравнение с рекламираните и популяризираните обекти. 4. Цените за настаняване са изключително ниски и далеч по-ниски от разходите по експлоатацията на почивните станции. Най-ниските отчетени цени за нощувка са в почивна база на Министерството на регионалното развитие и благоустройството (МРРБ) - 5 лева на човек на вечер, и базите на МВР, където средните цени на нощувка са 7.5 лв. на човек. На противоположния край на спектъра е резиденция \"Евксиноград\", която е най-скъпият държавен имот включен в прегледа. Настаняване в двойна стая в Резиденцията струва 180 лв. на вечер, като тази цена важи както за служителите, така и за външните й посетители. 5. Цените не се увеличават периодично и се определят на база нагласите за финансовата достъпност на социалната услуга за служителите, а не спрямо пазарните цени. Всички почивни бази работят в рамките на разходните лимити, обикновено наричани \"бюджети\", в които се натрупват всички разходи, свързани с базата (т.е. оперативни разходи, както и разходи за поддръжка). Ценообразуването следва специфичните съображения относно бюджетните разходи на първостепенния разпоредител с бюджет. 6. Заетостта на базите варира значително като най-успешните работят при пълен капацитет, а други работят на 40% от капацитета си. Резервациите обикновено се правят чрез система за разпределяне на карти за почивка, която е създадена с цел обслужване на служителите. Българският туризъм се готви за скок Почивната станция - стълб на социализма", "date": "2018.07.31", "title": "Почивните станции на властта - излишни и бреме за данъкоплатците"}
{"url": "http://clubz.bg/71254-siriq_veche_priznava_za_ubiti_zatvornici", "text": "Режимът в Сирия тихомълком е започнал да дава информация за някои от десетките хиляди хора, изчезнали в неговите затвори, пише в. „Дейли телеграф“. Това е първото негласно признание, че много от тях са загинали в местата за задържане. Засега са издадени 400 смъртни акта. Като причина за смъртта в тях са записани преди всичко инфаркти и инсулти. Близките обаче смятат, че затворниците най-вероятно са били изтезавани до смърт или са били обесени без съд и присъда. Нито едно тяло не е върнато на семейството на умрелия, нито пък на роднините е казано къде могат да го открият. 13 000 обесени в сирийски затвор (ВИДЕО) Хиба Дабас се пита защо правителството е решило чак сега, след толкова години, да издава смъртни актове. Експерти смятат, че решението показва увереността на правителството на Башар Асад, чиито сили през последните месеци успяха да си върнат стратегически важни територии около Дамаск и на юг. Въпросът за политзатворниците оставаше главен препъникамък на преговорите за Сирия както в Женева, така и в Астана. Опозицията превърна въпроса в едно от ключовите си искания, но режимът в Сирия постоянно го отхвърля. Доста се говори, че сирийското правителство и съюзникът му Русия смятат да махнат проблема със затворниците от дневния ред на преговорите, смятат от „Амнести интернешънъл“. Дамаск и Москва не искат да бъдат допуснати независими инспектори в местата за задържане, тъй като предвид ужасните условия там това ще причини много главоболия на режима. Същевременно стъпките на сирийските власти може да са опит за намиране на политическо решение на кризата, смятат някои анализатори. Възможно е този ход да е продиктуван от Москва, която вече доста е изморена от войната в арабската република и иска нейното прекратяване. А и режимът на Башар Асад след военните си успехи би искал да получи политическа легитимация.", "date": "2018.07.31", "title": "Сирия вече признава за убити затворници"}
{"url": "http://clubz.bg/71263-sakskoburggotski_bravo_za_tol_sistemata_i_za_aec_belene_sled_desetiletiq", "text": "Бившият премиер Симеон Сакскобургготски поздрави министър Николай Нанков за това, че е успял да задвижи въвеждането на тол системата. Това съобщиха от неговия пресофис. Сакскобургготски, който е и последният български цар, изтъква, че още през 2003 г. е искал да въведе тази система, когато се работеше по изграждането на магистрала \"Тракия\" от португалски компании. Тогава обаче имало остра обществена реакция, а самият той, по думите му, е бил обвиняван в \"какви ли не далавери\". В поздравленията си към Нанков Симеон вмъква и темата за АЕЦ \"Белене\" - проект, който също бе размразен от неговото правителство. Според него обаче популизмът е надделял и затова централата не е била довършена, а сега отново се говори за нея. Сакскобургготски смята, че от всичко това държавата има сериозни пропуснати ползи заради загубеното време. Пътната агенция с нов орган заради тол системата Ето изявлението на Сакскобургготски:", "date": "2018.07.31", "title": "Сакскобургготски: Браво за тол системата и за АЕЦ \"Белене\". След десетилетия"}
{"url": "http://clubz.bg/71240-planyt_za_blizkiq_iztok_nikoj_ne_vijda_kakvo_se_predlaga_na_drugite", "text": "Саудитска Арабия уверява арабските си съюзници, че няма да подкрепи никакъв план за мир в Близкия изток, който не урежда статута на Ерусалим и правото на завръщане на палестинските бежанци. Целта е да се успокоят опасенията, че кралството може да подкрепи възможно споразумение под егидата на САЩ, което да доближи Рияд до позицията на Израел по основни въпроси. Личните гаранции на крал Салман към палестинския президент Махмуд Абас и публичната защита, която той правеше през последните месеци на дългогодишни арабски позиции, допринесоха да се разсее усещането, че при неговия влиятелен млад син и престолонаследник принц Мохамед саудитската позиция се променя, казаха дипломати и анализатори. В Близкия изток САЩ го играеха пожарникар. Сега са подпалвач Поради това беше изникнал въпросът дали Саудитска Арабия - люлката на исляма и мястото, където се намират най-големите му светини - ще може да набере арабска подкрепа за нов импулс за слагане на край на израелско-палестинския спор с идеята така да се сплотят редиците и по отношение на общия враг Иран. През декември палестински представители заявиха пред Ройтерс, че принц Мохамед е упражнил натиск върху Абас да подкрепи американския план - въпреки опасенията, че в него се предлага на палестинците ограничено самоуправление в отделни части от окупирания Западен бряг без право на завръщане за бежанците, разселени в резултат на израелско-арабските войни от 1948 и 1967 г. Един такъв план ще се различава от така наречената Арабска инициатива за мир, изработена от Саудитска Арабия през 2002 г. В нея арабските държави предлагаха на Израел нормални отношения в замяна на споразумение с палестинците за създаване на тяхна държава и пълно изтегляне на израелските войски от превзетите през 1967 г. територии. Саудитските власти отрекоха да има каквито и да било различия между крал Салман, който открито подкрепи тази инициатива, и принц Мохамед, който разклати дългогодишни политически позиции по много въпроси и беше заявил пред едно американско списание през април, че израелците имат право да живеят мирно на своята земя - рядко срещано изявление от арабски лидер. Пред Ройтерс палестинският посланик в Рияд Басем Ага каза, че на неотдавнашните си срещи с Абас крал Салман е изразил подкрепа за палестинците с думите:  Терорът в Близкия изток може да се засили По думите му това, че крал Салман е кръстил тазгодишното издание на лидерския форум на Арабската лига \"Среща на върха за Ерусалим\" и е обявил помощ в размер на 200 милиона долара за палестинците, са все послания, че въпросите за Ерусалим и бежанците отново са на масата. Саудитските власти не отговориха на запитванията за коментар във връзка със сегашния статус на дипломатическите усилия. Дипломати в региона казват, че сегашната визия на Вашингтон, изложена при обиколка на високопоставени представители на Белия дом миналия месец, не включва арабския Източен Ерусалим като столица на палестинска държава, право на завръщане на бежанците, нито замразяване на строежа на еврейски селища върху земи, за които претендират палестинците. Вече повече от 18 месеца след като беше натоварен със задачата да постигне мир, високопоставеният съветник на президента Доналд Тръмп и негов зет Джаред Къшнър не е представил никакви конкретни детайли за стратегията на САЩ. Добре осведомен за визитата на Къшнър в кралството дипломат в Рияд заяви, че крал Салман и принц Мохамед са присъствали на обща среща с него: \"Говорил е принц Мохамед, докато кралят е стоял на по-заден план\".  Независимият анализатор Нийл Партрик каза, че изглежда поради важността на Ерусалим за мюсюлманите крал Салман е дръпнал юздите на \"политически безразсъдния подход\" на принц Мохамед. Къшнър и другият американски преговарящ, Джейсън Грийнблат, не са представили какъвто и да било всеобхватен план, а по-скоро отделни елементи, с което според един дипломат са били \"преминати твърде много граници\". Вместо това те са се сърдеточили сериозно върху идеята за създаване на икономическа зона, която да обхваща египетския Синайски полуостров и съседната ивица Газа, която евентуално да премине под контрола на Кайро - нещо, което арабски дипломати определиха като неприемливо. Западни медии прогнозират нова война в Близкия изток В Катар Къшнър поискал от емира шейх Тамим да упражни натиск върху ислямистката групировка Хамас да отстъпи контрола над Газа в замяна на помощ за развитие, казаха дипломатите. Добре осведомен за срещата дипломат заяви, че като чул това, шейх Тамим само кимнал мълчаливо. Не било ясно дали това е означавало съгласие и дали на Катар е било предложено нещо в замяна. През юни Къшнър, който е 37-годишен строителен предприемач без кой знае какъв опит в международната дипломация и политическите преговори, посети Йордания, Саудитска Арабия, Катар, Египет и Израел. Той не се срещна с Абас, който, след като американското посолство беше преместено в Ерусалим, отказа да се срещне с екипа на Тръмп. В интервю в края на обиколката си Къшнър заяви, че Вашингтон ще представи скоро плана си за мир в Близкия изток и че ще работи по него със или без Абас. Но все още няма нищо, което да говори за някакъв значим напредък в посока слагане на край на десетилетния конфликт, \"крайното споразумение\", както се изрази Тръмп.  Миналата седмица представител на Белия дом заяви пред репортери, че пратениците на Тръмп работят по най-подробния досега набор от предложения за дългоочакваната инициатива за мир. Според правителството във Вашингтон тя ще включва сериозен икономически план, макар към момента да няма оповестена дата за нейното представяне.  Терорът в Близкия изток може да се засили Западни медии прогнозират нова война в Близкия изток", "date": "2018.07.31", "title": "Планът за Близкия изток: никой не вижда какво се предлага на другите"}
{"url": "http://clubz.bg/71242-hun_sen_bivshiqt_cherven_khmer_kojto_upravlqva_kambodja", "text": "Той се вижда като патриарх на една династия, която възнамерява да укрепи още повече благодарение на победата си на парламентарните избори миналата неделя, пише Франс прес в негов портрет, публикуван днес. Камбоджанският лидер, който редовно прави разтърсващи изявления, обеща \"ад\" на опонентите си и ги подкани \"да си подготвят ковчезите\" в случай на протести, заявявайки, че иска да остане на власт \"и през идните два мандата\". Хун Сен стана премиер през 1985 г., само на 32-годишна възраст. Засега той успява да се адаптира към променливите политически ветрове, разтърсващи кралството от Студената война. За да остане на власт, през последните месеци Хун Сен не се поколеба да затегне още повече контрола си върху страната, принуждавайки я да мълчи - от печата до опозицията. Негови приближени от години контролират големи части от икономиката, а другите са в ръцете на на могъщия съсед Китай. Хун Сен, който обича да говори за себе си в трето лице, освен това е създал истинска династия: тримата му синове заемат ключови постове в управляващата партия и армията и участват редом с него в предизборната кампания. Роден на 5 август 1952 г. в селско семейство в Централна Камбоджа, той така и не завършва училище. На 12 години се премества в Пномпен, докато войната във Виетнам е в разгара си. Четири години по-късно проявява интерес към политическия активизъм и, когато през 1970 г. Камбоджа затъва в гражданска война, е записан като войник в това, което ще се превърне в армията на Червените кхмери, която по-късно става отговорна за геноцид, отнел живота на близо два милиона души. Хун Сен твърди, че се е противопоставил на режима през 1975 г. - годината, през която Червените кхмери превземат Пномпен. Той обаче остава свързан с ултрамаоисткото движение, губейки едното си око в сражение, в което участва в техните редици, и достига поста заместник-областен командир. През 1976 г. се жени за медицинската сестра Бун Рани. Година по-късно, опасявайки се да не стане жертва на следващата чистка, самият той бяга към Виетнам. Хун Сен се връща в Камбоджа през 1978 г., става част от наложеното от Ханой правителство, изкачва се бързо в ешелоните на властта и след това изоставя комунистическите догми на виетнамските си поддръжници, за да прегърне пазарната икономика. През 1993 г. неговата партия губи първите избори в страната, организирани от ООН. Този политик обаче успява да се задържи на власт, като е назначен за втори премиер редом с принца Нородом Ранарид, лидер на роялистите, които печелят изборите. През 1997 г. той слага брутално край на споделянето на властта и отстранява Ранарид. Оттогава не е губил избори. Хун Сен \"показва забележителна способност да открива и използва слабостите на политическите си противници\", подчертава Себастиан Странджо, експерт по Камбоджа. Ръководител на могъща формация, Камбоджанската народна партия, която успя да разпростре влиянието си до най-отдалечените райони на страната, в края на митингите си той редовно раздава пари на бременни работнички, като ги кара да го наричат \"чичо\". БТА", "date": "2018.07.31", "title": "Хун Сен, бившият червен кхмер, който управлява Камбоджа"}
{"url": "http://clubz.bg/71277-bmw_investira_%E2%82%AC1_miliard_v_ungariq", "text": "Германският производител на автомобили от висок клас Bayerische Motoren Werke AG (BMW) планира инвестиция от близо 1 млрд. евро в изграждането на ново предприятие в Унгария, за да разшири своята производствена мрежа в Европа, предаде агенция Ройтерс. То ще бъде изградено в Дебрецен, Източна Унгария. BMW и Airbus бягат от Великобритания след Брекзит Проектът ще допринесе за икономическия растеж на Унгария и ще укрепи позицията й като център за производство на премиум автомобили в региона. Освен това ще увеличи капацитета на компанията на европейския пазар, където BMW продава 45% от колите си. Новият завод ще има капацитет да произвежда до 150 000 броя автомобили годишно и ще разкрие над 1000 нови работни места, посочиха от компанията. BMW строи завод в руския анклав Калининград Производството на автомобили съставлява около една трета от износа на Унгария, а с новата инвестиция на BMW това може да се повиши до 40% или дори повече, казва Петер Вировац, анализатор в ING в Будапеща. Електромобили с пробег 700 км? След няколко години, обещават BMW По думите му, откриването на предприятието частично ще компенсира очакваното забавяне на икономическия растеж през 2019 и 2020 г., когато средствата от Европейския съюз приключат. Освен това осигурява сериозен приток на чуждестранни инвестиции в по-слабо развития източен регион на централноевропейската страна. Но Вировац отбелязва, че проектът ще засили и зависимостта на Унгария от автомобилната индустрия и в случай на световен икономически спад - и по-голямата й уязвимост. Унгария забрани \"чуждо население\" Унгария, като повечето централноевропейски икономики, страда от сериозен недостиг на работна ръка заради масовата емиграция на запад в търсене на по-високи заплати, констатира Ройтерс. BMW строи завод в руския анклав Калининград Електромобили с пробег 700 км? След няколко години, обещават BMW Унгария забрани \"чуждо население\"", "date": "2018.07.31", "title": "BMW инвестира €1 милиард в Унгария"}
{"url": "http://clubz.bg/71268-kakvo_se_krie_zad_metwo", "text": "След #MeToo идва и нова мода - #MeTwo. Кой и защо го използва? През последните дни хаштагът, вдъхновен от изказване на германския футболист от турски произход Месут Йозил, се използва от хиляди мигранти в Германия, които споделят преживявания, свързани с всекидневни прояви на расизъм. Йозил наскоро се отказа да играе за германския национален отбор заради расистки прояви и заяви, че има две сърца - немско и турско. Оттам идва и новият #MeTwo, съобщава Асошиейтед прес. Досега са публикувани повече от 60 000 туита за предполагаеми случаи на дискриминация. Например потребител споделя как компанията му се опитала да посети нощен клуб в Кьолн. Всички останали били допуснати, но на чернокож член на компанията било обяснено, че няма повече място. Дъщеря на германец и тайландка пък разказва как учителките й пишели в бележника й немския език не като роден, а като чужд, въпреки че тя им обяснявала, че е родена и израснала в Германия. Месут Йозил напусна отбора на Германия заради \"расизъм и неуважение\" Новият хаштаг, който е аналог на #MeToo, движението срещу сексуалния тормоз в САЩ, бе измислен от журналиста Али Джан след отказа на Месут Йозил да играе за германския национален отбор по футбол. Йозил, който е син на турски имигранти, напусна националния тим на Германия по-рано този месец, привеждайки като мотив расизма, на който се натъква в страната заради турските си корени. 29-годишният днес Йозил бе основен играч на националния отбор на Германия, станал световен шампион през 2014 г., и бе избран пет пъти от запалянковците за най-добър футболист на \"маншафта\" от 2011 г. насам. Той бе остро критикуван в Германия заради   през май. Йозил и друг германски национал от турски произход - Илкай Гюндоган, който също се снима с Ердоган, бяха освиркани от германските фенове по време на контролните мачове преди Световното първенство в Русия през юни. Ердоган е отговорен за сериозни нарушения на човешките права в Турция, особено по време на извънредното положение след провалилия се опит за преврат в страната. За Катрин Деньов и още 100 французойки #MeToo е „лов на вещици“ За Катрин Деньов и още 100 французойки #MeToo е „лов на вещици“", "date": "2018.07.31", "title": "Какво се крие зад #MeTwo?"}
{"url": "http://clubz.bg/71255-severna_koreq_stroi_novi_raketi_smqta_amerikanskoto_razuznavane", "text": "Американските разузнавателни агенции смятат, че Северна Корея строи нови ракети, както показват неотдавнашни сателитни снимки на завод, където е била произведена първата ракета, способна да достигне източния бряг на Съединените щати, съобщава в. \"Вашингтон пост\", цитиран от Франс прес. Това бе съобщено дни след като държавният секретар Майк Помпейо призна на изслушване в Конгреса, че Пхенян продължава да произвежда ядрени материали, шест седмици след историческата среща на Доналд Тръмп и Ким Чен-ун. Според вестника изображенията, получени неотдавна в Националната агенция за геокосмическо разузнаване, показват, че е в ход работа по създаване поне на една междуконтинентална ракета \"Хвасон 15\" в завода Санумдон. Никакви отстъпки повече пред Северна Корея Ракетата е с обсег 13 000 км и може да достигне източния бряг на САЩ. На снимка, направена на 7 юли, се вижда ремарке с ярко червено покривало, паркирано близо до зона за товарене. Според вестника то прилича на превозните средства, използвани от Северна Корея за транспортиране на междуконтинентални ракети. Американски експерти са на мнение, че няма изненада в тези снимки, тъй като Ким Чен-ун не е дал никакво обещание по този въпрос на срещата с президента на САЩ, добавя \"Вашингтон пост\". ", "date": "2018.07.31", "title": "Северна Корея строи нови ракети, смята американското разузнаване"}
{"url": "http://clubz.bg/71256-ekolog_simeonov_v_hora_na_jyltite_medii_za_pirin", "text": "Тричленният състав на ВАС, който отмени решението на кабинета за изменение в плана за управление на Национален парк \"Пирин\", просто спази закона. А с реакцията си вицепремиерът Валери Симеонов влезе в хора на жълтите медии, които веднага атакуваха съдебното решение. Това каза в сутрешния блок на бТВ екологът Андрей Ковачев в коментар за казуса със строителството на Пирин. Както Клуб Z писа,  решението на Министерския съвет, взето на последното му правителствено заседание през 2017 г., в навечерието на новогодишните празници. То бе мотивирано със строителството на втори кабинков лифт в Банско, но на практика отвори вратата за по-мащабни дейности в националния парк. Съдът отмени спорното решение на кабинета за парк \"Пирин\" Изменението на плана за управление бе прието без екологична оценка и докато в ход е приемането на чисто нов план. Даваше и спорно разрешение за извършване на водохващания, каквито по закон могат да се правят в парка само за питейни нужди. Но и според еколозите, и според този състав на ВАС, има съмнения, че така разписани текстовете ще дадат зелена светлина за водохващания за нуждите на захранването на бъдещи ски писти с изкуствен сняг. Измененията в плана се случиха след натиск от министъра на околната среда и водите Нено Димов и от самия Симеонов.  Кой как прочете решението на ЮНЕСКО за Пирин Симеонов атакува съдийския състав на ВАС - не бил изнен от резултата при такъв съдийски състав. И даде заявка, че правителството ще обжалва решението. Кой как прочете решението на ЮНЕСКО за Пирин", "date": "2018.07.31", "title": "Еколог: Симеонов в хора на жълтите медии за Пирин"}
