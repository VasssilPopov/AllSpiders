{"url": "http://clubz.bg/76384-lozan_panov_ne_kaza_na_vss_koj_ot_naj_visokite_etaji_raztvarq_chadyr", "text": "Пpeдceдaтeлят нa BKC Лoзaн Πaнoв oтĸaзa днec дa ce „oтчитa“ пpeд члeнoвe нa BCC зa peчтa cи, пpoизнeceнa нa 16 нoeмвpи пpeд мeждyнapoднa cъдийcĸa ĸoнфepeнция на МЕДЕЛ зa въpxoвeнcтвoтo нa пpaвoтo. Πaнoв нaпycнa зaceдaниeтo нa cъдeбния cъвeт и „изcлyшвaнeтo мy“ ce пpoвaли, пише \"Де факто\" Peчтa, дaлa пoвoд зa cъбитиятa, впeчaтли c  Πo тoзи пoвoд Гeopги Чoлaĸoв, Бoян Maгдaлинчeв, Бopянa Димитpoвa, Бoян Hoвaнcĸи, Bepoниĸa Имoвa, Дaниeлa Mapчeвa, Kpacимиp Шeĸepджиeв, Дpaгoмиp Koяджиĸoв, Cтeфaн Гpoздeв и Ceвдaлин Maвpoв – вcичĸи oт cъдийcĸaтa ĸoлeгия, ca мy oтпpaвили пиcмeни въпpocи. A в днeвния peд днec имaшe тoчĸa, фopмyлиpaнa тaĸa: „Πpeдлoжeниe oт члeнoвe нa Bиcшия cъдeбeн cъвeт, cъдъpжaщo въпpocи ĸъм Πpeдceдaтeля нa Bъpxoвния ĸacaциoнeн cъд“. He ca ce вĸлючили caмo Цвeтинĸa Πaшĸyнoвa, Aтaнacĸa Дишeвa и Oлгa Kepeлcĸa oт cъдийcĸaтa ĸoлeгия. Cтъпĸaтa ce ĸoмeнтиpaшe oт нaблюдaтeли ĸaтo oпипвaнe нa пoчвaтa зa импийчмънт нa пpeдceдaтeля нa BKC. Oщe пoвeчe, чe cъбитиятa oĸoлo Πaнoв ce cгъcтявaт, cлeд peшeниeтo нa Coфийcĸия paйoнeн cъд, чe ĸaтo нe e дyблиpaл имoтнaтa cи дeĸлapaция тoй e нapyшил peдa нa дъpжaвнo yпpaвлeниe. A KΠKOHΠИ гo пpoвepявa зa „ĸopyпциoннo пoвeдeниe“ нa бaзaтa нa peвизиoнeн aĸт нa HAΠ, чe пpeдceдaтeлят нa BKC нe e дeĸлapиpaл дължими дaнъци, ĸoитo ca били дeĸлapиpaни и плaтeни oт нeгoви близĸи. Днec oт Cъюзa нa cъдиитe зaщитиxa Πaнoв. Πpeди дa нaпycнe зaceдaниeтo нa BCC, Лoзaн Πaнoв oбяви: \"Cлeд нaпycĸaнeтo нa г-н Πaнoв cъм пpинyдeн дa зaĸpия зaceдaниeтo\", oбяви пpeдceдaтeлят нa BAC Гeopги Чoлaĸoв. Бopянa Димитpoвa  нacoтя в пpoтoĸoлa дa ce зaпишe, чe „тoвa нe e дъpжaнe нa cмeтĸa, a зaдaвaнe нa въпpocи, нищo пoвeчe“. Bepoниĸa Имoвa зaяви: „Tyĸ e мяcтoтo дa ce oбcъждa вcичĸo, вмecтo дa ce гoвopи пpeд мeдиитe и дa ce aнгaжиpa oбщecтвeнoтo внимaниe c нeзaвиcимocттa нa cъдeбнaтa cиcтeмa. Bъпpocът зa нeзaвиcимocттa ce oбcъждa тyĸ“. A Чoлaĸoв изчeтe въпpocитe. B дeĸлapaция нa УC нa Cъюзa нa cъдиитe, изпpaтeнa пo-paнo днec, cъcлoвнaтa opгaнизaция зaявявa, чe щe ceзиpa зa cтaвaщoтo мeждyнapoднaтa мaгиcтpaтcĸa opгaнизaция MEДEЛ и Eвpoпeйcĸaтa мpeжa нa cъдeбнитe cъвeти. И oщe:", "date": "2018.11.27", "title": "Лозан Панов не каза на ВСС кой от най-високите етажи разтваря чадър"}
{"url": "http://clubz.bg/76386-potvyrdeno_evrokomisarqt_timermans_redovno_se_sreshta_sys_soros", "text": "Срещата вчера между еврокомисаря Франс Тимерманс и милиардера филантроп Джордж Сорос е част от редовните срещи помежду им. Това съобщи днес в Брюксел зам.-говорителката на Еврокомисията Наташа Берто. Срещите между двамата са посветени на европейски и глобални въпроси, допълни тя, без да огласява подробности. Така Берто отговори на въпрос на италиански журналист. Както вчера, така и днес той попита дали Сорос финансира по някакъв начин, пряко или непряко, Тимерманс като политик. И се мотивира с факта, че . Финансира ли Сорос кампанията на еврокомисаря Тимерманс? Журналистът се заинтересува също дали на тази среща е обсъждан италианският проектобюджет, заради който Еврокомисията може да започне дисциплинарна процедура срещу Рим. Той изтъкна, че темата трябва да е интересна за еврокомисаря по институционални причини, а за милиардера - заради финансовите пазари. Берто заяви, че не може нито да потвърди, нито да отрече дали е говорено за италианския бюджет. Колкото до финансирането, тя отговори, че не знае. Друг журналист попита защо Сорос се среща редовно с Тимерманс и защо от 500 милиона жители на ЕС той си има нещо като ниша в това отношение. Трети журналист изтъкна, че Тимерманс и първи зам.-председател на Еврокомисията и като такъв няма специфичен ресор, без значение, че отговаря за върховенството на закона. Наташа Берто отвърна, че няма какво да каже повече. Франс Тимерманс е кандидатът на социалистите да оглави Еврокомисията На молба на Клуб Z за коментар на твърденията, че Сорос финансира кампанята на Тимерманс, от Партията на европейските социалисти (ПЕС) казаха, че   Холандският еврокомисар е кандидат на социалистите за бъдещ председател на Еврокомисията на изборите за Европарламент през май 2019 г. Франс Тимерманс е кандидатът на социалистите да оглави Еврокомисията", "date": "2018.11.27", "title": "Потвърдено - еврокомисарят Тимерманс редовно се среща със Сорос"}
{"url": "http://clubz.bg/76389-rekord_bylgariq_s_ryst_312_na_novite_rabotni_mesta_za_18_godini", "text": "Износът от ЕС за останалите държави по света е по-важен от всякога. Той осигурява над 36 милиона работни места в цяла Европа. Това се казва в ново  , публикувано днес от Еврокомисията. Те изтъкват все по-голямото значение на експорта за възможностите за работа в Европа и извън нея. Споменатите 36 милиона работни места в ЕС са две трети повече от броя им през 2000 г., като 14 милиона от тях са заети от жени. Същевременно износът на ЕС към останалата част от света генерира 2,3 милиарда евро добавена стойност в Съюза. Юнкер обеща 1,4 милиона нови работни места в ЕС до 2020 г. Заплащането на тези работни места е средно 12  на сто по-високо от това в останалите стопански отрасли. Благодарение на износа се разкриват и осигуряват работни места в целия ЕС, като броят им нараства. Най-голям ръст от 2000 г. насам е отбелязан в  . Следват Словакия (213%), Португалия (172%), Литва (153%), Ирландия (147%), Естония (147%) и Латвия (138). Когато дейността на износителите от ЕС в дадена държава членка е успешна, са налице ползи и за работниците от други държави членки, изтъкват от Еврокомисията. Дружествата, които предоставят продукти и услуги по цялата верига на доставките, също реализират печалби, когато крайният им клиент продава крайния продукт в чужбина.", "date": "2018.11.27", "title": "Рекорд: България с ръст 312% на новите работни места за 18 години"}
{"url": "http://clubz.bg/76382-snqg_i_stud_do_minus_12_gradusa_chaka_arsenal_v_ukrajna_snimki", "text": "Мачът \"Ворскла\" (Полтава) - \"Арсенал\" (Лондон) от Лига Европа ще се играе в четвъртък, обяви УЕФА, по повод слухове, че може да бъде отложен или преместен. Първата причина бе политическият конфликт между Украйна и Русия. Втората - студът в страната.  Има вероятност двубоят да се играе при минус 12 градуса по Целзий на заледен терен, което е притеснило английския тим. УЕФА обаче не се трогна и от това и постанови в официално изявление, че двубоят ще се играе по програма от 19:55 ч и то не другаде, а в Полтава.  Британското външно министерство алармира феновете на \"Арсенал\", които ще пътуват (пътят е около 14 часа от Лондон) да се съобразят със сложната обстановка в Украйна и да се въздържат от провокации. Утеха за \"артилеристите\" е, че си осигуриха участие във фазата на елиминациите, така треньорът Унай Емери може да си позволи да остави в Лондон някои от звездите, за да не рискува контузии. На тима му предстоят два много тежки мача - срещу \"Тотнъм\" и \"Манчестър Юнайтед\". ", "date": "2018.11.27", "title": "Сняг и студ до минус 12 градуса чака \"Арсенал\" в Украйна (СНИМКИ)"}
{"url": "http://clubz.bg/76387-finalyt_rivyr_boka_na_8_ili_9_dekemvri_i_vyn_ot_arjentina", "text": "Финалният реванш за \"Копа Либертадорес\" между \"Ривър Плейт\" и \"Бока Хуниорс\" ще се играе на 8 или 9 декември извън Аржентина, обяви президентът на южноафриканската конфедерация КОНМЕБОЛ Алехандро Домингес след среща с президентите на двата гранда в Асунсион. Дестинацията на решителния сблъсък, известен като Суперкласико, ще бъде оповестена   Възможни варианти са Асунсион (Парагвай), Маями в САЩ, Катар, ОАЕ, Бразилия... Генуа също предложи услугите си, тъй като италианци са сред основателите на двата клуба. \"Ривър Плейт\" и \"Бока Хуниорс\" няма да играят и днес (СНИМКИ) Първата среща на стадиона на \"Бока\" завърши 2:2. Реваншът на арената на \"Ривър Плейт\" трябваше да е миналата събота, но първо бе преместен с 24 часа, а след това отложен за неопределен период. Причината е, че автобусът на \"генуезците\" бе изпотрошен с камъни на път към стадион \"Монументал\", а инцидентът причини наранявания и шок за футболисти на \"Бока\". Мачът \"Ривър\" - \"Бока\" отложен с ден заради безредици и ранени играчи (СНИМКИ) Домингес счита, че няма условия реваншът да се играе в Буенос Айрес и въобще в Аржентина, най-малкото пък на 60-хилядния стадион на \"Ривър\". Така от съображения за сигурност съдбата на титлата ще се реши извън пределите на страната. Има обаче вариант втори мач изобщо да няма, а \"Бока Хуниорс\" да спечели отличието по служебен път. Това ще стане факт, ако дисциплинарната комисия на КОНМЕБОЛ извади \"Ривър\" от турнира. Има вероятност това да стане факт, макар и малка. За първи път в 105-годишното съперничеството между \"генуезците\" и \"милионерите\" те са на финал в най-големия турнир на Латинска Америка. \"Ривър Плейт\" взе предимство в първия финал срещу \"Бока\" (СНИМКИ) Преди днешната среща в централата на КОНМЕБОЛ в Асунсион босът на \"Бока\" Даниел Анхелиси и собственикът на \"бяло-червените\" Родолфо Д'Онофрио се прегърнаха и демонстрираха приятелски отношения, независимо от жалбата на \"Хуниорс\" срещу вечния съперник. Мафиотско отмъщение стои зад проваления финал в Буенос Айрес Не е ясно дали на реванша ще могат да присъстват привърженици на гостите. На мачовете в Аржентина това е забранено, но сега финалът (ако се играе) ще е на чужда територия. Ясно е, че \"Ривър Плейт\" ще се противопостави на това. Според в. \"Ла Насион\" решението на КОНМЕБОЛ да изкара мача от аржентинска територия е срещу желанието на президента на страната Маурисио Макри срещата да е там. Мачът \"Ривър\" - \"Бока\" отложен с ден заради безредици и ранени играчи (СНИМКИ) \"Ривър Плейт\" взе предимство в първия финал срещу \"Бока\" (СНИМКИ) Мафиотско отмъщение стои зад проваления финал в Буенос Айрес", "date": "2018.11.27", "title": "Финалът \"Ривър\" - \"Бока\": на 8 или 9 декември и вън от Аржентина"}
{"url": "http://clubz.bg/76377-vma_poemala_funkciite_na_pravitelstvena_bolnica", "text": "ВМА ще поеме функциите на Правителствена болница, след като миналата седмица кабинетът реши да превърне „Лозенец“ в първата у нас изцяло детска клиника. Така властта вече ще се лекува във Военномедицинска академия, съобщава  . При големи международни  форуми, на които страната ни е домакин, Правителствена болница беше тази структура, която поемаше медицинското обслужване. Освен това в делегациите на първите мъже и жени в държавата задължително присъства лекар от „Лозенец“ при пътуванията им. В Правителствена болница съществуваше специална клиника, известна като Първо вътрешно, където бяха настанявани   а отделението се охраняваше от НСО. Такова звено във ВМА засега не се предвижда да съществува. Преди „Лозенец“ да стане детска болница, властта ще трябва да реши още един въпрос. В момента лечебното заведение е база на Медицинския факултет на СУ. От МЗ обмислят дали да не прехвърлят и тази отговорност на ВМА. Схема \"Болница в болницата\" източва пари. Проверяват се 40 класьора договори От стенограмата на последното заседание на кабинета става ясно, че няма да се строи ново крило към „Лозенец“ за децата, както съобщиха от ръководството на лечебното заведение, а цялата болница ще бъде преструктурирана. Ще се строят други сгради, само ако съществуващите отделения не могат да поемат всички детски звена в столицата, които ще бъдат преместени. Здравният министър Кирил Ананиев е категоричен, че новата болница трябва да е към МЗ и така да се дотира допълнително дейността ѝ. Това означава, , тъй като там ще работят само педиатри. В момента персоналът на Правителствена е в неведение, медиците са притеснени за бъдещето си, а едва вчера са получили забавените си от два месеца заплати, твърди още Скенер.нюз. Плановете за изграждането там на център за белодробни трансплантации отпадат, като почти сигурно ще бъде преместен и центърът за присаждане на черен дроб и бъбреци. Дали изградената база ще се ползва за трансплантации на деца все още не е ясно. Рестарт на \"царската\" педиатрична болница. 3.0 Според запознати новата многопрофилна детска болница няма да се казва „Лозенец“, но името тепърва ще се обмисля. Управляващите засега нямат и фаворит за поста директор, макар претенденти отсега да не липсват. Отговорите на всички въпроси ще са ясни най-късно до лятото на 2019 г., когато детската болница трябва да заработи, пише още медицинският сайт. В момента директор на Университетска болница \"Лозенец\" е проф. д-р Любомир Спасов. Той е на този пост от 20 години - от 1998 г.  ВМА се оглавява от бригаден генерал проф. д-р Венцислав Мутафчийски. Той беше назначен като и.д. на болницата през май 2017 г., а от началото на 2018 г. я оглави за постоянно.  На заседанието си миналата сряда правителството одобри промени в Закона за лечебните заведения, които предвиждат отмяна на § 5 от Преходните и заключителните разпоредби на закона - съгласно който болница \"Лозенец\" е лечебно заведение към Министерския съвет по смисъла на чл. 5, ал. 1 от закона и е второстепенен разпоредител с бюджет по бюджета на МС. Болница \"Лозенец\" е единственото лечебно заведение по чл. 5, ал. 1, по отношение на което статутът е определен на законово ниво. Отмяната на параграфа ще създаде възможност за правителството да вземе решение по отношение на статута на болницата, превръщайки я в първото многопрофилно лечебно заведение за болнична помощ, осигуряващо комплексно лечение на деца, се казваше в съобщение от МС. \"Ръководството на Университетска болница „Лозенец“ приветства решението на българското правителството за разширяване на профила на болницата с изграждането на допълнително лечебно заведение за болнична помощ, осигуряващо комплексно лечение на деца. Убедени сме, че това ще допълни широкия спектър от високопрофесионални здравни услуги, предлагани в болницата, както и ще даде възможност на студентите да обогатят знанията си по още една изключително важна за страната специалност – педиатрията. Сигурни сме, че идеята на премиера Бойко Борисов ще намери добро професионално развитие и тя несъмнено ще повиши авторитета на болница „Лозенец“ като едно от най-професионалните лечебни заведения в България\", се казваше в официално изявление на Университетска болница \"Лозенец\". Преди седмица беше съобщено за среща на министъра на здравеопазването Кирил Ананиев с инициативен комитет за създавеното на детска болница. Ананиев приветствал тази идея. Двигател на предложението е Българската педиатрична асоциация.  Идеята е всички специалисти за лечението на деца да бъдат обединени на едно място. В подкрепа на строителството на такова лечебно заведение преди дни се изказа и сестрата на премиера Бойко Борисов - д-р Красимира Иванова, която пък е шеф на неонатологията в най-голямата общинска болница в столицата \"Света София\". Тя е заявявала подкрепата си за нея през последните години. Близо 300 000 деца годишно се приемат за болнично лечение по данни на НЗОК. На срещата на Инициативния комитет за изграждане на Национална детска болница с министъра на здравеопазването е станало ясно, че създаването ѝ не търпи отлагане. Проф. Пилософ закратко бе и шеф на Фонда за лечение на деца в чужбина, а управлението му се запомни с поредица от скандали.  В болницата трябва да има  . Освен това да има възможност за обучение на кадри, както на студенти, така и на специализанти в най-различни направления.  През 2004 г., по време на кабинета НДСВ-ДПС, ръководен от Симеон Сакскобургготски, идеята се съживи. Обявената преди 13 години стойност на проекта беше 100 милиона лева. Проектът за строеж на болницата с австрийски заем беше сочен за отявлен лобизъм на италианеца Пиерпаоло Черани и предизвика скандал и обвинения в корупция от страна на опозицията - и отдясно, и отляво. Черани бе приближен на италианския престолонаследник Виктор Емануил, братовчед на Сакскобургготски. Сред обвиненията, повдигнати преди години срещу Виктор Емануил в Италия, бе \"ходатайстване с цел получаване на държавни поръчки в сектора на здравеопазването и телекомуникациите в Република България\". Поръчката в здравеопазването беше именно провалилият се проект за педиатрична болница в София. Малко по-късно бившият депутат от ДСБ Стойчо Кацаров заяви, че е вбесяващ \"цинизмът, защото под маската на грижа за деца, беше изготвена една класическа корупционна схема\". Макар кабинетът \"Сакскобургготски\" да се опита на два пъти да прокара проекта през Народното събрание, вкарвайки го в списъка на гарантираните от бюджета разходи, единственият резултат беше скандал и създаване на анкетна комисия, която заключи, че заемът е неизгоден и документите за сделката бяха предадени на прокуратурата. Тогавашният финансов министър Милен Велчев и здравният Славчо Богоев са нарушили конституцията и закона за международните договори, сключвайки споразумение за кредит с банка \"Аустрия Кредитанщалт” и договор за строеж с “Вамед Инженеринг”, без съгласието на парламента, беше заключението на парламентарната комисия. Рестарт на \"царската\" педиатрична болница. 3.0", "date": "2018.11.27", "title": "ВМА поемала функциите на Правителствена болница"}
{"url": "http://clubz.bg/76381-predizvikatelno_poslanie_ili_prostashko_plyushtene", "text": "Банкет с „плюскане“ в Балната зала на Националната галерия, филиал Двореца – това светилище на българската култура… Ето такъв клип завладя социалните мрежи през уикенда! Или поне така го разчетоха повечето потребители. И като заваляха едни обвинения и контраобвинения – та цяла неделя. Включиха се и сутрешните телевизионни блокове  . Но всяка история си има и предистория. През януари 2009 г., по повод началото на чешкото председателство на Съвета на ЕС, скулпторът Давид Черни изложи в сградата на Съвета на Европа в Брюксел своята инсталация „Ентропа“. Други страни бяха представени и по по-неприятни начини. Но българските медии подскочиха най-високо от възмущение, че сме били така   – и то пред чужденци в сърцето на Европа. Малко по-късно, по политическо настояване, българската секция от инсталацията е покрита с черен плат. Какъв културен скандал! През лятото на 2016 г., докато цял свят се възхищаваше на инсталацията „Плаващите кейове“ на Кристо, у нас група „специалисти“   започнаха да недоумяват  , като е само  . Друг заяви, че щом Кристо отказва да говори български, значи не е българин. Едва ли има по-голям грях от този… освен да твърдиш, че си художник, но вместо да рисуваш картини като Светлин Русев или да ваеш скулптури като Вежди Рашидов, само да опаковаш разни неща и да ходиш да плюскаш по галериите. И да живееш в чужбина. За ориентация на любознателния читател, който още не си е съставил мнение  , публикуваме две противоположни изказвания в медиите от вчера и днес. Първото е на медийния експерт и водещ на „Необичайните заподозрени“ доц. Георги Лозанов, заявено пред Антон Хекимян в „Тази сутрин“ по Би Ти Ви. Второто изказване е пред ПИК и е на доскорошния и най-дълго заемал поста министър на културата, понастоящем – председател на парламентарната Комисия по културата и медиите, сам популярен творец, а също така и пионер в областта на скандалните банкети още от 1996 г. На въпрос как е приел голите тела от шунка и пир по време на коледен пост ли е това, Георги Лозанов отговаря: Хекимян попита дали не е трябвало да бъде избрано друго място за пърформанса. Изказването на Вежди Рашидов пред ПИК е по-кратко, но за сметка на това далеч по-колоритно. И пита  Ако се чудите коя е художничката, Рашидов знае всичко за нея, включително и какъв е произходът ѝ: Сто години след Дюшан, у нас все още не е ясно дали в изкуството писоарът е просто писоар, пурата е само пура, Кристо – опаковчик, пърформансът на Ода Жон – просташко плющене или предизвикателно послание, а жената – месо.", "date": "2018.11.27", "title": "Предизвикателно послание или просташко плющене?"}
{"url": "http://clubz.bg/76379-sled_dogan_i_shefyt_na_konservatorite_s_otlichie_ot_bibliotekarskiq", "text": "Въпреки т.нар.   от евродепутата Ангел Джамбазки обектите на предупредителното му писмо до групата на европейските консерватори и реформисти (ЕКР) Николай Бареков и Волен Сидеров днес се разхождат в Брюксел. Лидерът на \"Атака\" и бившият тв водещ провеждат активно срещи с представители на ЕКР. Но кулминацията на събитието се очаква тази вечер, когато Бареков ще връчи на лидера на Алианса на европейските консерватори и реформисти (АКРЕ)   отличие от името на Университета по библиотекознание и информационни технологии (УНИБИТ), по-познат като Библиотекарския. Всичко това разбираме от прессъобщение от офиса на партията на Бареков \"Презареди България\".  С отличие от вуза, познат също така като близък до властта и службите, в т.ч. Държавна сигурност, преди две години бе награден и почетният председател на ДПС Ахмед Доган. Разликата е, че Доган получи почетния знак за лидерство  , а президентът на АКРЕ - почетен знак  . Защо Бареков е упълномощеното лице да раздава призове - от прессъобщението не става ясно. Какво написа Джамбазки за Бареков и Сидеров (ДОКУМЕНТ) Посочва се само, че отличието се дава на Захрадил  Срещите на Сидеров и Бареков са любопитни от гледна точка на писмото, което Джамбазки изпрати до ЕКР и в което съобщава на групата си, че е обект на чести атаки от страна на колегата си евродепутат консерватор. Джамбазки написа, че политиките на \"Атака\" се разминават с тези на ЕКР и предупреди, че всеки, който се срещне с двойката Сидеров - Бареков, дори само да се снима с тях, може да компрометира не само себе си, но и цялата група и Алианс. Както е известно, бившият тв водещ и лидерът на \"Атака\" се обединиха с идеята националистите да станат част от Алианса, като по сметките на Бареков консервативно обединение в България може да вкара в следващия Европарламент трима-четирима депутати. \"Едни малко по-помъдрели момчета\" стават консерватори. Начело със Сидеров От прессъобщението става ясно, че днес двамата са провели срещи с европейски депутати и лидери на европейски партии. Сред които съпредседателят на групата на ЕКР Решард Легутко и генералният секретар Франк Барет. Засега в \"големия консервативен алианс\" влиза само \"Атака\". Партньорите на Сидеров в \"Обединени патриоти\" - Красимир Каракачанов (ВМРО) и Валери Симеонов (НФСБ), нямат никакво намерение да се обвързват с Бареков. Влизат Сидеров, Бареков и президентският съветник Цеков... По време на срещите лидерът на \"Атака\" е развил идеята си за излъчване на четири евродепутатски мандата, а лидерът на \"Презареди България“ - за коалиция между ЕКР и ЕНП в рамките на бъдещия Европейския парламент.  Очакват се вълнуващи снимки от срещите, както и от церемонията по награждаването на Захрадил. Засега има само една - на Сидеров и Бареков. \"Едни малко по-помъдрели момчета\" стават консерватори. Начело със Сидеров Влизат Сидеров, Бареков и президентският съветник Цеков...", "date": "2018.11.27", "title": "След Доган и шефът на консерваторите с отличие от Библиотекарския"}
{"url": "http://clubz.bg/76371-40_000_lv_obezshtetenie_za_lekar_zaradi_%E2%80%9Ebebeto_ot_frizera%E2%80%9C", "text": "Лекарят от Горна Оряховица Михаил Милатович  обезщетение за неимуществени вреди, причинени му от скандалния случай от 2010 г., когато той и негови колеги бяха набедени за убийци на новородено. Това съобщава   като припомня, че случаят стана известен като „бебето от фризера“ и с това, че тогавашният вътрешен министър Цветан Цветанов чете от парламентарната трибуна материали от специални разузнавателни средства. Запалки, уши и червеи... От решението на Софийския апелативен съд (САС) става ясно, че прокуратурата е осъдена единствено заради непремерените изказвания на определени прокурори. Споменават се и имената на тогавашните заместник-окръжни прокурори на Велико Търново  , които са давали информация по случая. Съставът на САС с председател и докладчик Нели Куцкова посочва, че Милатович не е бил привличан като обвиняем по досъдебното производство, което през 2013 г. беше прекратено поради липса на престъпление. Затова и съдът не е съгласен, че прокуратурата дължи обезщетение за незаконно обвинение по Закона за отговорността на държавата и общините за вреди (ЗОДОВ), както беше приел на първа инстанция Софийският градски съд. Според САС обаче правилната квалификация е по чл. 49 от Закона за задълженията и договорите ( ). В решението на съда се казва, че арестът на Милатович е извършен от МВР и няма данни да е бил нареден от прокуратурата, но той е претърпял вреди от публичното му огласяване. Разследването срещу лекарите   започна, след като на 28 ноември 2010 г. 17-годишна жена от Лясковец абортира в 22-рата гестационна седмица. Лекарите първо помислили, че плодът е мъртвороден, но след това се заблудили, че може да е жив заради епизодични движения, които по-късно деветорна експертиза определи като имитация на жизнена дейност, защото още след израждането, плодът е бил в състояние на висока мозъчна смърт. Това заблуждение у лекарите обаче доведе до изключително цинични разговори между тях, в които участва и Милатович, който беше запомнен с репликата „туй отиде при Андрей Баташов“  . Разговорите обачи били записани със СРС-та, прилагани по друго дело,  и бяха оповестени след това от прокуратурата, както и прочетени от Цветан Цветанов, който от парламентарната трибуна обяви, че „е . Доктор Милатович пък беше показно арестуван пред колегите си. Нови \"успехи\" от Пепи Еврото: Страсбург ни осъди и за Тенчо Попов Наблюдаващият тогава делото зам.-окръжен прокурор Светослав Калчев разговарял с Цветанов и поискал от министъра да бъде премахнато нивото на класификация с гриф „поверително” на информацията, събрана със СРС, пише още правният сайт. Мотивите на прокурора, които съдът цитира, са  Цветанов незабавно премахнал нивото на класификация, а от своя страна Калчев му разрешил да разгласи данните. Според съда вредата за Милатович е особено тежка, тъй като   Затова и втората инстанция е съгласна, че обезщетение от 40 000 лева е справедливо. В тази връзка са цитирани и показания на свидетели, които са разказали, че Милатович бил „проснат с белезници“ в болницата, заради лекарския жаргон в разгласените разговори дори близките му се съмнявали в неговата невинност, колеги се отнасяли грубо с него, а жени го наричали „убиец от фризера”. Според близки на Милатович, хората в Горна Оряховица дори не знаят, че делото е прекратено, а той не е виновен. И Тенчо Попов от делото \"абсолютен престъпник\" осъди България Решението на САС не е окончателно и може да бъде обжалвано пред Върховния касационен съд. Нови \"успехи\" от Пепи Еврото: Страсбург ни осъди и за Тенчо Попов И Тенчо Попов от делото \"абсолютен престъпник\" осъди България", "date": "2018.11.27", "title": "40 000 лв. обезщетение за лекар заради „бебето от фризера“"}
{"url": "http://clubz.bg/76374-kremyl_trqbva_da_razbere_che_shantajyt_shte_byde_nakazan", "text": "Около 4 часа сутринта на 25 ноември три кораба на Военноморските сили на Украйна – два бронирани артилерийски катера и влекач, се приближават към входа на Керченския проток на разстояние от 23 км от кримския бряг, т.е. без да навлизат в териториалните води, които Русия смята за свои, и предупреждават администрацията на Керченското пристанище за намерението си да влязат в Азовско море. След 10 минути се появява съобщение от диспечера на порта до малкия противолодъчен кораб „Суздалец“ за появата на група украински съдове. Съпроводени от 4 руски кораба украинските са изпратени в т.нар. зона за изчакване в района на Керченския мост. Там около 7 часа сутринта граничният кораб на Руската федерация „Дон“ неочаквано удря и пробива украинския влекач. До средата на деня в района вече патрулират руски ударни хеликоптери Ка-52 и щурмови самолети Су-25. Украйна обяви военно положение, Путин обезпокоен Украинските кораби остават в зоната за изчакване до вечерта, а след 19 часа започват да се преместват за излизане от Керченския проток. Примерно към осем и половина, след като вече са излезли от 12-милната зона, те са обстрелвани от руския граничен катер „Изумруд“ и заловени от Федералната служба за сигурност (ФСБ). Шестима (а по други данни - трима) украински моряци са ранени, корабите са закарани в Керч, а екипажите са заплашени от съд.В Украйна е обявено военно положение. Късно вечерта ФСБ съобщава, че украинските кораби „са осъществили опит за незаконни действия“ в териториалните води на Русия и не са реагирали на исканията незабавно да спрат. Как именно украинските моряци са се опитвали да извършат незаконни действия от службата не уточняват. Това е фабулата на този случай. Две неща се набиват на очи. Руските военни първи прилагат сила, откривайки огън без никакви основания. С други думи, Русия извършва срещу Украйна акт на открита и с нищо не провокирана агресия. Международното правно опраделение за агресия, формулирано от ООН, включва в себе си „нападение на въоръжените сили на една държава срещу сухопътните, морските или въздушните сили, или морските и въздушни флотове, на друга държава“. Напрежение между Русия и Украйна в Керченския проток (СНИМКИ, ВИДЕО) Няма как да се съмняваме, че нападението е извършено по пряко нареждане от Кремъл. Никой от руските официални лица няма да се осмели да поеме отговорността за действия, които ще доведат до по-нататъшно изостряне на международното положение на страната и нова серия от и без това болезнените санкции. Съответно в продължение на почти 12 часа, между първото стълкновение в 7 часа сутринта и завземането на украинските кораби в неделя вечерта, ръководството на ФСБ и командването на Военноморския флот на Русия очакваха решението на Владимир Путин. И го дочакаха. Остава въпросът: за какво му е това? Руската дипломация и пропаганда, разбира се, изложиха своя версия на случващото се. Съгласно тази версия украинското ръководство (и преди всичко президентът Петро Порошенко) са решили да провокират нов рунд от военното противопоставяне на Русия, този път в Азовско море, за да въведат военно положение в страната си и да укрепят падащия авторитет на властта, като така ще отменят или отложат за неопределено време президентските избори. А пък Русия е длъжна да защити своя суверенитет, тя просто няма друг избор. Позицията е разбираема, лошото е друго: тази версия се споделя, макар и частично, от много журналисти и политолози, наричащи се независими и дори опозиционни. Не само Путин, но и Порошенко, казват те, има нужда за пореден път да сплоти народа, нагнетявайки милитаристична истерия и външна заплаха. Порошенко, както и Путин, добавят, е бенефициент на керченската криза. Буря в чаша Азов Идеята е съмнителна. Предизборният рейтинг на Порошенко наистина е нисък. Но в същото време керченската криза едва ли ще му помогне. Гражданите на Украйна са недоволни от своя президент преди всичко за неспособността на оглавяваното от него ръководство да се справи с корупцията, да реши социалните проблеми и да установи по-справедлив ред в страната. А и Порошенко не се кани да отменя изборите. В закона за въвеждане на военното положение е записано провеждането на президентския вот на 31 март 2019 г. и ограничаване на извънредното положение до 30 дни. Кризата в Керченския проток няма връзка с интригите в Киев. Друга е работата: през пролетта на тази година Русия създаде в Азовско море военноморска групировка, заплашваща украинските пристанища Мариупол и Бердянск, като шантажира Украйна с възможна блокада. През май 2018 г.  в това море се намираха само корабите на бреговата охрана и на граничната служба на ФСБ. През есента от Каспийско море тук се преместиха шест артилерийски катера, шест или седем малки десантни кораба, два ракетни корвета „Град Свияжск“ и „Великий Устюг“, въоръжени с крилати ракети „Калибр“, с които е обстрелвана сирийската опозиция. В Москва твърдят, че задачата на това войнство е да предотврати терористични атаки срещу Керченския мост. Вярно, че досега никой не се е борил с терористи и бойни водолази с помощта на крилати ракети... Възстановено е корабоплаването през Керченския проток Всъщност целите на Кремъл са други. Първо да намали до минимум морската търговия на Украйна чрез пристанищата на Азовско море и така да нанесе удар по икономиката на югоизточните ѝ области, като дестабилизира политическата ситуация там. Руските военни и ФСБ постоянно и без никакви правни основания инспектират корабите, влизащи в тези пристанища. Второ, руската военноморска доминация в Азовско море трябва да затвори кръга около Украйна откъм югоизток, започвайки от контролираните от сепаратистите райони на Донбас, през азовския театър и до Крим. През септември руските медии доста се подиграваха с украинските военноморски сили, но в московските коридори на властта цареше друго настроение. Там разбраха, че макар да отстъпва на Русия по бойна мощ в Азовско море, Украйна няма да позволи то да бъде превърнато в „руско езеро“. И Кремъл реши да покаже на света кой е шефът на Северното Черноморие. Керченската криза показва, че милитаристичното безумие на руската върхушка прогресира. Преди два дни руските кораби обстрелваха украински съдове. А къде е гаранцията, че утре няма да стрелят по флота на държава членка на НАТО? Така както през есента на 2013 г. на никого не му хрумваше, че Москва ще анексира Крим и ще започне война в Донбас. Русия ще нахлуе в Украйна, прогнозира полският премиер Тогава какво да се прави? Да се свика заседание на Съвета за сигурност на ООН, на чието решение „другарят Небезня“  ще наложи вето? Всъщност както и в полицейските сериали, така и на здравомислещите хора е ясно, че единственото оръжие срещу изнудвачите е да им покажеш, че шантажът няма да мине и ще бъде наказан. Напрежение между Русия и Украйна в Керченския проток (СНИМКИ, ВИДЕО) Буря в чаша Азов Възстановено е корабоплаването през Керченския проток Русия ще нахлуе в Украйна, прогнозира полският премиер", "date": "2018.11.27", "title": "Кремъл трябва да разбере, че шантажът ще бъде наказан"}
{"url": "http://clubz.bg/76388-prqsno_priet_byudjetyt_na_kasata_otiva_v_konstitucionniq_syd", "text": "Прясно приетият закон за Националната здравноосигурителна каса (НЗОК) отива в Конституционния съд. Това се заканиха от левицата, тъй като според тях той е в нарушение на Закона за нормативните актове. Депутатите започнаха да разглеждат бюджета на НЗОК в 13 ч наобяд и удължиха времето си за него до 20 ч. Той е част   които се приемат преди основния бюджет за 2019 година, което ще стане утре. Средствата, които тази година отпуска държавата на НЗОК, са с 490 млн. лева повече от 2018-а. Очакваните приходи са близо 4,3 млрд. лева, което е ръст с 418,4 млн. лв. спрямо настоящата година. Толкова са и предвидените разходи - с близо половин милиард повече от 2018 г. БСП и ДПС не подкрепиха бюджета на здравната каса 2,5 млрд. лева отиват за медицински дейности (първична и специализирана извънболнична помощ, за болнична помощ, за диагностичина дейност и др.). 1,2 млрд. лева са предвидени за лекарства и медицински изделия, 167 млн. лева за дентална помощ. Както бе анонсирано, Фондът за лечение на деца ще бъде закрит. Това трябва да стане до 31 март 2019 г. Функциите му ще бъдат поети от Здравната каса. \n\tАгенцията по трансплантации пък преминава в Изпълнителна агенция „Медицински надзор\". Новите лечебни заведения, които предстои да бъдат открити след 1 януари, няма да могат да сключват договори с Касата за оказване на болнична помощ, както бе прието и за тази година. Без изненади  Проектобюджетът на Здравната каса - пак реформи \"на парче\" От левицата обаче отдавна настояват, че така предложения бюджет на НЗОК е в нарушение на процедурните правила, защото с него се изменят още 16 други закона, нямащи отношение към дейността на Касата. А лидерът на левицата Корнелия Нинова директно обяви, че партията ще изпрати закона в Конституционния съд. И изброи какви закони се променят чрез преходните и заключителните разпоредби в закона за Здравната каса.  Управляващите пък обвиниха Нинова, че единствената й цел е да влезе в централните новинарски емисии с изказването си. Другият от т.нар. малки бюджети – който по програма също трябва да бъде гласуван днес, пък предвижда от 1 юли 2019 година пенсиите да се увеличат с 5.7%. Минималният размер на пенсията за осигурителен стаж и възраст ще се повиши на 219,43 лева. За изплащане на пенсии са предвидени 9,9 млрд. лева или с над 533 млн. лева в повече в сравнение с 2018 година. Максималният осигурителен доход ще се повиши от 2600 на 3000 лева. Размерът на осигурителната вноска за фонд „Пенсии“ ще се запази. Запазва се минималният дневен размер на обезщетението за безработица от 9 лева. 380 лева остава размерът на обезщетението за отглеждане на малко дете от една до две годишна възраст. Между двете четения на бюджета депутатите решиха минималният осигурителен доход за земеделските стопани да се увеличи от 350 на 400 лева, а не както първоначално се предвиждаше на 560. Това е най-малката сума, върху която самоосигуряващите се ще плащат вноски.  Това каза здравният министър Кирил Ананиев след приемането на бюджета на НЗОК, цитиран от „Фокус“. „Ясно се регламентират контролните правомощия на институциите за последващ контрол“, заяви Кирил Ананиев. „Поставяме ясни правила и принципи на функциониране на системата, така че да подготвим плавен преход към преструктуриране на здравноосигурителния модел с цел елиминиране и преодоляване на настоящите му недостатъци“, обясни здравният министър. Проектобюджетът на Здравната каса - пак реформи \"на парче\"", "date": "2018.11.27", "title": "Прясно приет, бюджетът на Касата отива в Конституционния съд"}
{"url": "http://clubz.bg/76378-bylgarskata_pyrva_liga_e_na_41_vo_mqsto_v_sveta_po_zaplati_tablica", "text": "Малко над 90 хиляди лева, или 46 058 евро, е средната годишна заплата на футболистите в българската Първа професионална лига. Това показва последното проучване на агенцията \"Спортс интелиджънс\" за 2018 г. В статистиката са включени месечните възнаграждения на играчите от клубовете в елита,  Данните нареждат България на 41-во място в света. С малко по-високи годишни заплати са играчите в Унгария, Норвегия, Чехия, Кипър, ЮАР, Азербайджан и т.н. - все държави с по-висок стандарт от българския. След България остават страни като Сърбия, Словакия, Беларус, Финландия, Ирландия и др., отново с по-добър стандарт в повечето от тях. Очаквано Висшата лига на Англия е лидер по заплащане. В Премиърлийг средната годишна заплата възлиза на 3 379 520 млн. евро. Очаквано следват първенствата на Испания, Италия, Германия, Франция, Китай, Русия, Турция и Бразилия. Вижте обобщени данните:  ", "date": "2018.11.27", "title": "Българската Първа лига е на 41-во място в света по заплати (ТАБЛИЦА)"}
{"url": "http://clubz.bg/76372-mvnr_ogranichete_pytuvaniqta_si_v_ukrajna", "text": "Външното ни министерство излезе със специално предупреждение към българските граждани да ограничат пътуванията си в Украйна заради обявеното военно положение в страната. Украйна обяви военно положение, Путин обезпокоен По информация на българското посолство в Киев, от 09.00 часа на 28 ноември 2018 г. до 09.00 часа на 28 декември 2018 г. в Украйна е въведено военно положение. То обхваща следните области: Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска. Възможно е ограничаване правата и свободите на гражданите, а именно правото на свободно придвижване, неприкосновеността на кореспонденцията, включително телефонна и електронна, изразяване на убеждения и др. Препоръчва се на българските граждани да ограничат пътуванията си до Украйна и особено в областите, за които е обявено военно положение. Правомощията на военното командване в условията на военно положение включват: Министерството на външните работи на Република България съветва българските граждани, пребиваващи на територията на Украйна или пътуващи за страната да предприемат следните мерки: При необходимост сънародниците ни могат да се свържат с българското посолство в Киев на следните телефони:  , както и с българското Генерално консулство в Одеса на телефон  През последните дни има редица контакти между постоянните представители в Брюксел на страните членки от ЕС заради напрежението в Азовско море. Това пък съобщи днес Мая Коцианчич – говорител на върховния представител на Съюза за външната политика и сигурността Федерика Могерини. Тя бе попитана дали се обсъждат нови санкции на ЕС срещу Русия. Постоянните представители са дискутирали ситуацията и вчера, и днес. След руското нападение срещу украински кораби в Азовско море се чуха призиви за нови санкции срещу Москва. Това ще зависи донякъде и от по-нататъшните действия на двете страни в конфликта, заяви австрийската външна министърка Карин Кнайсъл. В момента страната й е ротационен председател на ЕС. Мая Коциянчич коментира и въвеждането на военно положение за един месец в 10 украински региона: Русия разшири военните си действия в Азовско и Черно море. Това коментира в предаването \"Денят с Веселин Дремджиев\" Виталий Москаленко, посланик на Украйна в България.  Той заяви, че София трябва да каже кой е виновен за инцидента край Керч и да бъдат взети мерки за засилване на отбраната в Черно море. Москаленко обясни, че въвеждането на военното положение е отбранителен акт ", "date": "2018.11.27", "title": "МВнР: Ограничете пътуванията си в Украйна"}
{"url": "http://clubz.bg/76383-karakachanov_poiska_ne_agenciq_a_ministerstvo_na_bylgarite_v_chujbina", "text": "Не трябва да се закрива Държавната агенция за българите в чужбина (ДАБЧ), заяви днес лидерът на \"Обединени патриоти\" и вицепремиер Красимир Каракачанов на брифинг в Министерския съвет. И припомни, че тогава министър е бил Божидар Димитров. Сега агенцията е част от ресора му като вицепремиер. Борисов иска да закрие агенцията за българите в чужбина Вчера министър-председателят Бойко Борисов з  Причината за това е колосалният скандал с продажба на паспорти за българско гражданство, в които е замесено ръководството на агенцията, и за който има сериозни слухове, че тръгва от чуждестранните ни партньори. Първоначално 20 души бяха арестувани и обвинени за фабрикуване на фалшиви удостоверения за български корени, а в ареста останаха шефът на агенцията - Петър Харампиев, главният секретар и сръбски гражданин - посредник. Българи в чужбина призоваха в открито писмо Борисов да закрие агенцията, като я нарекоха \"институционално ненужна\". Секретарят на агенцията за българите в чужбина с 427 000 лв. за черни дни Каракачанов отбеляза днес важността на работата на агенцията  Според него като министерство тя ще е по-полезна, защото ще може да създава собствена политика за сънародниците ни зад граница - не само новите емигранти, но и по-старите общности. Пропусна да спомене, че превръщането на агенцията в министерство означава по-голям бюджет, повече самостоятелност и по-голям риск за злоупотреби. Секретарят на агенцията за българите в чужбина с 427 000 лв. за черни дни", "date": "2018.11.27", "title": "Каракачанов поиска не агенция, а... министерство на българите в чужбина"}
{"url": "http://clubz.bg/76370-ucheni_shte_zatymnqvat_slynceto_za_da_sprat_zatoplqneto", "text": "В битката срещу промяната на климата учени от елитните университети в Харвард и Йейл предлагат необичайна идея – слънцето да се затъмни чрез използването на химикали. На тази тема германското сп.   посвещава своя публикация. Промяната на климата е едно от най-големите предизвикателства за човечеството, потенциално последиците са опустошителни. Как да се спре глобалното затопляне? По този въпрос политици отдавна дискутират, но до този момент без значим резултат. Изследване на двама учени от елитните американски университети в Харвард и Йейл предлага решение, което звучи стъписващо просто. За да се спре глобалното затопляне, слънцето трябва мъничко да се затъмни. Предмет на публикуваното в сп.   изследване   и така да се намали интензивността на слънчевите лъчи по посока на Земята. При обозначения като   метод на 20 километра височина се разпръскват сулфати. След проучване на различни технически възможности, като балони и оръдия, авторите на научното изследване се застъпват за използването на самолети като носачи на субстанцията. Всъщност нито един от сегашните типове самолети не е подходящ за разпръскване на огромните количества химически вещества. До стартирането на проекта, което според учените може да стане след 15 години, трябва да се конструира подходящ за целта самолет. Това обаче не било нито особено трудно от технологична гледна точка, нито особено скъпо, твърдят учените. Според тях всичките разходи по осъществянатето на проекта, за да може той да стартира след 15 години, възлизат на 3,5 милиарда долара. Средните оперативни разходи през първите 15 години възлизат на 2,25 милиарда долара годишно. Учените съзират най-големите трудности в това, че много държави трябва да подкрепят проекта, за да може той да бъде осъществен. Според тях има и потенциални рискове от отрицателно влияние върху времето, което би довело до слаба реколта, суша или други екстремни феномени. В заключение учените подчертават, че няма да изразяват мнение по въпроса дали създаването на подобна система би имала смисъл. Ставало въпрос само да се покаже, че технически е възможно да се реализира, при това с разумни разходи. Също и експертът по геофизика Дейвид Ейрчър от университета в Чикаго предупреждава, че подобно решение може само временно да замъгли проблемите по отношение на климата, но не и да ги реши трайно.", "date": "2018.11.27", "title": "Учени ще затъмняват Слънцето, за да спрат затоплянето"}
{"url": "http://clubz.bg/76366-korneliq_ninova_razlichni_sme_otkazahme_se_da_delim_vlastta_s_gerb", "text": "Лидерът на БСП Корнелия Нинова е твърдо убедена, че нейната партия е различна от ГЕРБ и го е доказала. В реч в Свиленград тя пламенно мотивира своето становище, като аргументите й затова са няколко. Тя припомни, че не е откликнала на поканата на ГЕРБ да стане шеф на парламента и двете партии да си поделят облагите от властта. Нинова заяви, че   с което защитила семейството, децата и Конституцията. Тя посочи, че БСП е защитила националния интерес и не е угаждала на чужд интерес по пакта за миграцията на ООН. Нинова изтъкна и факта, че в устава на БСП е записано, че всеки депутат може да бъде такъв за не повече от три мандата, а всеки лидер за не повече от два. Ето точните думи на Нинова, цитирани от пресцентъра на БСП:", "date": "2018.11.27", "title": "Корнелия Нинова: Различни сме. Отказахме се да делим властта с ГЕРБ"}
{"url": "http://clubz.bg/76368-chez_taka_i_ne_nameri_kyrticata_za_bylgarskata_sdelka", "text": "Вътрешнофирменото разследване на чешката държавна компания ЧЕЗ (CEZ) не успя да намери \"къртицата\" - вътрешния човек, издал информацията за планираната продажба на българските активи, съобщиха чешки медии, цитирани от Bloomberg. Съгласно предварителния договор, по който кандидат-купувачът \"Инерком\" е платил само 5 милиона евро, трябва да бъдат платени общо 320 милиона евро и да има разрешения от КЗК и КЕВР, за да се случи продажбата. Но \"Инерком\" така и не е платила в срока, който изтича сега през ноември.   Ако Гинка Върбакова не плати на ЧЕЗ, губи  €5 милиона Полицията разследва изтичането на информацията до българското правителство, съобщава чешката радиостанция. През февруари т.г. ЧЕЗ подписа предварителен договор за продажбата на най-голямото електроразпределително дружество в България на \"Инерком\" - еднолично дружество с капитал от 50 000 лева, създадено специално за сделката, със собственик Гинка Върбакова. Медиите и представителите на българското правителство след това са използвали информацията за продажбата, съдържаща се в конфиденциалния материал на ЧЕЗ. Стойността на сделката се оценява на 320 млн. евро. Българската страна се запита как толкова малка фирма като „Инерком“ може да финансира и управлява стратегическите енергийни операции, припомня Bloomberg. ЧЕЗ: Сделка с \"Инерком\" ще има след като платят - и се произнесат КЗК и КЕВР \"Вътрешното разследване стигна до извода, че макар да е имало изтичане на поверителна информация, няма ясно доказателство за това как се е случило това изтичане\", казва говорителят на концерна Ладислав Криз пред радиото. \"ЧЕЗ разследва всички, които са били в контакт с изтеклия материал, включително и българското правителство\", казва Криз. Според медийни публикации отпреди няколко месеца Ондрей Ланда, член на надзорния съвет на ЧЕЗ и заместник-министър на финансите, е предоставил поверителна информация за сделката на българската страна. Документът бе внесен в деловодството на българския парламент. Самият Ланда отрече. В края на февруари агенция Ройтерс съобщи, че чешкият премиер Андрей Бабиш е дал поверителни документи по сделката с ЧЕЗ на българския премиер Бойко Борисов на срещата им по-рано. \"Премиерите решиха продажбата на ЧЕЗ в България. Бабиш отрече да е изпращал документи на отсрещната страна\" - под това заглавие чешкото издание \"Лидове новини\", част от холдинга на милиардера Бабиш, публикува тогава новината в сайта си. Според нея Бойко Борисов звънял по телефона на чешкия министър -председател в оставка Андрей Бабиш заради продажбата на българския клон на ЧЕЗ и той е споделил това с журналисти в сряда. Но Бабиш отрекъл да е изпращал на българската страна поверителни документи. Според информацията на Ройтерс Борисов споделил, че е получил от Бабиш поверителни документи, според които в сделката са ангажирани руско-грузински офшорни компании, също руски и български банки. До момента българската Комисия за защита на конкуренцията на два пъти отрязва \"Инерком\" за сделката за активите на \"ЧЕЗ-България\".  \"Инерком\" настойчива в опитите си да купи бизнеса на ЧЕЗ у нас  Делото във ВАС по решението на КЗК, с което се блокира сделката, е насрочено за идната пролет. Искаме да знаем гинките ЧЕЗ: Сделка с \"Инерком\" ще има след като платят - и се произнесат КЗК и КЕВР \"Инерком\" настойчива в опитите си да купи бизнеса на ЧЕЗ у нас  Искаме да знаем гинките", "date": "2018.11.27", "title": "ЧЕЗ така и не намери \"къртицата\" за българската сделка"}
{"url": "http://clubz.bg/76365-kandidatite_za_koncesiq_na_letishte_sofiq_veche_stavat_dvama", "text": "След като и испанският летищен оператор AЕNA ще влезе в надпреварата за концесията на \"Летище София\", кандидатите за най-голямата сделка с държавен актив при третия кабинет \"Борисов\" стават двама. До момента официално намерението си да участва в тръжната процедура заяви най-големият британски летищен оператор Manchester Airports Group, който оперира летищата в Манчестър, Лондон Стенстед и Ийст Мидландс, обслужващи 58 млн. пътници годишно. МAG кандидатства в партньорство с китайския строителен гигант BCEG. MAG: Няма да правим от летище София сателит на Истанбул Поради големия интерес, проявен от големите европейски оператори, срокът за подаване на оферти е удължен до 29 януари 2019 г., съобщиха в края на миналата седмица от Министерството на транспорта, информационните технологии и съобщенията (МТИТС).  Испанският кандидат проявява интерес към бъдещо концесиониране на летища в Колумбия и няколко в Куба, става ясно от интервю на шефа на компанията Мауириси Лусена в испанска медия. \n\tДържавната испанска компания AENA обслужва 46 летища в Испания, в т.ч. и това в Барселона, и участва в мениджънта на 16 летища в Европа и САЩ, сред които и британското Luton. Според медийни публикации тя ще участва в тръжната процедура в партньорство с австралийската компания First State.   \n\tКато кандидати за софийското летище се спрягат още германският оператор Fraport, който е взел на концесия летищата във Варна и Бургас, както и френският концерн ADP. Правителството очаква да получи близо 4 млрд. евро от 35-годишната концесия на столичното летище, в която се включва и първоначалната сума, която концесионерът трябва да плати - около 600 млн. лева. Гoдишнитe възнaгpaждeния, дължими зa вcяĸa eднa гoдинa oт cpoĸa нa ĸoнцecиятa, ca минимум 15 милиoнa лeвa бeз ДДC, или 10% oт oбщия paзмep нa oбщитe пpиxoди oт дeйнocтите. Концесионерът ще бъде задължен да построи трети терминал на летище София, да инвестира минимум 600 млн. евро в инфраструктурата на аеропорта, както и да гарантира плащания към държавата от 550 млн. лева при поемане на управлението на летището.", "date": "2018.11.27", "title": "Кандидатите за концесия на \"Летище София\" вече стават двама"}
{"url": "http://clubz.bg/76367-radev_i_duda_rusiq_da_osvobodi_ukrainskite_morqci_i_da_vyrne_plenenite_korabi", "text": "Българският и полският президенти Румен Радев и Анджей Дуда са обсъдили с тревога ескалацията на напрежение между Русия и Украйна. Украйна обяви военно положение, Путин обезпокоен Буря в чаша Азов Затова призоваха и двамата президенти. Дуда е в България на официално посещение. Изразената от Радев позиция за случващото се в Украйна е първата официална реакция към момента на българска институция за ситуацията в Азовско море. Полският президент беше по-краен от домакина си, като направо определи Русия като \"агресор\". Полша не е съгласна с това и ще се включи във всички международни инициативи в това отношение, каза Дуда. МВнР: Ограничете пътуванията си в Украйна На въпрос от полски журналист той потвърди, че ако има нови санкции за Русия, Полша ще участва и ще ги подкрепи. Въпросът включваше и питане дали продължава разделението между позициите на домакина и госта по отношение на санкциите към Москва, но Радев се въздържа от отговор и не стана ясна неговата позиция към момента. По време на гостуването си във Варшава българският държавен глава беше цитиран да изразява съмнения относно санкциите. В съобщението си за срещата в Полша от октомври 2017 г. ТАСС отиде още по-далече, като обяви, че Радев поискал санкциите да бъдат отменени. Радев: Санкциите срещу Русия са в ущърб на икономическото развитие \"Брекзит е лоша новина за ЕС. Трябва да уважаваме суверенния избор на гражданите на Великобритания. Но там работят много българи и още повече поляци. От особена важност за нас е правата на европейските граждани да се запазят\", коментира българският държавен глава. „Защото техният основен проблем е, че остават нечути и непредставени. ЕС трябва така да се реформира, че да има бързи решения. Механизмът за вземане на решения в момента е бавен и тромав и това отдръпва гражданите от европейските институции“, добави той. Според Анджей Дуда \"Брекзит не унищожава ЕС\". Но е много важно да си зададем въпроса защо британците са гласували по този начин, това бил важният въпрос, подчерта полският президент. \"По-лошо от Брекзит е да се приеме Европейски съюз на две скорости\", каза още Дуда. Двамата президенти си размениха комплименти като се похвалиха с добро сътрудничество в различни области. Полша чества тази година 100 години от обявяването на независимостта си, България - 140 години от освобождението си, отбеляза полският президент, че 2018 г. е важна и за \"Полша и поляците, но и за България и българите\". Радев припочни, че България е една от първите, които осъществява дипломатически отношения с Варшава през 1918 г., още преди да е призната в международен план. Много важни са и всички теми от европейския дневен ред, които разисквахме с президента Дуда. Инициативата „Три морета“ (Балтийско, Черно и Адриатическо ) е много важна за насърчаване на сътрудничеството между нас и работим за това проектите по нея да придобиват по-голяма реализация, защото те са важи за повишаването на сигурността и просперитета на региона“, заяви българският президент. Радев посочи, че България и Полша споделят сходни позиции и по отношение на общата кохезионна и селскостопанска политика от ЕС. \"Държавата, която се пребори с корупцията, постига финансова децентрализация на общините, свой икономически модел и е сред водещите държави в ЕС по икономическо развитие\", изброи Радев постиженията на Полша. За проблемите на Варшава с ЕС  По-късно днес Дуда бе приет и от министър-председателя Бойко Борисов  Буря в чаша Азов МВнР: Ограничете пътуванията си в Украйна Радев: Санкциите срещу Русия са в ущърб на икономическото развитие", "date": "2018.11.27", "title": "Радев и Дуда: Русия да освободи украинските моряци и да върне пленените кораби"}
{"url": "http://clubz.bg/76375-chudo_demokratichnata_obshtnost_se_obedini", "text": "За пръв път от много време насам всички големи партии от т. нар. автентична десница/демократичната общност се обединиха. Това стана с приемането на  . Под декларацията са се подписали   по-малки формации. В нея се посочва, че правителството трябва да спази закона, съдебното решение и волята на българските граждани. Формациите настояват да се предвидят пари в бюджета за въвеждането на такова гласуване и се противопоставят на законопроекта на управляващите за промени в Изборния кодекс, който отменя електронното гласуване и ограничава машинното. Ето какво се казва в текста на декларацията:", "date": "2018.11.27", "title": "Чудо! Демократичната общност се обедини"}
{"url": "http://clubz.bg/76364-syd_na_es_othvyrli_iskaneto_na_grupa_britanci_za_otmqna_na_%E2%80%9Ebrekzit%E2%80%9C", "text": "на 13 британски граждани за отмяна на решението за започването на преговорите за „Брекзит“, не е допустимо. Това  базираният в Люксембург Общ съд на Европейския съюз – съставна част от Съда на Европейския съюз (СЕС). Той постановява също така, че обжалваното решение не поражда последици за правното положение на британските граждани, подали жалбата. Европейските лидери подкрепиха сделката за \"Брекзит\" Жалбоподателите са британски граждани, живеещи в страни от ЕС, но извън Обединеното кралство. Те изтъкват, че са били лишени от правото им да гласуват на референдума през юни 2016 г. поради пребиваването им в чужбина. Те смятат, че обжалваното решение има преки последици за правата, предоставени им от Договорите на ЕС. Според тях то представлява акт, с който Съветът на ЕС е приел нотифицирането на намерението на Обединеното кралство за оттегляне от Европейския съюз. Ищците посочват също, че решението няма за цел да запази качеството им на граждани на Съюза и че процесът на „Брекзит“ е нищожен поради липсата на конституционно разрешение. Групата британски граждани подчертават, че подадената през юли 2017 г. пред Общия съд жалба е единственото ефективно средство за защита преди неизбежната загуба на качеството им на граждани на Съюза, която ще настъпи на 29 март 2019 г. Съветът на ЕС обаче иска Общият съд да постанови, че жалбата не е допустима и че в такъв случай делото не може да бъде разгледано. Аргументите са, че обжалваното решение не може да бъде атакувано от физическо или юридическо лице и че жалбоподателите нямат нито правен интерес, нито правна легитимация да го обжалват. Според Съвета решението не поражда никакви последици за правното положение на жалбоподателите. То представлява само подготвителен акт и последица от нотифицирането от Обединеното кралство на намерението му за оттегляне. Следователно правата на жалбоподателите биха могли да бъдат засегнати едва след приключването на процедурата по член 50 Договора на Европейския съюз (ДЕС). Общият съд изтъква, че  . Решението не изменя правното положение на британските граждани, живеещи в друга държава членка, независимо дали става въпрос за положението им към датата на обжалваното решение или след датата на оттеглянето. Тереза Мей: Съдът на ЕС няма да решава споровете ни с Брюксел след \"Брекзит\" Така според Общия съд жалбоподателите погрешно изтъкват, че са пряко засегнати, що се отнася по-специално до качеството им на граждани на Съюза, правото им да гласуват на европейски парламентарни и местни избори, правото им на зачитане на личния и семеен живот, правото им на свободно движение, пребиваване и работа, правото им на собственост и правото им на социални помощи. Макар да е вярно, че правното положение на жалбоподателите, по-специално качеството им на граждани на ЕС, може да бъде засегнато при „Брекзит“, споразумение за напускане на Съюза може да бъде или да не бъде сключено. От обжалваното решение не произтичат нито това евентуално засягане на правата им, което не може да бъде преценено към настоящия момент, нито съдържанието или обхватът му. Освен това Общият съд уточнява, че обжалваното решение нито включва, нито утвърждава, нито приема нотифицирането на намерението за оттегляне от 29 март 2017 г. По тази причина жалбоподателите нямат основание да поддържат, че решението е осъществило излизането на Великобритания от ЕС. Колкото до запазването на качеството на жалбоподателите на граждани на ЕС, решението е само подготвителен акт, който не може да предопредели съдържанието на евентуалното окончателно споразумение, по-специално относно приложното поле на евентуалните разпоредби във връзка със запазването на статута и правата на британските граждани в Съюза в 27 държави членки. Още повече, обжалваното решение няма за цел да уреди тези права в случай, че не бъде постигнато споразумение Разводът с Брюксел е подписан, сега \"Брекзит\" влиза в парламента Следователно жалбоподателите не могат да претендират, че обжалваното решение не внася никаква сигурност относно правата на британските граждани, пребиваващи в чужбина. Относно претендираната липса на безспорно конституционно разрешение, основано на гласа на всички британски граждани, Общият съд изтъква, че тези доводи целят да оспорят законосъобразността на обжалваното решение. Според Съда съд обаче тези доводи не поставят под въпрос липсата на преки правни последици на решението върху правното положение на жалбоподателите и произтичащата от това допустимост на жалбата. За доводите, основани на липсата на друго ефективно средство за правна защита пред съд на Съюза, Общият съд отбелязва, че обхватът на обжалваното решение не включва евентуалната загуба на качеството на гражданин на ЕС. Причината е, че по отношение на жалбоподателите то има стойността на подготвителен акт. Същевременно съдебният контрол за спазването на правния ред на ЕС се осигурява не само от Съда и Общия съд на Европейския съюз, но и от юрисдикциите на държавите членки. Актът, с който Великобритания нотифицира Съвета за намерението си да излезе от ЕС, и фактът, че някои британски граждани не са могли да гласуват, би могъл да бъде обжалван пред юрисдикция на Обединеното кралство. Не са основателни и доводите, че жалбата пред Общия съд е единственото средство за гарантиране на правото на ищците на ефективна съдебна защита в случай на съдебен спор относно евентуалното споразумение за „Брекзит“, тъй като Лондон може да счете, че не е обвързан от решение на съда на Съюза. Допустимостта на жалбата не зависи от това, а от условието, че обжалваното решение трябва да поражда пряко последици за правното положение на жалбоподателите. Тереза Мей: Съдът на ЕС няма да решава споровете ни с Брюксел след \"Брекзит\" Разводът с Брюксел е подписан, сега \"Брекзит\" влиза в парламента", "date": "2018.11.27", "title": "Съд на ЕС отхвърли искането на група британци за отмяна на „Брекзит“"}
{"url": "http://clubz.bg/76363-edna_treta_ot_bylgarite_v_it_sektora_v_chujbina_iskat_da_se_vyrnat", "text": "Близо 31 на сто от българите, които живеят и работят в чужбина в софтуерната индустрия, биха се върнали, други 21 на сто се колебаят. Това показва анкета на Българската асоциация на софтуерните компании (БАСКОМ) сред 4300 българи в над 70 държави на всички континенти. Една трета от анкетираните посочват, че основната им мотивация да се върнат е възможността за професионално развитие. Други причини са свързани със стандарта на живот и това да са близо до семейството и приятелите. Евростат: България е №1 в ЕС по брой на жените, които работят в IT сектора Данните бяха представени на пресконференция от ръководството на Асоциацията. От организацията обявиха, че ще инициират кампания \"ЗАвръщането\", за да бъдат привлечени тези хора в софтуерната индустрия, където има недостиг от кадри. \"Близо два милиона са българите в чужбина и те трябва да чуят, че вече в България могат да имат кариера такава, каквато биха имали където и да било по света\", обяви председателят на УС на Асоциацията Доброслав Димитров, цитиран от БТА. През последните пет години българската софтуерна индустрия се развива с бързи темпове, като през 2017 г. е отчетен растеж на приходите на бранша от почти 20 на сто, а оперативните приходи са на стойност 2,54 млрд.лева, което е двойно увеличение спрямо 2012 г. Това показват данни от Барометъра на състоянието на софтурната индустрия, който Асоциацията изготвя всяка година. Само в IT-сектора сме европейци по заплати Всяка втора софтуерна компания планира ръст от 25 - 50 на сто на наетите през следващата година, но прогнозата за цялата индустрия е само 10 на сто ръст на наетите поради липсата на достатъчно кадри. \"Нетната месечна заплата в сектора е около 2700 лева. Истината е, че българският стандарт спрямо Германия и Англия сме го постигнали. Човек от индустрията в България е равен или е по-добре от човек, който работи в IT индустрията в Германия\", коментира председателят на УС на Асоциацията Доброслав Димитров. Любомир Стойчев - един от автор на изследването, коментира повишаването на максималните осигурителни прагове и отражението им върху прогнозите за сектора за 2019 и 2020 година. Софтуерният сектор е около една пета от цялата IT индустрия, но за последните седем години e най-бързо развиващата се част от нея и вече заема дял от над 20 на сто. Фирмите от софтуерната индустрията за 2017 г. са платили 70,6 млн. евро в осигурителните фондове на държавата. Стойчев направи уговорката, че са изследвани фирми с повече от девет служители и един милион долара оборот, което означава, че под този праг остават около 2500 компании. С повишението на праговете постъпленията във фондовете ще нараснат още около 15 - 16 млн. евро, което означава, че реалното повишение на данъците за софтуерната индустрия в частта осигурителни вноски е около 20 на сто. Дори и компаниите, които работя аутсорсинг, ще бъдат макар и минимално засегнати от промяната. Според Доброслав Димитров вдигането на осигурителния праг ще \"удари\" 148 000 българи не само от IT сектора, но и от други браншове и това, по думите му, са хората, които създават огромна добавена стойност. Този данък е данък \"успех\", заяви Димитров. От тези 148 000 по груби разчети през 2019 г. 25 000 ще бъдат от тази индустрия или по-малко от един процент от работната сила в България. Същевременно 3,13 на сто от осигуровките в България идват от тези 25 000 човека, допълни Стойчев и отбеляза, че за 2011 г. те са били 1,69 на сто, което означава, че за пет - шест години тази индустрия почти е удвоила прихода си, а ако нещата се развиват в правилната посока, би следвало да се очаква след седем - осем години те да станат над 10 на сто, изтъкна Стойчев. Само в IT-сектора сме европейци по заплати", "date": "2018.11.27", "title": "Една трета от българите в ИТ сектора в чужбина искат да се върнат"}
{"url": "http://clubz.bg/76369-pari_za_lichna_pomosht_nqma_majkite_tyrsqt_lichna_otgovornost_ot_premiera", "text": "Със скандал приключи разглеждането на Закона за личната помощ, за който настояваха майките на деца с увреждания и им бе обещан от правителството, при днешното му разглеждане от социалната комисия в Народното събрание. Текстовете минаха на второ четене, което означава, че така ще бъдат предложени за гласуване и на депутатите в пленарната зала. С тях на практика още със старта на програмата за лична помощ от 1 септември 2019 година, вече няма да има средства за нея. Те ще са изхарчени през първите девет месеца на годината. След края на заседанието на комисията майките се заканиха, че подновяват протестите си и ще търсят лична отговорност от премиера Бойко Борисов. А омбудсманът Мая Манолова – че ако законът бъде приет в този му вид – ще сезира Конституционния съд. На кафе с майки. \"За\" личната помощ Цялото заседание премина в режим на репликиране, основно между Манолова, председателят на комисията Хасан Адемов, социалният министър Бисер Петков и представителите на Министерство на финансите. Сериозен сблъсък предизвика текстът, указващ, че размерът на средствата за лична помощ ще се определят ежегодно със закона за държавния бюджет. Така на практика парите за личната помощ ще бъдат рамкирани с бюджета, а не според нуждите на хората, репликира Манолова и призова текстът да отпадне. Никой не посмя да гласува против законопроекта за хората с увреждания Борисов: Каквото обещахме на майките, го изпълнихме А Манолова отвърна:  Според омбудсмана до 1 септември, когато започва програмата за личен асистент, за нея няма да останат пари. Причината е, че сега действащите програми ще са изчерпали ресурса от 71,5 млн. лв. за първите девет месеца на следващата година. Това са средствата, планирани от централния бюджет за 2019-а и са част от прокламираните от правителството 150 милиона лева повече, уж за исканията на майките. Всъщност са за всички хора с увреждания. Властта осигурява половин милиард за хората с увреждания И се обърна към Бисер Петков с директния въпрос - колко пари има за този закон. След заседанието коментира и Вера Иванова, от организацията на майките на деца с увреждания. Тя даде заявка, че майките ще потърсят \"лична отговорност\" от премиера Бойко Борисов и ако проблемът не се разреши – подновяват протестите. Никой не посмя да гласува против законопроекта за хората с увреждания Борисов: Каквото обещахме на майките, го изпълнихме Властта осигурява половин милиард за хората с увреждания", "date": "2018.11.27", "title": "Пари за лична помощ няма. Майките търсят лична отговорност от премиера"}
{"url": "http://clubz.bg/76357-da_se_dokosnesh_do_legendata", "text": "С финала за \"Купа Дейвис“, в който Хърватия победи Франция, можем да кажем, че сезонът по тенис за 2018 г. приключи. Това обаче няма да е анализ на случилото се през изминалите има-няма 11 месеца, тъй като такива се изписаха вече много. По-скоро ще ви представя личните си впечатления най-вече от последните седмици, в които имах удоволствието да гледам на живо елиминационната фаза на финалния турнир от сериите на ATP, проведен за поредна година в зала \"O2 арена\" в Лондон. Миналата година по това време цяла България ликуваше, след като Григор Димитров триумфира в същия турнир. По този начин записа историческо за родния тенис постижение, като не само грабна една от най-ценните титли в този спорт, а и се изкачи до номер 3 в световната ранглиста - немислим успех за българския тенис, които дотогава не бе регистрирал нито един наш представител при мъжете. През 2018-а обаче нещата са коренно различни. Присъствието на Димитров на финалния ATP Мастърс турнир се ограничаваше до огромни, рекламни постери в \"O2 арена\", на които Григор държи купата в ръцете си. Както и няколко видеоклипа, които организаторите пускаха преди двубоите и по време на рекламните паузи в почивките между геймовете, в които нашият тенисист промотира надпреварата в ролята си на действащ шампион и споделя мнението си за участниците в тазгодишното събитие. За съжаление това е всичко, което видях от Григор Димитров в Лондон, но да се надяваме, че през 2019-а той ще се върне там, където му е мястото, а именно - сред най-добрите 8 в света (ако не и по-напред). Нека обаче се върна малко по-назад във времето - до момента, в който се роди идеята за това пътуване. Аз съм огромен фен на Роджър Федерер. И тъй като кариерата му лека-полика достига своя резонен завършек, то сметнах, че през 2018 г. може да е един от последните шансове да го гледам на живо. Турнирите от календара на ATP, в които той играе ежегодно вече не са чак толкова много. В допълнение към това посещение на някоя от надпреварите с негово участие извън Европа (Australian Open, US Open) би било прекалено скъпо. Така в списъка останаха турнирите на Стария континент, от които Федерер е редовна част. Те обаче също не са безброй - знаете, че швейцарецът от 3 години вече не играе по клей кортовете. В крайна сметка бе най-сигурно да се заложи на един от следните турнири - \"Уимбълдън\", Хале, Базел и финалният \"Мастърс\" в Лондон. Разбира се, посещение на свещените тревни кортове в „Ол Инглънд Клъб“ звучи страхотно, но за сметка на това е и доста трудно. Имате опция да чакате на безкрайните опашки пред билетните каси, където мнозина разпъват палатки и живеят с дни само, за да се доберат до билети за турнира. Или пък да рискувате да купите билети онлайн в деня преди мача (онлайн не се пускат предварително в продажба). Остава и вариантът да участвате в томболата, която обаче не ви гарантира, че ще се доберете до желания двубой... нито до желания корт... нито дори до желания ден, в който искате да присъствате на даден мач. В общи линии могат да ви изтеглят за произволен ден и корт и изобщо да не видите това, което искате. Или по-вероятно - да не ви изтеглят изобщо, тъй като участниците в томболата са меко казано доста на брой. Все пак посещение на \"Уимбълдън\" на живо би било незабравимо изживяване за всеки фен, така че някой ден и това ще се случи. А в официалния сайт можете да прочетете повече информация за различните начини да се докопате до билети. Така задрасках \"Уимбълдън\" от списъка заради липсата на каквато и да е гаранция да изпълня целта си. Следващ в списъка бе турнирът в Хале. Надпреварата в симпатичния немски град, чиито жители наброяват горе-долу тези в Бургас, играе ролята на подгряващ за великия швейцарец по пътя му към любимия \"Уимбълдън\". Минусът на Хале бе, че се провежда в средата на юни - точно когато стартира и \"Мондиал 2018\". Базел пък на свой ред звучеше като чудесна опция. Родният град на Роджър Федерер обикновено събира доста от топ тенисистите, тъй като турнирът е от категория 500. Играчи от калибъра на Рафаел Надал и Хуан Мартин Дел Потро редовно пътуват до Швейцария през октомври, за да се борят за титлата там. За съжаление, всеобщото знание, че Федерер почти не пропуска това събитие от календара на ATP, създава голямо търсене за билети за надпреварата и талоните бяха разпродадени само за няколко часа в деня, в който бяха и пуснати в продажба. Бавната реакция от моя страна зачеркна и тази опция да видя бившия номер 1 на живо. И в списъка с вариантите остана само турнирът на 8-те най-добри в Лондон през ноември. Също доста несигурен „залог“, защото за толкова месеци всичко можеше да се случи - контузия, спад във формата, който да изкара Федерер от топ 8 и т.н. Но в крайна сметка рискувах с билети за полуфиналите и финала. Оставаше само да чакам Маестрото да се класира и да спечели поне два мача от груповата фаза. Не звучеше невъзможно, все пак говорим за може би най-великия тенисист в историята, пък бил той и на 37 годии. Частта с класирането за Лондон се осъществи без особено напрежение, след като Федерер постигна солидни класирания в повечето турнири, в които взе участие през годината. Така остана по-трудната и определено по-нервна част - да спечели поне две от срещите си в груповата фаза на финалния турнир. Заданието се усложни, след като Кей Нишикори изненадващо повали носителя на 20 титли от Шлема в първия двубой. По този начин Роджър Федерер вече нямаше право на грешка срещу Доминик Тийм и Кевин Андерсън. Или щях да съм пропътувал напразно километрите до Острова. Австриецът бе победен сравнително лесно, а преди разковничето - срещата с южноафриканеца Кевин Андерсън, се оказа, че благодарение на добро стечение на обстоятелствата в останалите мачове в групата, дори само един сет щеше да е достатъчен на швейцарската легенда за полуфинал. Федерер обаче спечели и този двубой, което ме накара да подскачам от щастие около масите в една от веригите за бързо хранене, където се оказах по време на развръзката от сблъсъка с Андерсън. Оставаше само да се надявам швейцарецът да не се подхлъзне в банята или да не заседне в асансьор преди големия ден - 17 ноември 2018 г.  Денят обаче дойде и битови злополуки преди него явно не е имало, тъй като Роджър Федерер излезе от плът и кръв срещу Александър Зверев в първия полуфинал на финалния Мастърс. Германският тенисист се бе класирал на второ място в другата група, което му отреди да се изправи срещу швейцареца, докато в другия полуфинал щяха да мерят сили Новак Джокович и Кевин Андерсън. Зала \"O2 арена\" бе изпълнена до краен предел и както навсякъде по света, за който и друг турнир се сетите, феновете на Федерер преобладаваха. Организаторите бяха измислили хитър трик, с който да мотивират реакциите на публиката, като измерваха децибелите шум, които публиката вдига. Иначе казано - след повечето по-зрелищни разигравания на екраните над корта се подаваше въпросният брояч, а когато той доближеше 90+, публиката получаваше допълнителна мотивация да изрази радостта си още по-бурно, за да прехвърли 100. Лесен трик, на който и аз се вързах. Нееднократно. Самият мач вървеше доста равностойно, а първият сет отиваше към тайбрек, но Федерер се пропука в последния възможен момент, от което Зверев се възползва и затвори частта при първата удобна възможност - 7:5 за германеца. Правеше впечатление изключителният начин, по който сервираше Саша Зверев - първият му сервис редовно минаваше 130-135 мили в час (210-217 км/ч) и шансове пред Федерер за пробив изобщо нямаше. В много ситуации Маестрото не успяваше да влезе в разиграване заради качественото подаване на съперника, а непредизвиканите грешки в играта му също не липсваха. Напрегнат сет, в който Александър Зверев заслужаваше малко повече успеха и резонно го достигна. Втората част започна добре за Роджър, който беше решен да опита обрат. Ранен пробив за него, който обаче Зверев веднага успя да върне, с което изравни и геймовете. С малки изключение обаче руснакът с германски паспорт все така изглеждаше непробиваем и този път наистина се стигна до тайбрек. Почти цялата зала крещеше за Федерер във всеки удобен момент и искаше двубоят поне да достигне до трети сет.  В средата на тайбрека обаче, при 4:3 точки за швейцареца и сервис на Зверев, се стигна до решаващ момент. Федерер върна втория сервис на опонента си и уверено влезе в разиграване, което обаче бе прекъснато по вина на едно от децата на корта, изпуснало топка по време на разиграването. Точката бе преиграна, след като Зверев забеляза инцидента и спря, а при повторно изпълнения първи сервис заби ас и изравни точките. Цялата зала започна да освирква Саша, макар и той да не бе нарушил правилата. Роджър Федерер, явно повлиян от емоциите в арената, допусна грешка при лесно воле и по този начин подари два мачбола на своя съперник. Той реализира вторият, с което затвори и мача в 2 сета - 7:5, 7:6. Публиката не прие леко отпадането на швейцарския Маестро и не спря да освирква Зверев по време на интервюто му след края на срещата, което остави лош привкус на иначе драматичния сблъсък. След края на двубия мнозина се запътиха към касите в опит да върнат или продадат билетите си за финала (което всъщност се оказа невъзможно), на който вече нямаше как да гледат Федерер отново. Поредното доказателство за притегателната сила, с която бившият номер 1 пълни кортовете навсякъде по света. Другият финалист очаквано се казваше Новак Джокович, а в неделя двамата със Саша Зверев се изправиха за втори път един срещу друг само в рамките на няколко дни. При първото им противопоставяне сърбинът убедително надделя с 2:0 сета, но на финала картинката бе друга. Настоящият номер 1 в света така и не успя да влезе в мача, непредизвиканите му грешки нямаха край. Към средата на втория сет той бе записал едва 5 печеливши удара и 25 непредизвикани грешки - статистика, която ми се запечата в ума. Зверев пък на свой ред сякаш се чувстваше непобедим след успеха си над Федерер в полуфинала. Младият талант изглежедаше непоклатим и от форхенд, и от бекхенд, а сервисите му се сипеха дори с по-голяма скорост и нерядко минаваха 140 мили в час. Пред невярващите погледи на публиката в залата финалът се оказа еднопосочен, но се разви обратно на очакванията и Джокович скоропостижно се прибра в съблекалните. Няколко неща бих отличил след края на турнира и най-сигурното от тях е, че Александър Зверев още дълги години ще печели отличия в тура. Когато влезе в добър ритъм, изглежда, че няма сила, която да го спре. С още малко работа и с ръста, с който разполага, сервисите му спокойно могат да се доближат по качество до тези на изявените „бомбардировачи“ в лицето на Джон Иснър и Милош Раонич. С тази разлика, че началният удар далеч не е единственото оръжие на Зверев - бекхендът му изглеждаше убийствено, а играта му от форхенд също се подобрява с бързи темпове. Очаквам през 2019-а да се намеси сериозно в битката за отличията от Големия шлем. Що се отнася до Джокович, сърбинът навярно ще запази превъзходството си още известно време, макар и да се видя за пореден път колко еднопластов тенисист е той. Волетата напрактика отсъстват от репертоара му, а играта от дъното на корта при него няма абсолютно никаква алтернатива. Когато е във форма, той успява да задуши играта на съперниците си и бавно и методично да ги преодолява със своите дълбоки удари. Видя се обаче, че срещу солиден съперник и при липса на концентрация този подход невинаги е успешен. Макар и да завършва годината под номер 1, сърбинът ще трябва да си направи точните изводи след края на иначе великолепния за него сезон. Роджър Федерер на свой ред все още излъчва тази грация и лекота, с която сякаш прелита по корта. Разбира се, на 37 години резултатите му не могат да се мерят с тези, които постигаше в периода 2004-2007 г., но все пак класата му личи и на тази възраст. При добър жребий може би ще има шанс да се опита да добави нов голям трофей в колекцията си и през 2019 г., но това ще зависи и от моментната форма - както неговата, така и на големите му опоненти в лицето на Джокович и Надал, а дори Зверев и Дел Потро. Заговори се, че Маестрото може да сложи край на кариерата си на следващото издание на „Лейвър къп“, което ще се проведе в Женева. Друга теория пък гласи, че швейцарецът ще остане и до олимпийските игри в Токио през 2020-а. Което и от двете да се окаже вярно (или пък някой трети вариант), за нас остава да се радваме на играта на легендарния тенисист, докато все още можем. За Рафа Надал нямам какво толкова да кажа, тъй като той не успя да вземе участие на турнира в Лондон, но да се надяваме, че през 2019-а няма да бъде преследван от контузии и ще е познатият боец по кортовете, на когото милиони се възхищават. Толкова по отношение на тениса през тази година. Да се надяваме, че следващата ще ни предостави още  положителни емоции и дано Григор Димитров отново ни даде повод за всеобща гордост. Отделно от това си преследвайте мечтите, защото времето си минава, а на много от тях срокът може би вече изтича. „Генерация Z“ – с подкрепата на „Америка за България“", "date": "2018.11.27", "title": "Да се докоснеш до легендата"}
{"url": "http://clubz.bg/76376-aleksej_trifonov_oglavi_sofijskiq_gradski_syd", "text": "Алексей Трифонов е новият председател на Софийския градски съд, това реши Висшият съдебен съвет. Трифонов беше избран с 9 гласа. След районния съд - предложиха \"любим\" прокурор и за временен шеф на градския Това е грубо погазване на двукратно изразената воля от Общото събрание на самия Софийски градски съд, което подкрепи категорично другия кандидат Евгени Георгиев. Финална права за шеф на Софийския градски съд - 56:25 гласа Днес обаче за Георгиев гласуваха само   всичките върховни съдии от квотата на съдиите. Т.е. -Трифонов бе подкрепетн от сдружената политическа квота -  Правният сайт \"Де факто\" напомня, че дoceгa пpи избopa нa pъĸoвoдитeли тaзи Cъдийcĸa ĸoлeгия e зaявявaлa, чe зaчитa cъдийcĸoтo caмoyпpaвлeниe и ce вcлyшвa в глaca нa мaгиcтpaтитe. Taзи гoдинa тaĸa бяxa избpaни пpeдceдaтeлитe нa Coфийcĸия oĸpъжeн cъд и нa Paйoнeн cъд-Дyпницa. Съдийската колегия на Висшия съдебен съвет направи втори опит за избор на председател на Софийския градски съд в рамките на тази година, припомня БНТ. Софийският градски съд остана без титулярен ръководител през октомври 2017-та, когато бившият председател Калоян Топалов изненадващо подаде оставка. Калоян Топалов: Ние сме общество аморфно, съставено от страхливци, кариеристи, конформисти На предишния тур се състезаваха Евгени Георгиев и Светлин Михайлов, но никой не събра достатъчно подкрепа. Aлeĸceй Tpифoнoв e cъдия в Coфийcĸия aпeлaтивeн cъд oт 2009 г., бил e члeн нa ЦИK oт ĸвoтaтa нa ДΠC, ĸaĸтo и зaм.-пpaвocъдeн миниcтъp в cлyжeбния ĸaбинeт „Гepджиĸoв“. След като не стана ясно дори кой го е номинирал, днec той пpизнa, чe  зa ĸaндидaтиpaнeтo мy, нo нaй-oбщo. Имe нe бe нaзoвaнo. Зaтoвa пъĸ Tpифoнoв бe ĸaтeгopичeн – в нoминиpaнeтo мy нямa нищo „зaдĸyлиcнo“, a тoй нe e и ниĸoгa нe e бил пapтийнo зaвиcим. Финална права за шеф на Софийския градски съд - 56:25 гласа Калоян Топалов: Ние сме общество аморфно, съставено от страхливци, кариеристи, конформисти", "date": "2018.11.27", "title": "Алексей Трифонов оглави Софийския градски съд"}
{"url": "http://clubz.bg/76360-nyu_jork_tajms_ruskata_ataka_e_opasna_i_arogantna_agresiq", "text": ", гласи заглавието на редакционен коментар на  за събитията в района на Керченския проток. Русия може да вика колкото иска за провокация, за политическа диверсия на украинския президент или за нещо друго, но нищо от това не променя факта, че тя няма законно основание да стреля по три украински кораба и да ги конфискува, пише вестникът.  Украйна и почти всички страни по света все още смятат Кримския полуостров и крайбрежните му води за украинска територия, а и все още е в сила договор от 2004 г. между Русия и Украйна, който определя Азовско море и Керченския проток като споделени териториални води. Сега Москва твърди, че в неделя трите украински кораба са навлезли в руски води, но това се базира на незаконната претенция към Крим, анексиран през 2014 г., отбелязва вестникът.  Още с откриването на новия мост през май т.г. руските власти установиха здрав контрол върху протока, а оттам и върху цялото Азовско море. Военни кораби спират и инспектират каргото на търговските кораби, плаващи за украинските пристанища Мариупол и Бердянск, което води до продължителни забавяния и големи щети на превозвачите и пристанищата, припомня \"Ню Йорк таймс\". Каквито и да се причините за плаването на трите кораба към Керченския проток, Украйна има право на това.  констатира изданието. Според него Русия, която здраво държи в хватката си Крим, поема риск с надеждата, че Западът няма да има куража да наложи още санкции или да отпусне военна помощ на Украйна. Но тази пряка атака срещу украинските кораби не трябва да остане ненанаказана - САЩ и съюзниците им може да засилят икономическите санкции, да забранят на свои кораби да влизат в руски пристанища в Черно и Азовско море или да увеличат военната помощ за Киев. Всички тези действия носят риск, но и да не се прави нищо също е рисковано, заключава \"Ню Йорк таймс\".  Украйна обяви военно положение, Путин обезпокоен Конфронтацията в Керченския проток е ярко напомняне за   между Русия и Украйна, сочи в анализ лондонският   През последните месеци напрежението между двете страни расте - размяна на санкции, наближаващи избори, религиозно съперничество, непроверими нарушения на човешки права и необясними \"терористични\" бомбени нападения. Но основният проблем остава непроменен - кризата заради анексията на Крим, войната в Донбас и хроничното неумение на международната общност да намери решение.  Според вестника натискът върху Русия и Украйна да прекратят конфликта идва от две главни посоки - от САЩ и от Германия. Президентът Доналд Тръмп спорно твърди, че американските и европейските санкции срещу руски физически и юридически лица от 2014 г. трябва да бъдат облекчени и това съдържа признаване на анексията на Крим. Но на практика неговото правителство, Великобритания и НАТО продължават да подпомагат Киев. Например през юли т.г. Пентагонът обяви, че отпуска 200 милиона долара военна помощ на Украйна, с което тази американска помощ достигна един милиард долара от 2014 г. насам, отбеляза Гардиън\".  Вестникът цитира консултантската компания за оценка на политически риск \"Юрейжа груп\", че сблъсъкът в Керченския проток вероятно ще доведе до нови санкции срещу Русия.  Буря в чаша Азов Полският   помества статия на бившия министър на отбраната на Полша Януш Онишкевич, според когото към Кремъл трябва да бъде пратен ясен сигнал, че при нужда Киев ще получи от Запада същата подкрепа, която е оказал на Израел през войната Йом Кипур от 1973 г. Авторът отбелязва, че след безкръвното, но незаконно заграбване на Крим и след период на интензивни боеве в Донбас с участието на руски войски, ситуацията донякъде се е стабилизирала със спорадични нарушения на примирието в Източна Украйна, регистрирани от наблюдателите от ОССЕ. Може би изглеждаше, че заради тази относителна стабилност кризата не заслужава голямо внимание, но след засилването на конфликта в Азовско море личи, че Русия няма намерение да възприема положението като устойчиво. Сега тя се опитва да извърши поредното заграбване и да обяви Азовско море за своя акватория, пише в анализа на \"Газета виборча\". Буря в чаша Азов", "date": "2018.11.27", "title": "\"Ню Йорк таймс\": Руската атака е опасна и арогантна агресия"}
{"url": "http://clubz.bg/76355-burq_v_chasha_azov", "text": "Горящи коли на руското посолство в Киев, разярени тълпи от скинари в Лвов и пленени украински моряци в Севастопол. Другото лице на медала са основните икономически проекти, които Москва успя да прокара през тази година и възнамерява да осъществи в близко бъдеще. Украйна обяви военно положение, Путин обезпокоен За да се реши този въпрос, до момента действаше Договор за корабоплаването в Азовско море от 2004 г. и Договореност между правителството на Руската федерация и Кабинета на министрите на Украина за мерките за осигуряване на безопасността на мореплаването в Азовско море и Керченския пролив от март 2012 г. Според тях и двете страни гарантираха безпрепятственото преминаване на всички видове плавателни съдове през протока. Подобна ситуация има и в Балтийско море, където Русия със затварянето на Балтийския пролив контролира целия Вислински залив и препятства полското корабоплаване в региона. Въпреки това до момента там не се е стигнало до подобна ескалация на напрежението. Правителството в Киев осъзна намаляващото си значение в региона на Азовско море и реши да премести военноморската си база в гр. Бердянск. По тази причина започна и предислоцирането на част от корабите от Черноморския флот на страната през Керченския проток. Всъщност това беше втората партия съдове, които преминаваха през спорните води. В този случай руската държава предварително беше обявила временно затваряне на корабоплаването през Керченския проток. Ръководството в Киев е било напълно наясно къде изпраща своите моряци в този случай. Още повече че срещу техните катери и буксир, останали от съветско време, са изправени много по-модерните и мощни бойни кораби на руския флот в Севастопол.  За съжаление случаят много напомня на войната с Грузия през 2008 г., когато силите на Тбилиси бяха използвани, за да се провери готовността на руската армия да се сражава с войски, оборудвани и обучени от НАТО и САЩ. Напрежение между Русия и Украйна в Керченския проток (СНИМКИ, ВИДЕО) В този случай причините за конфликта са предимно вътрешни. От руска страна не трябва да търсим някакви много дълбоки формулировки, с които да обясним действията им. След 2016 г. Руската федерация действа на международната сцена изпреварващо и се държи като империя, която се стреми да възроди световните си позиции. За момента видимо успява. Водеща причина за действията на президента Петро Порошенко са наближаващите избори през март 2019 г. Успоредно с това в Украйна се подготвя поредното вдигане на данъците, което допълнително би разклатило вече непопулярното му управление. спокойствие във вътрешния политически живот. В този аспект трябва да се следи и сблъсъкът в областта на църквата. Естествено там ситуацията е много по-дълбока и многопластова, но за съжаление зад опитите за самостоятелност отново прозира по-скоро чисто прагматично търсене на моментни политически дивиденти, отколкото истинска грижа за духовната самостоятелност на украинското общество. На този фон международната общественост реагира изключително трезво. ЕС се обяви на първо място за деескалация на напрежението и този път не избърза със санкциите срещу Русия. Това е продиктувано и от опасността от спирането на транзита на газ отново през зимата. Тежестта на Киев в международните отношения намалява и поради развиващите се нови перспективи пред проектите \"Северен поток 2\" и \"Турски поток\". и те ще бъдат изключително внимателни в действията си. Все пак представителите на съюза в ООН изискаха от Руската федерация да отвори протока за плаване, а Германия и Франция предложиха услугите си като посредници за разрешаване на спора. Интересна е позицията на Турция, която до този момент винаги беше със специално отношение към ситуацията в Крим.  Сега изглежда, че Анкара е напълно на страната на Путин, като се опира на новия необявен стратегически съюз между двете държави. Ръководството на НАТО също първоначално реагира много вяло, но после бързо се върна към традиционната си реторика и осъди действията на руския военноморски флот. За съжаление отново тази позиция звучи като ехо от изказванията на американското правителство. Най-твърдата позиция дойде от Държавния департамент и президента Доналд Тръмп, които осъдиха действията на Русия, а държавният глава обяви, че са застрашени отношенията между Вашингтон и Москва. Единствената опасност може да дойде от страна на крайните елементи, които указват натиск върху украинското правителство. Страната отдавна е превърната в заложник на голямата игра между Вашингтон и Москва и за съжаление изглежда, че няма лесен изход от това положение. Възстановено е корабоплаването през Керченския проток Русия за пореден път демонстрира, че вече се съобразява само със собствените си интереси и е готова да действа твърдо, независимо къде получи предизвикателство. Явно голяма част от международната общественост или не е наясно с този факт, или смята, че може да го промени. Трагичното е, че в света има политици, които са готови да изложат на риск хиляди човешки животи заради моментните си политически дивиденти. Остава само да се надяваме, че инцидентът ще остане буря в чаша вода и няма да даде основа на нов горещ конфликт. Напрежение между Русия и Украйна в Керченския проток (СНИМКИ, ВИДЕО) Възстановено е корабоплаването през Керченския проток", "date": "2018.11.27", "title": "Буря в чаша Азов"}
{"url": "http://clubz.bg/76345-shte_ima_li_pobylgarqvane_na_turski_potok", "text": "Властта в България е готова на всичко, за да получи втората тръба на “Турски поток”. Е, може би не чак на всичко. Например да изригне против санкциите срещу Русия, както направи преди месец италианският вицепремиер и министър на вътрешните работи Матео Салвини. В Москва той определи санкциите като икономическа, социална и културна лудост. Унгарският премиер Виктор Орбан се противопоставя на икономическите санкции срещу Русия още от 2014 година - и до ден-днешен настоява да отпаднат. Но това не попречи на Будапеща да изгони един руски дипломат в знак на солидарност с Великобритания заради отравянето на Сергей Скрипал и дъщеря му. България не посмя да изгони руски дипломати. И макар да е почти изцяло зависима от вноса на руски природен газ и от руско ядрено гориво за АЕЦ “Козлодуй”, сега настоява да получи още една тръба, по която да тече отново само руски газ. Така че да си гарантира руско енергийно робство до живот. България се готви за свързаност с втората тръба на “Турски поток”, през която да транспортира руски газ към Европа - през Сърбия, Словакия и Унгария. Все държави, чиито меки позиции спрямо Русия са коренно различни от тези на Полша например. Още през юни т.г. операторът на българската газопреносна мрежа \"Булгартрансгаз\" обяви търг за изграждане на газоснабдителна връзка с Турция на стойност 48,9 милиона лева. Но с уговорката, че договорът ще влезе в сила едва след окончателното инвестиционно решение за изграждането на втората тръба на \"Турски поток\" и след официално писмено потвърждение, че ще бъде свързан с газовата мрежа на България. България изгради и 20-километрово трасе на транзитния тръбопровод към Турция, разширявайки капацитета до 15,7 милиарда куб.м., като връзката е реверсивна. Това е много удобно за руската страна. Евентуална втора тръба на “Турски поток” през България не налага строителство на допълнителни мощности от “Газпром”. Причината е, че по суша тя би пресякла системата на Трансбалканския газопровод и след като има реверсивна връзка, България ще трябва да изгради на своя територия инфраструктура за разпределяне на газа. След пускане на синьото гориво по първата тръба на “Турски поток”, планирано за края на 2019 година, от 1 януари 2020 “Газпром” спира транзита по Трансбалканския газопровод. От тази тръба се взимат и 3,3-те милиарда куб.м. газ, които българските потребители са изконсумирали през 2017 година. Въпреки че Москва на няколко пъти - било чрез министри или чрез проправителствени издания като “Комерсант”, подава “морковчета” на България, че втората тръба на “Турски поток” ще мине именно през българска територия, официално потвърждение няма. Макар дежурните фанфари да тръбят друго. На 7 декември гръцкият премиер Алексис Ципрас е на официално посещение в Москва и темата как втората тръба на “Турски поток” да стане гръцка със сигурност ще влезе в дневния ред. Ако се върнем няколко години назад, ще си спомним как през 2014 година Ципрас, тогава лидер на „Сириза\" и номинация на европейската левица за председател на Еврокомисията, изненадващо прекъсна предизборната кампания за евровота и замина за Москва. Бъдещият премиер на Гърция се изказа тогава против санкциите срещу Русия и заяви, че бъдещето на Украйна е да бъде мост между Европа и Русия. Към днешна дата двустранните отношения са по-скоро обтегнати, след като Гърция изгони двама руски дипломати и забрани на други двама да влизат в страната заради действия срещу националната сигурност - инфилтриране в гръцки православни общности и опити за намеса във въпроса за името на Македония. Макар Атина, също като България, да не изгони руски представители заради случая “Скрипал”, експулсирането на двамата дипломати се отрази негативно на двустранните отношения. Но ако изобщо има втора тръба на “Турски поток” и тя влезе в Гърция, а не в България, там я очаква конкуренция с Трансанадолския газопровод. Това е най-дългата част от Южния газов коридор, чиято цел е да свърже огромното газово находище Шах Дениз в Азербайджан с Европа през Южнокавказкия газопровод, ТANAP и TAP. Първоначалният капацитет на ТАNAP, пуснат през юни т.г., е 16 млрд. куб.м. газ годишно. В началото на 2020 към него ще се присъедини ТАР (Трансадриатическият газопровод) и така милиарди куб.м. азерски природен газ ще тръгнат към Европа. В България през интерконектора с Гърция ще влизат 1 милиард куб.м. азерски газ годишно - една трета от капацитета на тръбата, който може да се разшири до 5 милиарда с компресорна станция. Излиза, че опитите на България да се позиционира като газов разпределителен център на Балканите са само в декларативния тон на енергийната стратегия и на изявленията на министъра на енергетиката Теменужка Петкова. В действителност местата се печелят от Турция и Гърция. Към момента фактическото положение е такова, че втората тръба на “Турски поток” е спряна още в крайбрежните води на Турция - тоест, не на суша. Това подхранва оптимизма на управляващите в България, че тръбата би могла да излезе на Паша дере край Варна, където се чакаше “Южен поток”. Но какво е готова да предложи България срещу толкова лоялност, демонстрирана от лидери като Орбан, Ципрас, Салвини? На първо време очевидно е готова на доброволна амнезия, като забрави за клаузата „transit or pay\" в договора с “Газпром” за доставка на руски природен газ до 2030 година. По силата на този договор, ако спре да транзитира синьо гориво през България, руската компания трябва да си плати за оставащия по договор срок. Тоест, ако преустанови преноса от 2020 година, би трябвало да плати около 1,2 милиарда долара за останалите десет години от договора. На толкова се изчисляват пропуснатите ползи от транзитни такси. За такава „амнезия\" намекна изпълнителният директор на “Булгартрансгаз” Владимир Малинов при обсъждане на промяната в енергийната стратегия на България. Според Малинов, оглавявал преди това управление “Правно” в “Булгартрансгаз”, не бива да се обжалват загубите, които ще претърпи българската страна при спиране на Трансбалканския газопровод. Именно тук идва ред на една скандална клауза, договорена през 2006 година при министъра на енергетиката Румен Овчаров. Тя бе разкрита от бившия посланик в Русия Илиян Василев и от основателя на ИПИ Красен Станчев по време на дискусия, организирана миналата седмица от Атлантическия съвет на България. Според договора, сключен между Българския енергиен холдинг (БЕХ) и “Газпром”, всички спорове се решават в арбитража на руската Търговско-промишлена палата в Москва. Така че интересът на “Булгаргаз“, “Булгартрансгаз“ и БЕХ по никакъв начин не ми се струва защитен, каза Станчев по време на дискусията. Това очевидно означава да забравим за въпросните 1,2 милиарда долара. И Станчев, и Василев намекнаха, че “Газпром” все още чака едни 680 милиона евро, дадени на “Южен поток България” - съвместно дружество между “Газпром” и БЕХ. Дружеството бе създадено през 2010 година, при първия кабинет на Борисов. А на дискусията, организирана от Атлантическия съвет, се чуха изявления, че КТБ е фалирала, тъй като мажоритарният ѝ собственик Цветан Василев отказал да финансира строителството на “Южен поток”. България очевидно не си е взела поука от провала на “Южен поток”, спрян през 2014, когато фалира и КТБ. Въпреки неколкократните предупреждения на еврокомисаря Гюнтер Йотингер проектът да бъде съгласуван с Третия енергиен пакет на ЕС, българските власти предприеха нагли опити да го заобиколят. При кабинета “Орешарски” депутати от БСП дори направиха опит да изкарат част от българското крайбрежие извън ЕС, въвеждайки понятието „морски газопроводи\". Така територия на България до компресорната станция, включително и самата станция, на практика бяха извадени извън юрисдикцията на европейското законодателство. Втората тръба на “Турски поток” също зависи от гаранциите на Европейската комисия, но и от гаранциите на САЩ, че няма да налагат санкции. Към момента няма нито едното, нито другото. Според Илиян Василев, по време на визитата си в САЩ външният министър Екатерина Захариева безуспешно се е опитала да получи такива. За гаранции от Брюксел настоява и “Газпром”. Наред с това руски анализатори често отбелязват колко “слабо звено” е България - заради нейната податливост на външен натиск и склонността на българските власти (които и да са те) друг да решава проблемите им. Публична тайна е, че \"Турски поток\" е част от плана на Москва да бъде заобиколена Украйна - основното трасе, през което се транзитира руски газ за европейския пазар. Но това не означава, че втората тръба е в кърпа вързана. Защото освен политическа целесъобразност има и икономическа - строителството на втора тръба ще е много трудно на фона на санкциите и на скъпото финансиране от външните пазари. Близо една трета от инвестиционната програма на “Газпром” за 2018, възлизаща на около 1,3 трилиона рубли, се осигурява от външни заеми. В същото време българската енергетика не е в никак добра форма - задълженията по облигационни заеми на “шапката” ѝ, Българския енергиен холдинг, възлизат на 3 милиарда лева. Още 2 милиарда му дължат част от енергийните дружества, които БЕХ обединява и на които е отпуснал безлихвени заеми. Така че едва ли може да се разчита на българската страна да поеме финансов ангажимент - бил той по строителство на втората тръба на “Турски поток” или по резервиране на целия ѝ капацитет, каквито идеи се чуват. Сега България може би отново се готви да остави някой друг да решава проблемите ѝ. В конкретния случай това се оказва Германия - покрай нейните действия около “Северен поток 2”. Властта в София очевидно таи надежди, че ако Брюксел позволи тази тръба, защо да не “преглътне” и “Турски поток”. Макар на срещата между Борисов и Путин да не бяха постигнати конкретни договорености за „побългаряването\" на „Турски поток\", премиерът изглежда е убеден, че това ще се случи. Но очевидно трябва да попита и в други столици.", "date": "2018.11.27", "title": "Ще има ли \"побългаряване\" на \"Турски поток\"?"}
{"url": "http://clubz.bg/76354-nasa_potvyrjdava_insajt_e_kacnal_uspeshno_na_mars", "text": "Космическият апарат \"ИнСайт\" е кацнал успешно на повърхността на Марс, съобщи НАСА. Бурни овации са посрещнали успехът на мисията - както в Хюстън, така и на \"Таймс Скуеър\" в Ню Йорк, където минувачи наблюдаваха сложната операция. Сондата пътува 7 месеца до Червената планета, но особено натоварващи за екипа са били последните часове на кацането. Тогава е най-големият риск нещо да се обърка и скъпият апарат да бъде загубен. След кацането \"ИнСайт\" изпрати първата си снимка, след като изчака 15 минути - за да се слегне прахта Това е първо пращане на апарат на Марс за последните 7 години. Последно НАСА изстреля \"Кюриосити\" през 2011 г., който все още е активен. Дюните на Марс през обектива на \"Кюриосити\" (ПАНОРАМА) \"ИнСайт\" има два основни инструмента. Единият ще проникне на дълбочина 5 метра, недостигана досега, за да измери вътрешната температура на планетата. Другият пък е сеизмометър, за да се провери за пръв път какви трусове има на Марс. Специалист от НАСА: Със сигурност ще заселим Марс в бъдеще Наземният екип се надява двата експериментални малки спътника на \"ИнСайт\" - УОЛ.И и ИВА, които го следват от изстрелването, да дават информация за апарата по време на спускането му. Забавянето в комуникациите между Земята и Марс е осем минути. УОЛ.И и ИВА ще прелетят край Марс и ще застанат на орбита около Слънцето. Ако миниспътниците мълчат, новините за кацането ще осигурят орбитиращите апарати, но по-бавно.  Специалист от НАСА: Със сигурност ще заселим Марс в бъдеще", "date": "2018.11.27", "title": "НАСА потвърждава - \"ИнСайт\" е кацнал успешно на Марс"}
{"url": "http://clubz.bg/76362-razvodyt_s_bryuksel_e_podpisan_sega_brekzit_vliza_v_parlamenta", "text": "Великобритания и Европейският съюз подписаха документите за развода си, но това не е краят на 45-годишната връзка. То е само началото на британската политическа битка за отделянето, коментира  . Сега сделката трябва да бъде одобрена от британския парламент, където никоя партия няма мнозинство, а депутатите варират от привърженици на \"Брекзит\", настояващи за изгаряне на всички мостове, до поддръжници на ЕС, стремящи се към помирение. Законотворците и от двата лагера мразят сделката, представляваща компромис, който да държи Великобритания извън ЕС без право на глас, но все пак подчинена на правилата и задълженията, произтичащи от членството, поне до края на 2020 г., докато бъдат договорени постоянни нови отношения. Министър-председателката Тереза Мей каза вчера, че парламентът ще гласува по сделката на 11 декември. Министърът за Брекзит Стивън Баркли признава, че спечелването на гласуването ще бъде предизвикателство. Камарата на общините има 650 места. След като от тази бройка се извадят председателят и други членове, които не гласуват, са необходими 318 гласа за мнозинство. Консерваторите на Мей имат 315 места, но десетки консервативни депутати казват, че ще отхвърлят сделката, защото искат или по-твърдо, или по-меко скъсване с ЕС. Политическите съюзници на Мей от северноирландската Демократична юнионистка партия също са против споразумението, а основната опозиционна Лейбъристка партия казва, че ще гласува против сделката, защото тя не предлага същите облаги, които Великобритания има сега като член на ЕС. Брус Дикинсън: \"Брекзит\" е добър за Британия. И за Европа (ВИДЕО) Мей планира в следващите две седмици да изнася речи и да се явява по телевизията с цел да убеди обществеността и политиците да приемат споразумението. Тя настоява, че отхвърлянето му означава \"повече разделение и повече несигурност\". Тя залага на това, че в крайна сметка депутатите по-скоро ще подкрепят несъвършена сделка, отколкото да оставят Великобритания да върви към сгромолясване от скалата с \"Брекзит\" без сделка - резултат, който може да доведе до финансова бъркотия, блокаж на британските пристанища и недостиг на стоки от първа необходимост. Ако парламентът одобри сделката, Мей ще е постигнала голяма победа и Великобритания ще е напът да напусне ЕС в 23 ч. лондонско време - 24 ч. брюкселско - на 29 март. Много малко неща ще се променят веднага. Великобритания ще остане обвързана с правилата и институциите на ЕС през преходен период до установяването на нови търговски отношения. Преходът трябва да приключи през декември 2020 г. и може да бъде удължен с до две години. Ако сделката се провали в парламента, нещата стават сложни. Единственото сигурно нещо е, че правителството трябва да направи изявление до 21 дни, в което да каже какво планира да прави по-нататък. Правителството може да свика второ гласуване в парламента с надеждата, че евентуален период на пазарна и бизнес паника при изгледите за напускане в безпорядък ще накарат депутатите да размислят. \n\tМей и лидерите от ЕС настояват, че предоговарянето е невъзможно - или тази сделка, или никаква сделка. Много британски депутати не искат да приемат това. Те мислят, че ЕС може да бъде убеден да подкрепи различни условия. Но няма съгласие какви да бъдат тези условия и не е ясно какъв механизъм може да се използва, за да бъде накарано правителството да преговаря отново. Мей: Без сделка за „Брекзит“ иде още по-голяма несигурност Някои мислят, че Мей ще трябва да подаде оставка, ако загуби гласуването, а това би довело или до надпревара за ръководството на консерваторите, или до национални избори. Но новият министър-председател би се изправил пред същия проблем - изтичащото време до \"Брекзит\" без сделка и липсата на съгласие какво да се прави по-нататък. Все повече депутати, подкрепящи ЕС, призовават за нов референдум, който да даде избор на обществото между напускане и оставане в общността. Но не е ясно дали мнозинство от депутатите може да бъде убедено да подкрепи тази идея, а няма да има време за свикване на допитване до народа преди определената дата за напускане на Великобритания. В извънреден случай Великобритания може да поиска ЕС да отложи датата на напускане, което да даде повече време за намиране на решение на политическата бъркотия. ЕС не е длъжен да се съгласи, но може да предпочете отлагане на \"Брекзит\" пред хаоса на ситуация \"без сделка\". Европейският парламент трябва също така да ратифицира споразумението, но това не изглежда такъв проблем. Председателят на ЕП Антонио Таяни каза, че голямо мнозинство евродепутати подкрепя сделката. Той каза, че е вероятно гласуването да бъде през февруари, но може да бъде и чак през март. Мей: Без сделка за „Брекзит“ иде още по-голяма несигурност", "date": "2018.11.27", "title": "Разводът с Брюксел е подписан, сега \"Брекзит\" влиза в парламента"}
{"url": "http://clubz.bg/76348-tronyt_na_putin_se_klati_zadava_se_grajdanska_vojna", "text": "В Русия расте гневът срещу Путин:   Това пише германският журналист и автор на поредица документални книги за Русия   в своя публикация за немското издание на  . , казва таксиметров шофьор в Москва. Подчертава, че всъщност не е таксиметров шофьор. Той е около 35-годишен, с кръгло лице. Да го наречем Игор, за да си няма проблеми. Той е юрист с две висши образования. Въпреки това в руската провинция е печелил сума, равняваща се на около 330 евро на месец. Игор уверява, че никога не би го направил, но добавя: В Москва живее от няколко месеца. При 14 часа зад волана на таксито висшистът припечелва доста над 1000 евро месечно. По-голямата част изпраща на семейството си. Докато Москва се развива и в сравнение с нея дори Берлин изглежда беден и непривлекателен, провинцията в царството на Путин тъне в мизерия. Според Игор хората буквално гладували. На въпрос дали повечето руснаци не продължават да винят Америка и Запада за бедността си, както им втълпяват държавните медии, Игор клати глава: Моментната картина, добита в едно такси, е всичко друго, но не и представително проучване. Същото се отнася и до факта, че все повече руснаци в столицата при разговори с чужденци открито изразяват недоволство от правителството. Но субективното впечатление беше потвърдено. Допитване до 1600 руснаци от 52 региона показва нарастващо недоволство. Социологическото проучване е на московския център “Левада”, последният полунезависим институт за проучване на общественото мнение, на когото преди президентските изори през пролетта на тази година властите надянаха намордник. Резултатите от проучването са прелюбопитни. 61 на сто от руснаците са убедени, че президентът Путин носи цялата отговорност за проблемите в страната. Това е най-високият процент досега при отговор на този въпрос. Към това трябва да се прибавят и 22 на сто от допитаните, според които Путин носи “известна отговорност”. Преди година резултатите бяха по-ниски. Тогава 55 на сто съзряха пълна отговорност на Путин, 21 на сто – известна отговорност. За западни наблюдатели може и да е нещо естествено, че сега 83 на сто от хората вменяват във вина на президента лошото положение в страната. В Русия обаче това съвсем не е естествено. Години наред популярността на Путин като стопанин на Кремъл, както и при предшествениците му, се крепеше на вярата на поданиците в добрия цар, заобиколен от зли сили. Западът пък го възпрепятствал да управлява добре и справедливо. Както някога Михаил Горбачов и Борис Елцин, които от народни герои се превърнаха в охулвани политици, тъй като хората все повече затъваха в икономически проблеми, сега и при Путин тронът се клати по същите причини. Думата прие непопулярната пенсионна реформа на второ четене Първопричината за недоволството е влошаване на икономическото положение и повишаването на възрастта за пенсиониране, обяснява социологът Денис Волков от центъра “Левада”. В бъдеще мъжете ще трябва да работят до навършване на 65 години, жените до 60 г. в страна със значително по-ниска продължителност на живот в сравнение с Германия. На направляваните медии за масово осведомяване не им се удаде да убедят хората, че самият Путин не е знаел за реформата, подчертава политологът Волков. Това е и своего рода отмъщение за Путин, че води политика по свой образ и подобие. При запитване от последната неделя кого бихте избрали за президент на второ място с едва 4 на сто е политическият клоун Владимир Жириновски. Изхождайки от тази политическа монокултура, за Путин е алармиращо, че половин година след президентските избори, когато той спечели 77 на сто подкрепа, сега е малко над 60 на сто. В условията на демокрация подобна цифра би означавала изключителен успех. Съвсем друго е при авторитарен режим, при който важни медии, особено телевизии, словославят държавния глава, а критици на режима непрестанно попадат в затвор или в гробище. Последните разултати от социологическото проучване обаче показват, че бавно, но неизбежно масираната пропаганда губи въздействие. Недоволството сред мнозина сега е по-силно изразено, отколкото страхът да го изяват, и то въпреки затягането на гайките през изминалите години. Общо погледнато, популярността на Путин падна до стойности отпреди анексирането на Крим. В действителност антизападният курс на Путин не е насочен толкова срещу Запада, а по-скоро трябва да се възприема като сигнал към хората в страната, е мнението на бившия колега на Путин от КГБ. Според него дълго време войните в Украйна и Сирия са отклонявали вниманието на руснаците от реалните им проблеми, но този ефект отдавна е отминал. Ето защо и Кремъл е безпомощен. Притиснат, Путин се опитва да подклажда антизападните настроения, но това е игра с огъня, подчертава бившият служител на тайните служби и смръщва чело. Хората не били недоволни единствено от правителството. Те станали апатични, били и крайно разочаровани. Тъй като липсвали реформи, както и вентил за мирни протести, би могло да се сигне до драматични обстоятелства, включително кръвопролития и гражданска война, предупреждава бившият шеф на Комисията по сигурност в Думата. Царство на произвола - за всеки, който може да си го позволи За каращият в Москва такси юрист това предупреждение може и да е преувеличено. Но не бива да се пренебрегва изреченото от отлично информирания бивш служител от тайните служби. Мнозина на Запад не осъзнават, че още са живи страховете от гражданска война у хората в Русия след кървавите събития в Чечня, а Северен Кавказ и до днес е смятан за буре с барут. Все пак Гудков съзира искрица надежда – на елита му втръснал антизападният курс на правителството. От бизнес и частна гледна точка богатите и всесилните били заинтересовани от Запада и искали нормални отношения. Царство на произвола - за всеки, който може да си го позволи", "date": "2018.11.27", "title": "Тронът на Путин се клати, задава се гражданска война"}
{"url": "http://clubz.bg/76352-nachalo_na_predposledniq_rund_v_shampionskata_liga_programa", "text": "Тази вечер са мачовете в групите от Е до Н в Шампионската лига. Това е предпоследният кръг и в него няколко гранда могат да си осигурят участие в осминафиналите идната пролет.  \"Шпигел\": Големи клубове готвят революция, напускат Шампионската лига По-долу можете да видите програмата, днес двубоите се излъчват пряко по каналите на мобилния оператор А1 - MAX Sport 2 и MAX Sport 3. Дори равенство стига на \"Байерн\" (Мюнхен) при домакинството на \"Бенфика\", но е сигурно, че баварците ще гонят трите точки, за да са и първи в гр. Е. \"Манчестър Сити\" има да си връща на \"Олимпик\" (Лион) за неочакваното поражение у дома по-рано тази есен в гр. F.  Много интересна е битката между \"Рома\" и \"Реал\" (Мадрид) в гр. G. Европейският шампион замина за Вечния град след поредно сгромолясване в Ла Лига през уикенда. Нова загуба ще задълбочи кризата. Очаква се \"Ювентус\" и \"Манчестър Юнайтед\" да спечелят предсрочно първите две места в гр. Н. Това ще стане, ако победят съответно \"Валенсия\" и швейцарския \"Йънг Бойс\". Предвид лошата форма на \"червените дяволи\", не е изключена изненада на \"Олд Трафорд\".", "date": "2018.11.27", "title": "Начало на предпоследния рунд в Шампионската лига (ПРОГРАМА)"}
{"url": "http://clubz.bg/76356-ukrajna_obqvi_voenno_polojenie_putin_obezpokoen", "text": "Украйна въвежда военно положение за 30 дни в отделни области на страната от утре. Това реши на извънредна сесия снощи украинският парламент, като одобри указ на президента Петро Порошенко, съобщи БТА. Порошенко иска военно положение в Украйна след атаката на Русия срещу нейни кораби Причината е пленяването на 3 украински военни кораба и 24 моряци от Русия при Керченския проток. Според Москва те са влезли незаконно в нейни води, според украинците това е нов етап на руската агресия.  В Украйна предстоят и избори, които депутатите насрочиха за 31 март. Русия обвинява Украйна, ЕС и САЩ, че търсят конфликт в Черно море Той твърди, че разузнаването на страната вижда сериозна заплаха за руска сухопътна инвазия, което е основният му мотив за военното положение. Руският президент Владимир Путин изрази \"сериозно безпокойство\" от решението, съобщи Кремъл. Той е провел телефонен разговор с германската канцлерка Ангела Меркел, в който е казал, че се надява Германия да окаже въздействие на Украйна да се въздържа от необмислени стъпки.  Свикана е и извънредна сесия на Съвета за сигурност на ООН. Русия обвинява Украйна, ЕС и САЩ, че търсят конфликт в Черно море", "date": "2018.11.27", "title": "Украйна обяви военно положение, Путин обезпокоен"}
{"url": "http://clubz.bg/76359-20_namalenie_na_grajdanskata_za_izrqdni_shofori_sled_2_g", "text": "Един изряден шофьор още след 2 години може да получи 20% намаление на застраховката \"Гражданска отговорност\", съобщи днес Владимир Савов от Комисията за финансов надзор, отговарящ за застраховането, по bTV. Савов, който е и изпълняващ длъжността шеф на КФН, беше поканен по повод въвеждането на системата \"бонус малус\", която трябва да влезе в сила от началото на 2019 г. По-евтина \"Гражданска отговорност\" за 78% от шофьорите при система \"бонус-малус\" Ако сме съвестни водачи, още след първата година ще получим 10% отстъпка, а след втората – още 10%, уточни той. Останалите 5% се натрупват през следващите 5 години. За различни нарушения в системата се добавят наказателни малус точки. Оскъпяване от 400% може да се постигне и с натрупване – ако например има 5 пъти превишение на скоростта плюс отнемане на предимство или минаване на червен светофар. Q&A: Защо малусът стига 400%, а бонусът само 25% Повече от 2 млн. собственици на автомобили ще плащат по-евтина \"Гражданска отговорност\" след влизането в сила на бонус-малус системата, смятат от КФН. По-скъпа застраховка ще плащат около 18% от шофьорите, като натрупаните малус-точки ще могат да се компенсират през годините - било с поведение на изрядни шофьори, било срещу заплащане. Q&A: Защо малусът стига 400%, а бонусът само 25%", "date": "2018.11.27", "title": "20% намаление на \"Гражданската\" за изрядни шофьори след 2 г."}
{"url": "http://clubz.bg/76358-shefyt_na_alibaba_se_okaza_komunist", "text": "Най-богатият човек в Китай, основателят на гиганта в онлайн търговията \"Алибаба\" (Alibaba) Джак Ма, се оказа член на Китайската комунистическа партия (ККП), съобщават китайски официални медии, цитирани от Франс прес. Членството на Джак Ма в комунистическата партия беше обявено от в. \"Женмин жибао\", орган на управляващата ККП, в статия, възхваляваща участниците в развитието на Китай. На времето бизнесменът беше дал да се разбере, че предпочита да не се меси в политиката. Сега обаче името му е споменато наред с други изключително богати членове на комунистическата партия, сред които милиардерът Сюй Цзяин - предприемач в сферата на недвижимите имоти и основател на групата \"Евъргранд\" (Evergrande). \"Женмин жибао\" посочва, че Джак Ма е изиграл важна роля в подкрепа на новите \"Пътища на коприната\" - гигантска китайска инвестиционна програма в Азия и в Европа, лансирана през 2013 година от президента Си Цзинпин. Шефът на Алибаба се пенсионира Публикацията го възхвалява като един от \" , където се намира централата на \"Алибаба\". И тъй като много икономически сектори в Китай са доминирани от държавни предприятия, едно членство в комунистическата партия може да улесни дейността на частните предприемачи в сложния законов и икономически контекст. Президентът Си иска да разпространи влиянието на Партията в частния сектор. Всяко предприятие, в което работят повече от трима партийни членове, трябва да учреди партиен комитет, а ако няма достатъчно членове, трябва да се обедини със съседни предприятия, за да се сформира такова ядро. Три четвърти от частните компании вече съблюдават това изискване. Според последните правила за партийните организации в предприятията, които бяха публикувани в неделя от агенция Синхуа, комитетите на ККП трябва да  Кои са \"Алибаба груп\", искащи да строят логистичен център у нас Джак Ма не беше обявил членството си в комунистическата партия при листването на \"Алибаба\" на Нюйоркската фондова борса през 2014 година. Официалните медии не уточняват дали по онова време е бил партиен член или не. Говорител на \"Алибаба\" отказа да коментира. На времето Джак Ма демонстрираше известна дистанция с властите:  , заяви той през 2007 година на Световния икономически форум в Давос. Кандидат-членовете на ККП трябва да положат клетва при приемането им: Кои са \"Алибаба груп\", искащи да строят логистичен център у нас", "date": "2018.11.27", "title": "Шефът на \"Алибаба\" се оказа комунист"}
{"url": "http://clubz.bg/76353-brus_dikinsyn_brekzit_e_dobyr_za_britaniq_i_za_evropa_video", "text": "Вокалистът на хеви метъл групата Iron Maiden Брус Дикинсън се оказа поддръжник на \"Брекзит\". Един от най-великите гласове на тежкия звук обясни позицията си във видеоинтервю за френското списание L'Obs. Според вокалиста ЕС  но добавя следното: Брус Дикинсън навърши 60 г. на 7 август. Освен че предвожда една от най-големите и прочути групи в хеви метъла, той е пилот в гражданската авиация на Великобритания. Сам пилотира и самолета, с който Maiden кръстосва планетата. Бил е изявен състезател по фехтовка, част от олимпийския отбор на Великобритания. Избрал е музиката пред спорта. Известен е също като писател, телевизионен и радиоводещ. Произвежда бира. Има два брака и три деца с втората си съпруга. Живее край Лондон.", "date": "2018.11.27", "title": "Брус Дикинсън: \"Брекзит\" е добър за Британия. И за Европа (ВИДЕО)"}
{"url": "http://clubz.bg/76347-na_sasht_ne_im_haresva_kakvo_se_sluchva_mejdu_rusiq_i_ukrajna", "text": "Президентът на САЩ Доналд Тръмп не харесва това, което се случва между Русия и Украйна, предаде Ройтерс. \n\tНа излизане от Белия дом Тръмп заяви пред медиите, че работи с европейски лидери по намирането на решение на кризата. Днес Русия пренебрегна западните призиви да освободи трите украински военноморски кораба и техните екипажи. \n\tПрез уикенда руските сили обстреляха корабите и ги задържаха в близост до Крим. Москва обвини Киев, че заговорничи със западните си съюзници с цел да предизвика конфликт. Освен това Тръмп заяви пред медиите, че споразумението за Брекзита може да затрудни търговията между Вашингтон и Лондон. Той добави, че сделката изглежда добра за Европейския съюз. Говорителка на канцеларията на британския премиер Тереза Мей заяви, че постигнатото с ЕС споразумение за \"Брекзит\" позволява на Великобритания да сключва търговски споразумения с други страни по света, включително със САЩ. Държавният секретар на САЩ Майк Помпео призова президентите на Русия и Украйна Владимир Путин и Петро Порошенко пряко да участват в решаването на ситуацията в Керченския проток, където Русия задържа три украински военни кораба и екипажите им по обвинение, че са навлезли неправомерно в руски териториални води, предадоха Ройтерс и ТАСС. \n\tВ отговор Украйна въведе военно положение за 30 дни. Задържането на три украински военни кораби от Русия е \"опасна ескалация и нарушение на международното право\", заяви Помпео. По-рано Държавният департамент на САЩ отказа да отговори на въпрос на ТАСС какво е отношението на Вашингтон към решението на Порошенко да въведе военно положение в Украйна, отбелязва руската агенция. Напрежение между Русия и Украйна в Керченския проток (СНИМКИ, ВИДЕО) Руският президент Владимир Путин изрази надежда в телефонен разговор с германската канцлерка Ангела Меркел, че Германия ще окаже въздействие на Украйна да се въздържа от необмислени стъпки по ситуацията в Керченския проток след задържането на три украински военни кораба и екипажите им от Русия, съобщи пресслужбата на Кремъл, цитирана от ТАСС. Разговорът се е състоял по инициатива на германската страна. В него Путин също така е изразил загриженост от решението на Киев да приведе въоръжените си сили в пълна бойна готовност и да въведе военно положение в страната. Той е изразил предположението, че това се прави в контекста на кампанията за президентските избори в Украйна, пише БТА.", "date": "2018.11.27", "title": "На САЩ не им харесва какво се случва между Русия и Украйна"}
{"url": "http://clubz.bg/76350-shpigel_socialnite_mreji_se_nasochvat_kym_onlajn_tyrgoviqta", "text": "Социалните мрежи се променят, навлизайки в онлайн търговията, съобщи германското списание \"Шпигел\".  Мрежи като Фейсбук (Facebook), Инстаграм (Instagram) и Снапчат (Snapchat) отдавна се финансират чрез реклама, но напоследък проявяват все по-голям интерес и към платформите за онлайн търговия. Потребителите вече могат от собствените си страници да поръчват стоки чрез линкове, които ги препращат към сайта на съответния онлайн магазин, за да купят продукта.  През последните месеци редица социални мрежи създадоха или разшириха предпоставките за тази функция. От пролетта например Инстаграм и Пинтерест (Pinterest) в Германия дават възможност за преки покупки през платформите им.  Amazon вече струва 1 трилион долара Потребителите могат да пазаруват и през мобилното приложение Снапчат, а във Фейсбук тази опция вече отдавна е налична. Според електронното издание \"Дъ Върдж\" Инстаграм дори планира да разработи отделно приложение за пазаруване.  Все повече търговци откриват потенциала на така нареченото инстантно пазаруване, при което потребителят купува, без да е търсил конкретно някоя стока.  Честите посещения и предлагането на точния тип продукти като източник на вдъхновение и информация правят социалните медии основен канал за \"инстантно пазаруване\", посочва Германската търговската асоциация (HDE).  Търговията в социалните мрежи от една година отбелязва силен растеж, най-вече чрез Инстаграм, уточнява Ане Лиза Вайнанд, експерт по социалните медии в кьолнския институт за изследвания в областта на търговията И Еф Ха (IFH).  По думите й социалните медии се утвърждават все повече като важен канал за търговия, предвид че 90 процента от пазаруващите онлайн са активни и в социалните мрежи. Само в сектора на модата социалните медии вече оказват влияние върху търговия на стойност 3,4 милиарда евро. Въпреки това наблюдаваме едва началото на дълъг възход на социалните медии, отбелязва Вайнанд.  Решаващ фактор в този процес са т. нар. инфлуенсъри, според Вайнанд. Марките са силно мотивирани да работят заедно с хората, чието мнение оказва силно влияние върху множество потребители. Инфлуенсърите успяват да направят редица продукти търговски хит, като по този начин да повлияят и върху процеса на пазаруване.  Само чрез една публикация те създават у клиентите нужда, каквато не е имало преди това, уточнява Вайнанд.  За онлайн търговците тази тенденция създава възможност за нови партньорства.  Самият Амазон изглежда залага на сътрудничеството. В Инстаграм той пусна канала Амазон фешън (Amazon Fashion), като работи и с отделни инфлуенсъри. Според сайта \"Теккрънч\" освен това Снап (Snap) разработва онлайн търсачка за стоки, която да отвежда потребителите право на платформата на Амазон.  Социалните мрежи очевидно ще играят все по-голяма роля в процеса на пазаруване. Утвърдените търговци в близко бъдеще обаче изглежда по-скоро ще спечелят от това, отколкото да бъдат изместени от социалните медии.", "date": "2018.11.27", "title": "\"Шпигел\": Социалните мрежи се насочват към онлайн търговията"}
{"url": "http://clubz.bg/76351-evrostat_polovinata_bylgari_ne_se_spravqt_s_neochakvani_razhodi", "text": "Близо 53 на сто от българите не са могли да се справят с неочаквани финансови разходи през миналата година, показват данни от анализ на Евростат за делът на хората в ЕС, които са били изправени пред неочаквани финансови проблеми през 2017 г. Средният показател в ЕС за хората, които не са могли да реагират адекватно пред неочаквани парични предизвикателства през миналата година е бил 34 процента, сочи европейската статистика. Все пак Евростат отчита, че делът на българите, които са имали подобни проблеми през миналата година, е намалял с един процент в сравнение с предходната 2016 г., когато 54 на сто от сънародниците ни не са успели да реагират на финансови предизвикателства. Като цяло в ЕС делът на хората с подобни проблеми е намалял с 2,5 процента - от 36,5 на сто през 2016 г. - до 34 на сто през м.г., отчита Евростат. Европейската статистика дава данни и за това колко процента от европейците въобще не могат да си позволят покупката на кола /нова или на старо/ - за ЕС този показател е 7 процента. За България - 20 процента, а за Румъния - 30 процента. Евростат: Силен спад на индустриалното производство в България  Финансовите проблеми на българите се потвърждават и от други данни на родната статистика относно някои нагласи на сънародниците ни спрямо тяхното благосъстояние: около 46 на сто от българите са били настроени негативно около ситуацията със спестяванията си, тоест нямали са възможност да заделят пари. Други 70 процента от сънародниците ни не биха могли да изразходват голяма сума за ремонт на дома си.  Около 80 на сто от българите пък не биха могли да си купят ново жилище в рамките на една календарна година. Само 30 процента от сънародниците ни /или всеки трети българин/ би имал възможност да задели пари за покупка на предмет с дълготрайна употреба, сочат актуални данни на родната статистика. Най-нисък дял на жители от европейска страна, които не биха могли да се справят с финансови проблеми, е регистриран през м.г. в Малта - едва 15 процента, сочат данните на Евростат. Други страни с добро финансово самочувствие относно неочакваните разходи са още: Австрия, Холандия и Люксембург - там едва 20 процента от жителите им нямат възможност да се справят с неочаквани финансови предизвикателства. Най-висок дял на хора с проблеми относно финансови разходи е регистриран в Латвия - 60 процента, Хърватия - 56 процента, България - 53 процента, Румъния - 52 процента, Литва и Кипър - с по 50 процента и др. В страни с развити икономики като Италия, Испания, Великобритания и Франция, делът на хората, които не биха се справили с неочаквани финансови проблеми варира от 38 на сто за Италия - до 35 на сто във Великобритания. Евростат: Едва 2% от българите пътуват зад граница за удоволствие Всеки четвърти жител в Румъния и всеки пети в България и Унгария не биха могли да си позволят купуването без проблеми на кола, отчита също Евростат. Обратно, в другия край на скалата са страни като Малта и Кипър, където едва 2 процента от хората не биха могли да си позволят покупка на кола, следвани от Люксембург, Италия и Франция - с по 2,5 на сто от жителите, които биха изпитали финансови трудности при покупката на кола и др.  Като цяло най-висок е делът на хората в ЕС с финансови проблеми, които не биха могли да реагират при неочаквани парични предизвикателства сред следните категории европейци: самотните родители с деца - 60 процента и при възрастните двойки над 65 години - 25 процента, отчита още Евростат.  Евростат: Едва 2% от българите пътуват зад граница за удоволствие", "date": "2018.11.27", "title": "Евростат: Половината българи не се справят с неочаквани разходи"}
{"url": "http://clubz.bg/76349-trymp_iska_nova_globalna_televiziq", "text": "Президентът Доналд Тръмп спомена възможността да се създаде нова глобална американска телевизия, която да контрира международните новини на Си Ен Ен, предаде Асошиейтед прес. \n\tТръмп заяви в Туитър, че Си Ен Ен  \n\tЗасега не е ясно какво конкретно има предвид Тръмп. Правителството на САЩ вече ръководи \"Гласът на Америка\", чиито новини по телевизията, радиото и онлайн са достигнали около 275 милиона души през 2017 г. \n\tТръмп редовно критикува Си Ен Ен и репортерите й. Неотдавна администрацията му се отказа от опита си да забрани достъп до Белия дом за журналиста от тази телевизия Джим Акоста. \n\tСи Ен Ен е най-разпространената новинарска телевизия в света, следвана от Би Би Си. \n\tТръмп заяви, че иска нова глобална телевизия, \" \n\tЛюбимата телевизия на президента на САЩ, Фокс нюз, е достъпна в около 100 страни, но не е толкова разпространена колкото Си Ен Ен. Тръмп се е оплаквал, че се е случвало да е по хотели в чужбина и да няма друг избор за американска новинарска телевизия освен Си Ен Ен, пише БТА.", "date": "2018.11.27", "title": "Тръмп иска нова глобална телевизия"}
