{"url": "https://clubz.bg/83520-tokyt_za_bita_poskypva_s_348_na_sto_ot_1_yuli", "text": "Токът да поскъпне с 3,48% от 1 юли, предлага Комисията за енергийно и водно регулиране (КЕВР), съобкщи БНТ. Идеята е новата цена да важи за битовите абонати и дребния бизнес. Според направените изчисления с най-много ще се увеличи цената на електроенергията в Югоизточна България - с 3,59 на сто. За клиентите на ЧЕЗ увеличението ще бъде 3,46%, а за тези на „Енерго про“ - 3,38 на сто. Енергийният регулатор ще заседава по въпроса на 4 юни. Заседанието ще е открито - на него могат да присъстват само засегнати страни, като предстои и обществено обсъждане. КЕВР предлага нова цена на електроенергията всяка година от 1 юли. През тази година енергийните дружества поискаха увеличение от над 20 на сто, но още преди месец председателят на Комисията Иван Иванов обяви, че токът ще поскъпне съизмеримо с инфлацията, която надхвърля 3 на сто.   ", "date": "2019.05.27", "title": "Токът за бита поскъпва с 3,48 на сто от 1 юли"}
{"url": "https://clubz.bg/83496-rumyniq_prati_v_zatvora_naj_vliqtelniq_si_politik", "text": "Най-властният политик в Румъния влиза в затвора, след като Върховният съд потвърди присъдата му, предада Евронюз. Лидерът на управляващата Социалдемократическа партия Ливиу Драгня обжалва, след като беще признат за виновен заподбудителство към злоупотреба с власт. Осъдителната присъда от три и половина години затвор беше потвърдена и е окончателна. Драгня, който е председател на долната камара на парламента, има и предишна присъда в дело за фалшифициране на избори. Той обжалва първоначалната присъда миналата година.  Полицията трябваше да го прибере за изтърпяване на наказанието днес. В същото време проевропейските десноцентристки партии спечелиха изборите за Европарламент в Румъния, сочат резултатите. Така бе нанесено сериозно поражение на лявото правителство, оглавявано от Социалдемократическата партия (СДП) и критикувано Еврокомисията заради реформите в правосъдието. Стигна се дотам, че спецпрокуратурата в Букурещ повдигна обвинения срещу еврокомисарите Франс Тимерманс и Вера Йоурова с обвинението, че поднасяли фалшива информация за страната. Европа спря еврофобите, либералите ще решават мнозинството Консерваторите от Националнолибералната партия (НЛП) получават почти 27 процента от гласовете. Те изпреварват СДП, която взе 23,42 на сто. Трети с малко над 21% са центристите от прозападния Алианс 2020. Следват новосъздадената партия „Про Румъния“ на бившия премиер Виктор Понта (6,61%) и други. Станишев: Втора загуба на избори на тепсия. Има системен проблем Лидерът на НЛП Лудовик Орбан призова правителството веднага да подаде оставка, като изтъкна, че то вече няма легитимност. И допълни, че либералите и партньорите им от опозицията имат необходимото мнозинство, за да управляват. Премиерката Виорика Дънчила отказа да подаде оставка въпреки поражението на СДП. Станишев: Втора загуба на избори на тепсия. Има системен проблем", "date": "2019.05.27", "title": "Румъния прати в затвора най-влиятелния си политик"}
{"url": "https://clubz.bg/83517-avstrijskoto_pravitelstvo_padna_sled_vot_na_nedoverie", "text": "Консервативното правителство на канцлера Себастиан Курц падна днес, след като загуби вот на недоверие в долната камара на парламента. Президентът Александер ван дер Белен сега трябва да реши кой ще бъде канцлер служебно до провеждането на предсрочни парламентарни избори през септември. Крайнодясната Австрийска партия на свободата (АПС), доскорошен коалиционен партньор на Курц, подкрепи днес вота на недоверие, поискан от опозиционните социалдемократи. Курц развали коалицията с АПС и поиска Ван дер Белен да насрочи ранни избори, след като корупционен скандал принуди неговия вицеканцлер и доскорошен лидер на АПС Хайнц-Кристиан Щрахе да подаде оставка на 18 май, седмица преди европейските избори. Заснето със скрита камера видео на испанския остров Ибиса, публикувано в германските издания \"Шпигел\" и \"Зюддойче цайтунг\", показа как Щрахе обещава държавни поръчки на мнима руска бизнес дама срещу финансовата й подкрепа за неговата кампания за парламентарните избори през 2017 година. Ден, след като скандалът избухна, всички министри от АПС напуснаха правителството на Курц, принуждавайки го да назначи до изборите на техните места опитни администратори или експерти. Ходът им беше в отговор на искане на канцлера за оставката на вътрешния министър Херберт Кикл, кадър на АПС. Социалдемократите - с 52 депутати в 183-членната долна камара на парламента и АПС, която има 51 места, се обединиха днес, за да подкрепят два вота, поискани от социалдемократите - персонално срещу 32-годишния Курц, най-младия министър-председател в света, и срещу правителството му.  Той загуби властта ден, след като неговата Австрийска народна партия се класира първа на европейските избори в страната, печелейки 35 на сто от гласовете според прогнозните резултати.  Той обвини социалдемократите и АПС в \"игра на отмъщение\".", "date": "2019.05.27", "title": "Австрийското правителство падна след вот на недоверие"}
{"url": "https://clubz.bg/83510-trojnoto_prestyplenie_na_igra_na_tronove", "text": "Последният сезон на „Игра на тронове” приключи и феновете почти единодушно избухнаха: Как така!? Обещаха ни вълшебна приказка: красавицата Денерис Таргариен с драконите си ще унищожи Нощния крал и ще се ожени за красивия принц Джон Сняг! Бяхме излъгани! Приказната красавица се превърна в кървав диктатор, който сред руините на изпепелена от него столица обеща да „освободи“ всички останали земи на света, точно както „освободи“ столицата. Но красивият любим принц заби кинжала си в сърцето ѝ. И то след като заедно спасиха света от Абсолютното зло? Изневяра! Престъпление срещу законите на холивудския хепиенд! Популярната руска журналистка Юлия Латинина не е съгласна с повечето зрители. В текст за „Новая газета” тя настоява, че сериалът предлага блестящ финал на брилянтната книга на Джордж Р. Р. Мартин. Разбира се, странно е да се говори за роман, който все още не е дописан, но неговата изключителност е очевидна. (Джордж Мартин пише поредната книга „Ветровете на зимата” от осем години и последното му обещание е, че ще го завърши през юли 2020 г.) Най-изненадващата смърт в „Игра на тронове” – смъртта на самия сериал Сериалът избяга далеч напред и, както знаем, не винаги следва каноничния текст. Много често, например, използва холивудските клишета точно там, където Мартин ги отхвърля. Въпреки това краят – в който Денерис, любимата героиня на публиката, Майката на драконите, Трошачката на окови се превръща в дракон и умира – е, разбира се, джордж-мартиновски, замислен от самото начало. Книгата на Мартин ни предизвиква да преосмислим ученическите си разбирания за феодализма — някакво мрачно минало на човечеството, по време на което благородниците са се занимавали с глупави рицарски турнири, организирали са постоянни граждански войни и ограбвали обикновените трудови хора. Всъщност, феодализмът – това са корените, от които израства сегашната свобода на Запада. Същата прочута Харта на свободите, на която толкова обичат да се позовават хора, които не са я чели, съвсем не е гарантирала правата и свободите на гражданите. Гарантирала е правата и свободите на благородниците, дори правото им да се бунтуват срещу своя крал, ако наруши тези свободи. Свободата не е дошла в Европа едновременно. Тя била първо за благородниците. И всички автократи, които са се издигали на власт в Европа, са идвали по един и същ начин. С призив към тълпата и обещания да я освободят от тиранията на благородниците. В „Игра на тронове” Латинина вижда скрита полемика с два литературни паметника – единият са историческите трагедии на Шекспир, другият — „Дон Кихот” на Сервантес. Историческите трагедии на Шекспир описват по същество същата война като в „Игра на тронове”, войната на родовете Йорк и Ланкастър за английския трон. Те я описват от гледна точка на това, което може да се нарече „Тюдоров реализъм“. Основната идея: някога са съществували могъщи благородни лордове с частни армии, които постоянно тормозели английската земя и веднъж убили легитимния цар. След това започнали 30-годишни размирици, докато дошъл нов законен крал и укротил лордовете. Над 220 000 подписа в петиция \"Игра на тронове 8\" да се направи наново Интересното е, че последните книги за Войната на розите – например „Войната на розите” на Дан Джоунс – са повлияни от „Игра на тронове”, точно както руската литература за войната от 1812 г. до голяма степен е повлияна от „Война и мир”. Тези нови книги описват ситуацията по обратния начин на Шекспир. Имало някога мощни благородни господари, чиито лични армии били гаранции за английската свобода. Един ден тези лордове убили краля, защото станал тиранин. След това лордовете се били тридесет години и по време на войната много от тях загинали. Сред пепелището дошъл крал, чийто син също станал тиранин, сякъл главите на жените си и почти унищожил свободата на Англия. Всъщност, разликата между европейските страни е, че Испания и Франция са загубили феодалната си свобода по време на абсолютизма, а Англия успява частично да я спаси и предаде нататък чрез парламента, Славната революция и американските колонии. „Дон Кихот” на Сервантес е написан, когато благодарение на огнестрелните оръжия и новите времена на абсолютизма, рицарската епоха вече се е превърнала в гниещ труп. „Дон Кихот” се присмива на рицарите с техния кодекс на честта. Но рицарският кодекс на честта наистина е съществувал и Европа наистина е живяла според него между XII и XIII век. Съгласно този кодекс, рицарите били освобождавани от плен, ако дадат дума, че ще донесат откуп; в рамките на този кодекс войната се е превърнала в рицарски турнир, а това е взаимното уважение на враг към враг; тази известна рицарска чест често няма паралели в други епохи или например в историята на Изтока. Друг въпрос е, че рицарската чест е само между равни. Победителят приема в замъка си загубилия и му прислужва, но същият победител изтребва селяните на противника и счита това за нещо като икономически санкции. Знатните герои на Мартин ни очароват, защото имат много повече свобода, отколкото хората в почти всяко друго общество – от Рим и Китай до съвремието. „На мен, разбира се, ми беше много интересно как Мартин ще примири това явно противоречие – пише Латинина: – правото на феодалния Вестерос да се бунтува (със съпътстващите кланета), с приказката за Денерис Таргариен, майка на драконите, чиято военна кариера се развиваше предимно на Изток и се състоеше в екзекуции на робовладелци и командване на дивите дотраки.“ Тук авторката стига до трите „престъпления” във финала на „Играта на тронове”, обидили сегашната политически коректна публика. Финалът на „Игра на тронове“: Не сме доволни, не искаме да свърши (БЕЗ СПОЙЛЕРИ) Първото е поражението на феминизма. Феновете бяха ужасно щастливи, че до средата на поредицата имаше повече жени и те играеха все по-важни роли: кралица Церсей, Мелисандра, лейди Олена, лейди Мормон, Яра, Бриен от Тарт, самата Денерис. Но в крайна сметка, повечето от тях бяха убити, а на финала в Кралския съвет, както се оплаква един разярен критик, отново седяха само бели мъже. А къде са дотраките? Къде са Непорочните с доста тъмния си генерал на име Сив червей? Каква неполитическа коректност! Прощавайте, но другояче не би могло и да бъде. Жената в Средневековието е можела да направи кариера само в качеството на дъщеря, майка, жена или пророчица, или ако се отрече от пола си и стане воин. Имало е и такива прецеденти – например съпругата на Робер Жискар Сишелгайта умеела да се бие не по-зле от всеки рицар, и дори спечелила битката при Дирахиум през 1081-а. Но жените са ставали лидери, когато повечето мъже са били убити, както се случи в „Игра на тронове“ през 5-6 сезон. Няма причина жените да представляват благородническите си къщи в кралския съвет в мирно време. Като второ „непростимо” престъпление Латинина посочва поражението на прогресивната идеология. Лявата страна на американското общество възприема Денерис като своя. Около нея бяха не само „бели мъже“, но и черни генерали, а млада чернокожа жена беше нейна съветничка. Тя обеща да „счупи колелото“. Тя премахна робството в Мийрийн и се готвеше да стори същото с гнилия феодализъм във Вестерос, управляван от „бели мъже“ с техните остарели понятия за чест. И изведнъж Денерис унищожи предалия се град с огън. \"Игра на тронове\": къде отиде логиката? Не че във филма и в книгата не бяха разпръснати намеци за това, което ще се случи. Книгата на Джордж Р. Р. Мартин е преди всичко за това как се прераждат героите. Романтичната глупачка Санса Старк се превърна в опасна интригантка, от пакостливо момче Брандън Старк стана триока врана, а Джайм Ланистър – от празноглав красавец, спящ със сестра си, се преобрази в дълбоко трагичен персонаж. Но някак си ни се вярваше, че това безмилостно прераждане ще засегне и главната героиня, звездата! Тоест, очаквахме, че това ще бъде прераждане от плахо момиче в Майката на Драконите и не очаквахме да отиде по-далеч. И в този случай всички намеци бяха разпръснати из текста. Наказанието на над стоте благородници от Мийрийн. Убийството на дотракските вождове. Смъртта на Рандал Тарли заедно със сина му за неподчинение. И всеки път много от зрителите, очаровани от благородната цел на Денерис, ги пропускаха. Е, да, на война – като на война, целта оправдава средствата… Най-чудовищните диктатори в историята не са онези, обещавали да поробят народите, а онези, които са обещавали да ги освободят и да „счупят колелото“ на историята. Изведнъж видяхме как изглежда една орда от дотраки, когато стигне до градовете на Вестерос. Малко вероятно е, че тези днешни леви, които сега се опитват да „счупят колелото” (с най-добри намерения, разбира се) ще харесат това сравнение. Но, разбира се, третият, най-непростим „грях” на финала е, че той е наруши всички традиции на приказката и холивудското кино. Всички знаехме , че накрая Денерис и Джон трябваше да се оженят! Всички се досещахме, че Джон Сняг не е никакво копеле, а най-законен Таргариен! И всички с трепет чакахме кога най-накрая Джон и Денерис заедно ще спасят света от Абсолютното зло.! Всъщност – и това е много деликатен момент – Джордж Р. Р. Мартин е доста скептично настроен към любовта. В неговата книга са силни само онези бракове, които не са основани на любов: например бракът на Катлийн Старк. Любовта, според Мартин, кара човек да забрави дълга и задълженията си и от това нищо хубаво не се получава. Любовта на Роб Старк към Джейн Уестерлинг го кара да изневери на дълга си и да загине. Забранената страст на близнаците Ланистър се оказва трагедия и, разбира се, основната причина за всички войни във Вестерос и разпадането на къщата на Таргариен също е страст – любовта на Регар Таргариен към Лиана Старк. Като си спомним всичко това, става очевидно, че Джордж Р. Р. Мартин не би направил изключение и за главната влюбена двойка – Денерис и Джон. С единствената разлика, че Джон е наистина примерен герой. Той не жертва своя дълг заради любовта си. Той жертва любовта заради дълга. Любовта между Денерис и Джон, която във всяка друга книга би била главният двигател на сюжета, за Мартин е само обстоятелството в начина на действие. Това е причината убийството на Денерис да е трагедия. Няма прекрасен Спасител или Спасителка, ни казва Мартин на финала. Има ежедневна работа по копаене на канали и възстановяване на градските публични домове. А Спасителят, който иска да направи човечеството щастливо и да разбие колелото, е Тирион. И, разбира се, половината от зрителите няма да простят на Мартин това тройно престъпление против идеалите на феминизма, срещу идеята за „счупване на колелото” и особено срещу приказните холивудски финали, изискващи задължително брак на Героя и Героинята. Е, добре – затова пък другата половина ще се замисли. Над 220 000 подписа в петиция \"Игра на тронове 8\" да се направи наново Финалът на „Игра на тронове“: Не сме доволни, не искаме да свърши (БЕЗ СПОЙЛЕРИ) \"Игра на тронове\": къде отиде логиката?", "date": "2019.05.27", "title": "Тройното престъпление на \"Игра на тронове\""}
{"url": "https://clubz.bg/83516-oficialno_byrnautyt_e_bolest_spored_svetovnata_zdravna_organizaciq", "text": "Световната здравна организация (СЗО) включи синдрома на професионалното изчерпване - или т.нар. бърнаут (burnout) в Международната класификация на болестите, предаде \"Франс прес\", цитирана от БТА. Този класификатор служи за основа за съставяне на тенденциите и на здравните статистики на СЗО. Списъкът е изготвен от здравни експерти от цял свят. Поредната класация беше приета от страните членки на СЗО на среща в Женева, която се провежда от  20 до 28 май в рамките на Световната генерална асамблея на организацията. Синдромът на професионалното изчерпване получи свой код в класификацията - QD85. Той е описан като  . Бърнаутът се характеризира с три елемента -  . Новата класификация - CIP-11 - беше приета от 72-рата Генералната асамблея на СЗО и ще влезе в сила на 1 януари 2022 година. Зависимостта от видеоигрите също беше добавена към раздела, свързан със психичните зависимости.", "date": "2019.05.27", "title": "Официално: бърнаутът е болест според Световната здравна организация"}
{"url": "https://clubz.bg/83509-shest_vpechatleniq_ot_bylgarskite_evroizbori", "text": ". Освен че пращат национални представители в Европейския парламент, европейските избори са етапна оценка за популярността на партиите и оттук – генерална репетеция за следващите парламентарни избори. В тях състоянието на икономиката е ключово. Тя почти изцяло отсъстваше от предизборния дебат за евровота. Затова след него ГЕРБ “изненадващо” би БСП с доста повече от прогнозираното. Хората не са склонни да променят статуквото, ако доходите и заетостта растат. Докато течеше кампанията никой не четеше статистиката. Да, доходите са още далече от желаните, но движението нагоре е очевидно. Защо избирателите да го спират? Народът гласува с портфейла си. Колкото и да го заливаш с компромати. Бойко Борисов правилно наблегна на икономическите си постижения в самия финал на кампанията, когато прахът от “Апартаментгейт” поулегна.  Едно са разкритията на “Свободна Европа” за апартаментите на някои големци. Друго са “разкритията” на Елена Йончева, която сама е обект на криминално разследване. Първите, както мнозина очакваха, намалиха избирателната активност. Това е жълт картон за политиците. Вторите отблъснаха хората от БСП и ги разубедиха, че тя може да бъде алтернатива.  Ако имаше нещо общо за всички партии в кампанията, то беше, че говореха за Европа в трето лице – като за чужбина. За едни това беше добрата Европа, която ни дава пари, за да я настигнем. Те викаха: изберете ме, защото така парите ще продължат да текат. За други това беше лошата Европа, която ни третира неравостойно, дава ни по-некачествени продукти със същите етикети и не позволява на нашите шофьори да спят в кабините на камионите си, за да харчат зорлем за хотел. Те викаха: изберете ме, за да се боря за справедливост с Европа. За трети това беше опасната Европа, която ни развращава с джендър идеология, посяга на идентичността ни и на турското ни робство. Те викаха: изберете ме, за да ви пазя от безродната и развратната Европа. За четвърти това беше Европа пазителката и отмъстителката. Те викаха: изберете ме, защото ние ще доведем Европа да надвие българските олигарси и мафиоти, които са твърде охранени, за да ги надвием сами. Никой не каза, братя и сестри, че и ние, българите, сме Европа. Тя не е нито добра, нито лоша, нито висока, нито ниска, тя има точно нашия ръст и е такава, каквато сами си я направим.  Партиите носеха различни икони на Европа, но отказаха на българина самочувствието и отговорността, че и той е европеец. Оттук избирателната активност не би трябвало да ни изненадва. В голямата си част кампанията се състоеше от оплаквания – от доходите, от неравенствата, от корупцията, от право- или може би кривосъдието, от двойните стандарти, от последните ни места. Това беше отрицателна кампания, базирана в по-голямата си част на критика, обвинения, закани и нищо насърчаващо, което кара избирателя да повярва в себе си. Всички го третираха като пасивен обект на “спасяване”, без собствена воля, идеи, потенциал.  Може би партиите трябва да си отворят очите за това, което светът отдавна е видял у нас. България има потенциал да бъде европейски лидер в ключови области – например информационните и комуникационните технологии. Щом една средна българска софтуерна фирма може да се продаде за цената, на която някога беше приватизиран държавният телеком, значи има хляб у нас. България развива възобновяемите енергийни източници, има изследвания в развитието на водородните клетки, напред е в производството на батерии, може да произвежда електромибили. Имаме всичко, за да бъдем в челото на европейската политика за климата. Нямаме само политическата амбиция. Борбата за климата, един от главните приоритети на Европа, отсъстваше от предизборния дебат и продължава да бъде екзотика в политическия ни живот. Никога няма да имаме високи доходи, ако доходите са върхът на амбициите ни. Доходите са отплатата за това, което можеш да създадеш и да дадеш на Европа. Нито една от партиите не показа конкретен проект за това. Това беше кампания на разграничаването. Всеки (може би с изключение на ГЕРБ и ДПС) обясняваше, че той е the one and only и всички останали са боклуци. И това – в страна, като много други в Европа, която е осъдена да се управлява от коалиции. Изгаряме мостовете към всички и се запътваме към урните. И когато комисиите преброят съдържанието им, потъваме в дълбок размисъл какво да правим. Щеше да бъде по-лесно, ако размисълът предшестваше мостоизгарянето и гласоподаването. Пример: ако си малък и едва прескачаш избирателната бариера, очевидно скоро няма да управляваш сам. Ако при това положение казваш на избирателите си, че никога няма да се съюзиш с никоя от големите партии, ти им казваш да дадат гласа си, за да бъдеш мъничка опозиция. Това означава: гласувайте за мене, за да не мога да направя нищо за вас. Кой ще даде гласа си за такава перспектива? На избирателя му омръзва все да бъде морален победител. Иска му е се и той да стане поне веднъж реален. Ако си партия и имаш програма, няма как да я осъществиш, стоейки намръщено извън властта. Трябва да си в нея, за да направиш нещо за избирателите си. Ако се налага – и като коректив на партньорите си.", "date": "2019.05.27", "title": "Шест впечатления от българските евроизбори"}
{"url": "https://clubz.bg/83515-predvaritelno_stanishev_vtori_v_listata_na_bsp_s_preferencii", "text": "Предварителни данни от изборите показват, че президентът на Партията на европейските социалисти (ПЕС) Сергей Станишев е получил силен преференциален вот и след изборите заема второто място в листата на \"БСП за България\". В списъка, регистриран в ЦИК за 26 май, той заемаше 5-ата позиция. Там попадна също след \"разместване\" - в проекта за листа, представен от лидерката на БСП Корнелия Нинова, Станишев изобщо не фигурираше като кандидат за евродепутат. Той стана такъв, след като Националният съвет на соцпартията \"ревизира\" предложенията на председателката си.  ГЕРБ остава партия на \"средния българин\", БСП отстъпва от селата Президентът на ПЕС е спечелил близо 28 000 лични гласа от подадените за БСП на вота вчера, показват още неофициални данни от гласуването, но преди да са обработени всички протоколи. Повече преференции има водачката на листата Елена Йончева - тя бе и фаворитката на Нинова. В рамките на бюлетините, подадени за левицата, прагът за разместване на листата е около 22 000 гласа (по закон пренареждане има, ако даден кандидат е получил поне 5% преференции от всички подадени за листата гласове - б.р.) Засега не е ясно дали и в други листи би имало рокади. От \"Демократична България\" обявиха, че при тях няма и полученият 1 евромандат е за водача им Радан Кънев.  \"Демократична България\": Превърнахме се в политическия фактор, нужен на България ЦИК: ГЕРБ с 6% пред БСП и расте, \"Демократична България\" с мандат (обновена) \"Демократична България\": Превърнахме се в политическия фактор, нужен на България ЦИК: ГЕРБ с 6% пред БСП и расте, \"Демократична България\" с мандат (обновена)", "date": "2019.05.27", "title": "Предварително: Станишев - втори в листата на БСП с преференции"}
{"url": "https://clubz.bg/83519-inovaciq_ot_ikea_virtualno_obzavejdane_i_pazar_onlajn", "text": "Шведската компания за мебели ИКЕА (IKEA) пуска ново мобилно приложение, което позволява на клиентите да пазаруват от разстояние. Освен това чрез него те ще могат да видят как продуктите на компанията ще изглеждат в домовете им, предадоха световните агенции. Най-голямата верига за търговия с мебели в света променя бизнес модела си, като улеснява пазаруването онлайн, разказва БТА. Приложението ще бъде пуснато най-напред във Франция и Холандия, а след това ще стане достъпно и за клиентите на останалите водещи пазари за ИКЕА. Сред тях са Германия, САЩ и Китай. В изброените държави се очаква новата услуга за заработи до края на годината. Не е ясно кога и дали приложението ще стане достъпно и на други места, където веригата има магазини.  Мобилната апликация ще позволява на потребителите да обзавеждат виртуално жилището си с мебели на ИКЕА и да видят как точно ще изглежда то. Това ще става като се въведат размерите на стаята и се избира между различни стилове. След това клиентите ще могат да поръчат мебелите чрез приложението. Целта е вече да не е толкова необходимо потребителите да посещават магазините на компанията, които обикновено са разположени в покрайнините на градовете. През 2017 г. мебелната компания пусна приложение с добавена реалност. То позволяваше на клиентите да видят над 2000 продукта и да ги впишат в обзавеждането на жилищата си, но не даваше възможност стоките да бъдат купени.  Основното приложение на ИКЕА представя целия асортимент на компанията, но продуктите са представени поотделно и клиентът може само да ги добавя в списъка си за пазаруване, който да използва при посещение в магазин. Пазаруване от разстояние може да се прави само чрез сайта, припомня БТА. Новото приложение ще е допълнение към решението на компанията да пробва с откриване на по-малки магазини в централните градски части. В тези магазини ще се предлага по-малък асортимент. Такъв магазин бе открит в Париж по-рано този месец. С помощта на приложението клиентите ще могат, след като насочат телефона си към стол например, да видят какви други цветове предлага компанията, да видят стола в дадена стая или до подобни продукти, пише още БТА.", "date": "2019.05.27", "title": "Иновация от ИКЕА: виртуално обзавеждане и пазар онлайн"}
{"url": "https://clubz.bg/83512-todor_nedelev_otnovo_e_futbolist_na_futbolistite", "text": "За втора поредна година Тодор Неделев от \"Ботев\" (Пловдив) спечели приза за \"Футболист на  футболистите\" - голямата награда във вече традиционната анкета на Асоциацията на българските футболисти (АБФ). Тази година в гласуването са участвали близо 600 играчи и треньори от Първа и Втора лига.  Ето и победителите в отделните категории:  1. Тодор Неделев (\"Ботев\" Пловдив) \n\t2. Станислав Костов (\"Левски\"), Георги Илиев (\"Черно море\") 1. Мартин Минчев (\"Черно море\")  \n\t2. Валентин Антов (ЦСКА-София)  \n\t3. Светослав Ковачев (\"Дунав\" Русе)  1. Ивана Найденова (НСА)  \n\t2. Яница Иванова (НСА)  \n\t3. Симона Стоянова (\"Етър\") 1. Илиан Илиев (\"Черно море\")  \n\t2. Красимир Балъков (\"Етър\")  \n\t3. Николай Киров (\"Ботев\" Пловдив) Николай Бодуров (ЦСКА-София) Георги Иванов - Гонзо Станислав Костов (\"Левски\") Най-добър футболист в статистическите изследвания на ИнСтат:  Марселиньо (\"Лудогорец\") Той очевидно имаше предвид скандала с изгонените от клуба шестима футболисти, начело с капитана Георги Илиев, по подозрение, че са продали мач на ЦСКА-София. Те не играха срещу \"Лудогорец\" в последния кръг, а Илиев разкри тогава, че са освободени. Шестима от \"Черно море\" изхвърлени от тима за уреден мач В събота стана ясно, че дни по-рано са минали може би два полиграфа, за да се установи дали се играли симулативно. Първият е бил направен по нареждане на шефовете им, а вторият - по инициатива на самите състезатели. Резултатите от него достигнаха до медиите и показаха, че обвинените са го издържали.  На шоуто \"Футболист на футболистите\" Георги Илиев заяви, че е измислил цялата история. И добави, че още нищо официално не му е казано. Той отново отрече вина, потвърди, че е чист пред съвестта си. ЦСКА-София: Защо на \"Армията\" имаше драма, а в Делиормана - измама Чака се официално изявление от страна на \"Черно море\". По-рано днес клубът обяви раздяла с петима от 6-имата - не фигурира единствено името на вратаря Иван Дюлгеров.  са освободени, като на първите двама договорите са изтекли. Още четирима са отпратени -  информират \"моряците\". На някои от тях били предложени нови договори, но те ги отказали, а други просто решили да си тръгнат, по думите на Илиан Илиев. ЦСКА-София: Защо на \"Армията\" имаше драма, а в Делиормана - измама", "date": "2019.05.27", "title": "Тодор Неделев отново е \"Футболист на футболистите\""}
{"url": "https://clubz.bg/83518-andrej_slabakov_evrodeputat_ot_vmro", "text": "Режисьорът Андрей Слабаков, който бе четвърти в листата на ВМРО за евроизборите, е спечелил достатъчно преференции, за да излезе на второ място в партийната подредба. Това потвърдиха спечелилият вече нов мандат в Брюксел Ангел Джамбазки и лидерът на партията и вицепремиер Красимир Каракачанов пред бТВ.  Слабаков, който е от гражданската квота, измества в листата двама високопоставени партийци във ВМРО - депутатите Юлиан Ангелов и Александър Сиди. ЦИК: ГЕРБ с 6% пред БСП и расте, \"Демократична България\" с мандат (обновена) Към момента окончателни, дори и неофициални данни от ЦИК за разпределението на 17-е места за България в Европейския парламент няма. Неофициалната информация обаче е, че ВМРО към момента получава втори мандат с резултата си от 7,42 на сто от гласовете при 95% преброени протоколи. При това положение ГЕРБ да взима 6 вместо 7 места - в полза на партията на Каракачанов. По предварителни данни БСП взима 5 мандата в Европейския парламент, ДПС - 3, а \"Демократична България\" - 1. Разместване заради преференции се очаква да бъде потвърдено в листата на БСП, където Сергей Станишев от 5-и става 2-ри. Засега не се знае за пренареждане на местата в ГЕРБ и ДПС. Сигурно е, че в \"Демократична България\" няма такова.  Предварително: Станишев - втори в листата на БСП с преференции ЦИК прогнозира, че окончателното разпределение на мандатите ще е ясно в сряда.  Предварително: Станишев - втори в листата на БСП с преференции", "date": "2019.05.27", "title": "Андрей Слабаков - евродепутат от ВМРО"}
{"url": "https://clubz.bg/83504-populistite_na_kachinski_triumfiraha_v_polsha", "text": "Управляващата партия в Полша \"Право и справедливост\" (ПиС) триумфира на изборите за Европейски парламент в страната. При преброени 99,3 процента от бюлетините популистите печелят 45,6 процента от вота, докато еврофилската \"Европейска коалиция\" - 38,3 пункта. Европа спря еврофобите, либералите ще решават мнозинството ПиС се домогна до 31,8 процента от гласовете на предишните евроизбори и 37,6 процента на парламентарните избори през 2015 г. През 2014 г. \"Европейска коалиция\" спечели общо 48,2 процента от гласовете. В неделя избирателната активност е била 45,6 процента - рекорд за европейски избори в Полша. Салвини готви общ пакт с Качински Според Ройтерс резултатът от изборите е сигурен знак за подкрепата на полския народ за националистическата, популистка и евроскептична политика на управляващите преди парламентарните избори през есента на 2019 г. Ако ПиС и тогава победи, това може да засили изолацията на Полша в ЕС, отбелязва Ройтерс. Франция и Германия атакуват Полша заради съдилищата Преди европейските избори той сподели, че със своето гласуване поляците ще решават въпроса за  . Салвини готви общ пакт с Качински Франция и Германия атакуват Полша заради съдилищата", "date": "2019.05.27", "title": "Популистите на Качински триумфираха в Полша"}
{"url": "https://clubz.bg/83503-gerb_ostava_partiq_na_sredniq_bylgarin_bsp_otstypva_ot_selata", "text": "И на тези избори структурата на вота за ГЕРБ напомня за общата структура на вота, т. е. ГЕРБ запазва позицията си на партия на „средния“ българин. Това показват електоралните профили на избирателите по възраст, образование и населено място и т. н. от екзит пола на \"Галъп интърнешънъл\" от изборите за Европейски парламент на 26 май.  За първи път БСП не може да покаже лидерство в селата, отбелязват от агенцията. А вотът в София дава малка преднина на ГЕРБ пред БСП и \"Демократична България\".  На тези избори излязоха около 450 хиляди души, които твърдят, че на последните парламентарни избори са гласували за БСП. Над 80% от тях традиционно са повторили вота си. Останалите са потеглили в различни посоки, но без някаква прекомерна тежест при АБВ. За сравнение, при ГЕРБ този процент на повторяемост е с десетина пункта по-нисък –  . Сред останалите личат най-вече такива, които сега са отишли към ВМРО (6%), но има и пренос към БСП (5%). Сред младите (18 - 30 г.) ДПС е втора политическа сила след ГЕРБ и пред БСП. Сред възрастните пък БСП остава първа политическа сила – с вот от 41% сред пенсионерите и 39% сред тези на и над 60-годишна възраст въобще. Като че ли за първи път БСП не може да покаже лидерство в селата – конкурира се с ДПС и ГЕРБ. Вотът в София показва, че ГЕРБ води с малко пред БСП и „Демократична България“. Времето ще покаже дали сме свидетели на нова тенденция, в която ГЕРБ постепенно получава и селски вот (през добри структури на местната власт, например), а губи тежест в София. Отговорът на въпроса дали избирателите са гласували преференциално дава очаквани отговори – около половината избиратели твърдят, че са гласували преференциално. Вероятно, част от тези отговори са декларативни и социално желателни, но така или иначе, те свидетелстват за висок интерес и употреба на преференциите. Най-висок е афинитетът към тях от страна на „Демократична България“ – над 70% от вота за тях вероятно е бил съчетан с преференция. По-скоро високи изглеждат процентите на преференциално гласуване и сред гласувалите за БСП и ВМРО.   ", "date": "2019.05.27", "title": "ГЕРБ остава партия на \"средния българин\", БСП отстъпва от селата"}
{"url": "https://clubz.bg/83513-martin_kamburov_poluchi_dve_obvineniq_ot_prokuraturata", "text": "Мартин Камбуров, голмайстор №2 в цялата история на \"А\" група (в последните години Първа лига), се сдоби с две обвинения от пловдивската Районна прокуратура - за противозаконно унищожаване на чужди вещи и хулиганство. Преди два дни 38-годишният футболист на \"Берое\" и бивш на \"Локомотив\" (Пловдив) се забърка в скандал заради поставени скоби на автомобил, който е управлявал. Той дори бе задържан за 24 часа в районно управление на града под тепетата, където се е разиграла случката.  Причината е хулиганското му поведение с общинските служители, поставили скобите, а след това и с полицаи. Камбуров опитал да потегли с автомобила, така увредил скобите, твърди обвинението. Ето какво се казва в съобщението на прокуратурата с описание на скандала: ", "date": "2019.05.27", "title": "Мартин Камбуров получи две обвинения от прокуратурата"}
{"url": "https://clubz.bg/83514-demokratichna_bylgariq_prevyrnahme_se_v_politicheskiq_faktor_nujen_na_bylgariq", "text": "\"Демократична България\" се превръща в политически фактор, който е нужен на България, след \"сладък успех\" на евровота. Това е изводът на лидерите на обединието Атанас Атанасов (ДСБ) и Христо Иванов (Да, България) след вчерашното гласуване, на което коалицията спечели (по все още неокончателни данни) 6,24% от гласовете и един евродепутатски мандат.  ЦИК: \"Демократична България\" - първа сила в чужбина, ГЕРБ - втора Той добави, че водачът на листата Радан Кънев, който е спечелил и преференциалния вот и отива в Европарламента, е най-силният кандидат, който демократичното обединение е можело да извади. Кънев е лице, което е с капацитета да стане разпознаваемо в европейски план, допълни Иванов.  И коментира черният пиар срещу \"Демократична България\" в страната така: Кой се снима с \"фалшивата книга\" на Иван Костов И отправи благодарности към всички активисти, щабове и кандидати на \"Демократична България\". Отправи и специални благодарности на тези, които не са членове на обединението, но са гласували за него. Кънев отново потвърди, че ще се включи в групата на Европейската народна партия, въпреки че там е ГЕРБ, и ще се работи за \"промяна на ЕНП\". На въпрос дали ще работи в \"отбор за България\" с другите 16 български евродепутати, които бяха избрани, сред които е и Делян Пеевски, той каза: Но отбеляза, че, разбира се, има въпроси, по които българските партии са единодушни, дори и да не са от едно политическо семейство - например казуса с Дъблинското споразумение.  Според Атанас Атанасов \"Демократична България\" трябва да прегледа подробно резултатите, да види къде е отишъл другият десноцентристки вот и да обмисли дали да води нови коалиционни разговори за разширяване на обединението. На въпрос дали Иво Прокопиев е финансирал кампанията, Иванов заяви, че няма такава информация, но кампанията е финансирана само от дарения, които ще бъдат публикувани напълно прозрачно. Кой се снима с \"фалшивата книга\" на Иван Костов", "date": "2019.05.27", "title": "\"Демократична България\": Превърнахме се в политическия фактор, нужен на България"}
{"url": "https://clubz.bg/83493-mond_apartamentgejt_izobshto_ne_povliq_na_izborite_v_bylgariq", "text": "В.   коментира изборните резултати в България, отбелязвайки, че партията на министър-председателя Бойко Борисов изобщо не е пострадала от многобройните скандали за корупция, избухнали в последните седмици в страната. Консерваторите излизат начело с над 30 процента от гласовете, като разликата със социалистическата опозиция е значителна - близо 6 пункта. Социалистите търпят негативите на вътрешното си разделение около новата консервативна линия, която се опитва да наложи председателката на партията Корнелия Нинова, посочва вестникът. Проевропейските партии успяха да обуздаят възхода на евроскептиците на избори, белязани от силна избирателна активност и напредък на Зелените, разпиляването на гласовете обаче вещае тежки преговори между групите за формиране на съюзи в парламента, пише още френският в. \"Монд\". Според прогнозите, основаващи се на частичните предварителни резултати, нито една от големите еврофилски формации не може да претендира за победа. Десноцентристкият блок ЕНП (Европейска народна партия) и социалдемократите, губят общото си мнозинство за първи път от 1979 г. Процесът по определяне на председател на Европейската комисия и основните постове вероятно ще е труден, без либералите и центристите от АЛДЕ да могат да стигнат до управлението или Зелените да изиграят ролята на решаващ фактор. Тези сили излизат укрепнали от изборите, но дълбоките разногласия помежду им заплашват да им попречат да сформират хомогенна коалиция в новия парламент, допълва вестникът. Християндемократите и социалдемократите отчетоха тежка загуба, докато Зелените засилиха позициите си. Тази нова конфигурация ще затрудни работата на новия парламент и отношенията му с Еврокомисията и Европейския съвет, прогнозира друг френски вестник -  . Проевропейските сили устояха по-добре от очакваното на масирана популистка вълна, каквато не се състоя, но ЕП е опасно фрагментиран. Това са последиците от раздробяването на политическите сили, наблюдавано в много страни членки от 10 години насам. По един или друг начин лидерите са принудени да влизат във все по-труднопостижими и изискващи коалиции, за да съставят мнозинство, подчертава всекидневникът. \n\tВ.   акцентира върху високата избирателна активност. Според ЕП на сегашните избори са гласували 51 процента от европейците в 27 страни, при 42 на сто преди пет години. Това е най-високото равнище от 20 години, опровергало председателя на ЕК Жан-Клод Юнкер, който наскоро констатира със съжаление пред германския в. \"Ханделсблат\", че европейците колективно \"са изгубили либидото си\". \"Франс кюлтюр\" посочва, че най-активни на тези избори са били датските избиратели - близо 60 процента, а в Германия активността се е увеличила с 11 процентни пункта спрямо 2014 г. на 59 процента. В Испания също се наблюдава скок - 35 процента при 24 преди пет години. \n\tЗапочва лудото боричкане за контрола върху наратива за Брекзита, отбелязва британският в.  , коментирайки резултатите от вота във Великобритания. Европейските избори се развиха според предвижданията:   постигна голяма победа, лейбъристи и консерватори получиха ритник, а либералните демократи и Зелените са в подем. Като изключим предсказуемостта им, тези избори бяха странни - изобщо не беше планирано да се стигне до тях и по тази причина бяха организирани в движение. Най-отличителното в тях беше, че нито една партия не каза нищо, подчертава вестникът. \n\tЧетиридесетгодишният контрол на двете основни центристки политически групи на лостовете на властта в Брюксел е на път да бъде прекратен, след като рекордно голям брой избиратели гласуваха в подкрепа на радикални алтернативи като Зелените или крайнодесните, посочва в друга статия  . До голям възход на евроскептичните популисти вчера не се стигна, но те са на път да се върнат в Европарламента по-многобройни от всякога, след като водачката на френския \"Национален сбор\" Марин льо Пен празнува оспорвана победа, макар символична, над партия \"Република в движение!\" на президента Еманюел Макрон, отбелязва ежедневникът.  \n\tМоже би фрагментиран Европейски парламент е просто това, от което се нуждае ЕС, допуска анализ във в. \"Гардиън\". От Амстердам до Атина и от Швеция до Испания, националните избори из Европа неотдавна разкриха бързо раздробяващ се политически пейзаж: големите партии стават по-малки, малките партии - по-големи. Сега тази фрагментираност засегна и Европейския парламент. Фокусът на европейските избори през 2019 г. беше върху надигането на десните популисти, заплашващо да взриви установения от десетилетия десноцентристко-левоцентристки консенсус и да направи опит да върне властта на страните членки. \n\tТова само европейски избори ли бяха или 28 проучвания на националните настроения?, пита се в редакционна статия германският всекидневник  , пише БТА.", "date": "2019.05.27", "title": "\"Монд\": Апартаментгейт изобщо не повлия на изборите в България"}
{"url": "https://clubz.bg/83435-bashta_i_transseksualniqt_mu_sin_pyrvo_brysnene_s_gilette_video", "text": "След като се бори с токсичната мъжественост, предизвиквайки бурни реакции от всякакъв тип в социалните мрежи, Gillette пусна и нова невиждана досега реклама на самобръсначките си. В \"Първо бръснене\" участва Самсън Браун от Канада. Той е транссексуален - роден е като биологична жена, от известно време е на хормонална терапия и сега му расте първата брада. Баща му има удоволствието да го научи как да се бръсне в краткото видео. Транссексуална сирийка стана звезда на гейпарад в Берлин Потребителите в социалната мрежа са екзалтирани от факта, че Gillette са заснели рекламата с истински транссексуален.   Засега новата реклама получава само позитивни реакции. Тя е част от поредицата видеа на Gillette, които се фокусират върху досега неразглеждани аспекти на мъжествеността в обществото. Ето и видеото, събрало вече половин милион гледания:        ", "date": "2019.05.27", "title": "Баща и транссексуалният му син - първо бръснене с Gilette (ВИДЕО)"}
{"url": "https://clubz.bg/83499-zadyrjaha_zapodozreniq_za_atentata_v_lion", "text": "Френската полиция арестува заподозрения за бомбения атентат миналата седмица в Лион, в която бяха ранени 13 души. Това заяви вътрешният министър Кристоф Кастанер в \"Туитър\". Тринадесет ранени след взрив в Лион Кастанер приветсва активната работа на отговорните органи, но не предостави допълнителни факти за задържания.     Улична камера засне частично маскирания мъж, подозиран за атентата, докато се отдалечава с колело от мястото на ексползията. Преди това той оставил чанта пред входа на популярна верига пекарни. Изследователите разглеждат случая като терористичен акт поради обстоятелствата около атаката - тя бе извършена посред бял ден и бе използвано взривно устройство с голям радиус за нанасяне на щети.", "date": "2019.05.27", "title": "Задържаха заподозрения за атентата в Лион"}
{"url": "https://clubz.bg/83500-fiat_krajsler_i_reno_se_slqha_prodavat_blizo_9_mln_avtomobila_godishno", "text": "Италианско-американският автомобилостроител \"Фиат-Крайслер\" (Fiat Chrysler) представи днес проект за сливане с френския \"Рено\" (Renault), създавайки третата по големина в света група в автомобилния сектор, предаде Франс прес. Според предложението, отправено от \"Фиат-Крайслер\" към \"Рено\", новата компания ще бъде 50 процента собственост на акционерите на италианско-американския автомобилопроизводител и 50 процента на акционерите на френския, обясниха от \"Фиат Крайслер\" в комюнике. Управителният съвет на \"Рено\" заседава тази сутрин по офертата за сливане. След заседанието ще бъде разпространено комюнике. \"Фиат-Крайслер\" и \"Рено\" преговарят за партьорство Още снощи стана известно, че \"Рено\" и \"Фиат-Крайслер\" се готвят да обявят днес проект за сливане, който може да развълнува целия сектор. Според източници официалното съобщение ще бъде направено преди отварянето на борсите. Очаква се в публикуваното комюнике да пише, че \"ще бъде проучена възможността за обединяване на двете групи\", което в крайна сметка да завърши със \"сливане\", посочи единият от източниците. Според трети източник предстоящото съобщение ще бъде резултат от преговори, започнали още при управлението на Карлос Гон, бившия емблематичен директор на френския автомобилостроител, разследван в Япония за финансови злоупотреби. Заедно с партньорите си \"Нисан\" (Nissan) и \"Мицубиши\" (Mitsubishi), Рено е най-големият световен автомобилопроизводител по обем на продажбите - близо 10,76 милиона продадени коли за миналата година, изпреварвайки Фолксваген (Volkswagen) с 10,6 милиона и Тойота (Toyota) с 10,59. \"Фиат-Крайслер\" подчертава, че със сливането ще бъде създаден третият по големина в света производител на автомобили с годишни продажби от 8,7 милиона превозни средства и \"силно присъствие в ключови региони и сегменти\". Правителството на Франция обаче изрази предпазливост към евентуално сливане между двете компании, допълва Асошиейтед прес. Френската държава притежава 15 процента от \"Рено\" и представител на властите е заявил, че правителството ще се съгласи на съюз с \"Фиат-Крайслер\", само ако бъдат защитени работните места и националните интереси на Франция.", "date": "2019.05.27", "title": "\"Фиат-Крайслер\" и \"Рено\" се сляха, продават близо 9 млн. автомобила годишно"}
{"url": "https://clubz.bg/83502-enp_uvelichi_predninata_si", "text": "Европейската народна партия (ЕНП) леко увеличи преднината си, показват обявените малко преди обяд в Брюксел трети прогнозни резултати от европейските избори  . Те обаче не променят особено разположенето на силите в новия Еврпарламент, който казва „сбогом“ на голямата коалиция между двете водещи сили. ЕНП печели вота със 182-ма депутати. Европа спря еврофобите, либералите ще решават мнозинството На второ място остава Партията на европейските социалисти (ПЕС). Но броят на нейните представители намалява на 147. Алиансът на либералите и демократите в Европа (АЛДЕ) е трета сила и се очаква да бъде главният балансьор. Той ще има 109 представители. Следват Зелените/Европейски свободен алианс (ЕСА) с 69 представители. Европейските консерватори и реформисти (ЕКР) са пети с 59 депутати. Следват две евроскептични партии - Европа на народите и свободата (ЕНС) с 58 евродепутати и Европа на свободата и пряката демокрация (ЕСПД) с 54-ма. По-нататък са Европейска обединена левица/Северна зелена левица (38), шестима необвързани и 29 в графата „други“. Вебер иска широка коалиция в Европарламента Още след огласяването на първите прогнозни резултати Манфред Вебер – водещият кандидат на ЕНП за председател на бъдещата Еврокомисия, призова за широка коалиция от проевропейски сили, включваща социалистите, либералите и „зелените“. Той баче изтъкна, че в нея няма да има място за крайно леви и крайно десни противници на ЕС. Вебер иска широка коалиция в Европарламента", "date": "2019.05.27", "title": "ЕНП увеличи преднината си"}
{"url": "https://clubz.bg/83488-prokuraturata_iznachalno_obvinila_nezakonno_gen_shivikov_po_anonimen_signal", "text": "Делото за длъжностни престъпления срещу бившия командир на 61-ва Стрямска механизирана бригада бригаден генерал Димитър Шивиков   чийто автор така и не е разкрит. Това разкрива правният сайт  , който цитира мотивите на Военния съд в Пловдив, с които оправдават Шивиков. Шумно анонсираното обвинение се стовари върху Шивиков, точно когато той трябваше да стане национален военен представител в Съюзното командване по операциите на НАТО, но така ДАНС му отне достъпа до класифицирана информация и практчески прокуратурата пресече кариерата му. Та според обивнителите той извършил 13 длъжностни престъпления, с които причинил вреди на „Сухопътни войски“ за близо 44 000 лева. Шивиков, който на последните избори бе кандидат на ВМРО за европарламента, бе обвинен, че предоставял   и на местното ловно дружество за различни тържества. Ставаше дума за  , за която не е бил искан наем. Военнослужещи пък били изпращани да помагат в приготвяне на храна за тържествата, като генералът ги компенсирал само с почивни дни. Едно от обвиненията беше свързано с това, че Шивиков е изпратил войници да ремонтират апартамента му, а друго беше, че е задържал за няколко дни шофьорската книжка на войник. За втори път: генерал Шивиков е напълно невинен по 13 обвинения Всичко обаче започнало през март 2015 г. от анонимен сигнал, уж на съсед, подаден на горещия телефона на Военната полиция. Човекът се обаждал, за да се оплаче именно от ремонта в жилището на Шивиков. След по-малко от два часа в апартамента отишли служители на Военна полиция, разпитали работещите войници, които казали, че помагат на доброволни начала и са в почивка, тъй като ползвали компенсации, а единият бил и кум на Шивиков. Съпругата на генерала обяснила, че никога не е имало оплакване от съседи,  , а след проверката била изготвена докладна. След това материалите били изпратени на Военно-окръжната прокуратура в София. Прокуратурата повдигна още 9 обвинения на генерал Шивиков Военният съд приема, че именно този сигнал е послужил за начало на досъдебното производство срещу Шивиков, което е в нарушение на НПК. Прокуратурата твърди, че законният повод за разследването са данните в преписка от 2014 г. Въпросната преписка обаче съдържала анонимно обаждане и снетите обяснения на четиримата войници. Съдът цитира разпоредбата на чл. 209, ал. 1, според която  В хода на делото е бил направен опит да се изясни кой е автор на анонимния сигнал, но той останал неуспешен. Първо било установено, че номерът е на „Булсатком“, която пък обяснила, че номерът е собственост на „Телеком 1“ ООД, откъдето не отговорили и на седемте запитвания до края на делото, продължава с изреждането на парадоксите \"Лекс\".. В обясненията си пък Шивиков казва, че анонимният сигнал не е от „възмутен съсед“, а от телефонен номер на все още неизвестна структура. По думите му, част от свидетелите по делото били заплашвани, а върху един от тях била оказана принуда от агент на ДАНС. Според генерала целта е била да бъде компрометиран, тъй като обвинението му е било повдигнато само няколко дни, след като станало ясно, че е номиниран за заемане на международна длъжност в НАТО. Основната част от деянията, за които ген. Шивиков е обвинен, са свързани с участията на военнослужещи в мероприятия на общини – тържества за  и др. В тях военните участвали активно в организацията, основно с кетъринг и логистика. В трите години, през които е гледано делото, са разпитани свидетели,   чорба. Друг път пък директно купували храна от Ловното дружество – конкретно четири овце, около хиляда кебапчета и хиляда кюфтета. От мотивите на съда става ясно още, че значителна част от продуктите са веществени доказателства, които след края на делото ще бъдат върнати на собствениците. Такива  За тези тържества обаче не са били подписвани договори между общините и военните за участието им. Шивиков не издавал и заповеди, а давал само устни указания. Дори едно от вещите лица посочва в заключението си, че  , който да отрази задълженията на страните. По делото е установено, че участващите в тържествата войници не са били компенсирани и с пари, а с почивни дни, което прави стойността хипотетична. Съдът приема, че такива договори е трябвало да бъдат сключени, но в крайна сметка  Според него няма и умисъл в действията на Шивиков. Относно тезата на прокуратурата, че подсъдимият е съзнавал общественоопасния характер на извършеното, предвиждал и искал да настъпят общественоопасните последици, съдът пита с какво участието на войниците е навредило и застрашило живота или здравето на присъствалите. , се казва още в мотивите на съда. Това е второто дело, по което генерал Шивиков е оправдан, но присъдата може да бъде протестирана пред Военно-апелативния съд. Напълно оправдаха ген. Шивиков по \"афганистанското\" дело Шивиков беше и окончателно оневинен по т. нар. \"афганистанско\" дело - за присвояване на одеяла, топки и пр. от умиротворителните сили в Афганистан.  След уволнението му в армията той се пробва за кмет на Карлово на местните избори през 2015 г., а сега беше 5-и в листата на ВМРО за европарламента. Прокуратурата повдигна още 9 обвинения на генерал Шивиков Напълно оправдаха ген. Шивиков по \"афганистанското\" дело", "date": "2019.05.27", "title": "Прокуратурата изначално обвинила незаконно ген. Шивиков по анонимен сигнал"}
{"url": "https://clubz.bg/83505-ek_nacionalistite_ne_sa_pobeditelite", "text": "Така говорителят на Еврокомисията Маргаритис Схинас коментира резултатите от европейските избори. Това е и първият коментар от институция в Брюксел. Европа спря еврофобите, либералите ще решават мнозинството Той изтъкна, че в ЕП има проевропейско мнозинство. И това означава, че може да се разчита на конструктивен и ангажиран парламент в следващия конституционен цикъл. Европейската комисия обаче няма специален коментар за резултатите във Великобритания, където спечели партията „Брекзит“ на антиевропейски настроения Найджъл Фараж. ЕК коментира вота в общоевропейски план.", "date": "2019.05.27", "title": "ЕК: Националистите не са победителите"}
{"url": "https://clubz.bg/83454-politicheskiqt_testosteron_opryska_evrovota", "text": "Резултатите са такива, каквито са. Въпреки повишената температура на политическо говорене, офанзивната кампания на опозицията, скандалите, гейтовете, аферите, оставките във висшия ешелон на властта нищо не може да попречи на свръхмобилизацията в управляващата партия. Ниската избирателна активност обаче е показател за това, че мнозина избиратели са отблъснати от поредната кампания, в която реалните проблеми пред България и мястото й в Европа бяха заглушени. Не бива да се забравя, че това бяха избори за Европейски парламент. Един парламентарен вот би променил картината. Но ето няколко вътрешнополитически извода от евровота, макар и резултатите от него все още да не са окончателни. БСП не успя да пребори ГЕРБ, мнозинството от избирателите не искат промяна. Автентичното \"жълтопаветно дясно\" е по-добре вътрешно да се мрази, но на избори да ходи обединено, макар и потенциалът му да е толкова, колкото получи. ДПС и магаре да сложи в листата, ще бъде избрано. Успехът на ВМРО ще даде нов устрем на вътрешнопартийната завист и омраза сред патриотичното обединение. Прокуратурата създава герои – Десислава Иванчева събра повече гласове от „Атака“ и НФСБ. Но и отне от \"Демократична България\", защото увлече например \"зелени\" гласове. Формацията на Бойко Борисов е ужасяващо добре смазана машина за избори. Тези резултати ще успокоят трусовете в управляващата коалиция, а е вероятно и Веселин Маринов отново да види у Цветан Цветанов своя „рицар на бял кон“. Самозабравянето от властта сред номенклатурата на ГЕРБ не е спряно, а само ще забави своя ход... поне засега. Социалистите, предвождани от Корнелия Нинова, поведоха кампания, в която заложиха всичко и всички. Вкараха в употреба работещи страхове за джендъри, Истанбулската конвенция, мигранти, отвръщаха на личните нападки със същото. Освен върху Бойко Борисов Корнелия Нинова се фиксира и върху Сергей Станишев, което отвори втори фронт в левицата. Като цяло ГЕРБ и БСП превърнаха кампанията в битка с клевети и обиди. Но екипът на Корнелия Нинова направи и две стратегически грешки в ход. Първо - обвърза резултатите от евровота с бъдещето на третия кабинет „Борисов“. Това стана водещ лайтмотив на социалистите. Независимо от зловредния политически цинизъм сред политическата номенклатура в ГЕРБ с разкритията за апартаменти, злоупотреби с еврофондове, видно е, че хората не искат нови избори за парламент. Или поне мнозинството от тях. През последните години не просто се нагледахме на различни управленски експерименти, служебни кабинети, премиерски оставки - политическата култура и модел на управление си остават същите.  А в страха от връщането на БСП в управлението - дори и начело с високотемпературното говорене на Корнелия Нинова - се видя от избирателите като „още от същото“. И е добре да се признае, че Бойко Борисов успя добре да отиграе класическия страх: „да не се върнат комунистите на власт“, като събра под своето знаме емблеми като СДС, останки от земеделците и др. Самият той изнесе \"на ръчна\" и кампанията за евровота.  Втората стратегическа грешка на БСП беше включването на президента Румен Радев в кампанията. Не само че шефът на политическия му кабинет Иво Христов пристана на „чеверме социалистите“ (по неговото определение). Но и Корнелия Нинова направо взе на абордаж авторитета на президентската институция. И вместо да поддържа ролята на помирител, Радев изостри критиките си към ГЕРБ и кабинета. Това вероятно мобилизира електоралното ядро на социалистите, но отблъсна периферията. Защото Радев стана един от тези, които са част от всекидневните кръчмарски кавги в сепарето на политическия елит. Между другото и симпатиите на Росен Плевнелиев към ГЕРБ не му се прощаваха в неговия мандат – рейтингът му падаше, когато ласкаеше своята партия. Просто защото представата за ролята на президента е да обединява, а не да подпира някой от отборите на политическия терен. С няколко думи: БСП отблъсна потенциални избиратели заради свръхпроизводството на политически тестостерон в кампанията.   Още през април лидерката на БСП Корнелия Нинова заяви, че ако партията й загуби евровота, няма да подава оставка. Причината е, че листата й беше одобрена след вътрешни скандали от Националния съвет на партията, след като тя се опита да изхвърли председателя на ПЕС Сергей Станишев. Въпреки това второто място на БСП ще събуди отново критичните лобита сред социалистите. Другарският съд там предстои. И Нинова, дори и да не се даде „без бой“, върви към своя залез. Това ще отслаби още повече крехките сили на БСП като парламентарна опозиция. И ако се отключат вътрешнопартийните дрязги, социалистите са на път да загубят още по-важните за тях местни избори.  Извън парламента: добрата новина за \"Демократична България\" е, че отново е на политическата карта. Дали ще се възползва от този подем и ще стъпи ли върху постигнатите резултати, за да ги увеличи, зависи доколко ще обуздае опасния вирус на собственото си его. Самодоволството винаги е пречило на \"жълтопаветниците\" (по Христо Иванов). А що се отнася до третия кабинет на Бойко Борисов, той е като узряла круша. Всеки момент може да падне, но няма кой да раздруса дървото.", "date": "2019.05.27", "title": "Политическият тестостерон опръска евровота"}
{"url": "https://clubz.bg/83507-sledizborno_bsp_shte_izbira_nov_predsedatel_prqko", "text": "Ръководството на БСП ще предложи на Националния съвет да се започне процедура за избор на председател на партията. Това заяви лидерката на социалистите Корнелия Нинова в първия си коментар след загубата на европейския вот. Самата тя ще се яви на този избор. Заседанието на пленума ще се проведе утре. И допълни, че такива ще изработи Националният съвет.  Определянето на нов лидер на партията за първи път би се провело по последните правила в устава на БСП, променен след като Нинова я оглави. Предвижда се това да стане чрез пряк избор, в който да участват всички членове на партията.  Най-голямата тревога на Нинова е ниската избирателна активност на евровота. Тя изтъкна, че БСП е единствената партия, която качва гласовете си в абсолютна стойност - от 424 хил. гласа на евровота през 2014 г. до 450 хил. гласа сега. БСП ще провете и общински и областни конференции, на които да се направи анализ на изборите и да се избере ново ръководство. Според Нинова всичко това ще свърши след около два месеца и няма да повлияе на подготовката за местните избори.", "date": "2019.05.27", "title": "Следизборно: БСП ще избира нов председател. Пряко"}
{"url": "https://clubz.bg/83506-sled_mej_bez_sdelka_nova_sdelka_socializym_ili_nqma_brekzit", "text": "Краят на ръководството на Тереза Мей ще доведе до още по-бурен етап в излизането на Великобритания от Европейския съюз, тъй като всеки нов лидер вероятно ще се стреми да постигне по-твърда сделка за развод, а до месеци може да има избори,  . \n\tВ крайна сметка Обединеното кралство или ще напусне с някакъв вид преходна сделка за гладко излизане, или ще напусне рязко без сделка, или въобще няма да напусне. Има вероятност за ново отлагане. \n\tБорис Джонсън - лицето на официалната кампания за Брекзит през 2016 г. и фаворит на букмейкърите за приемник на Мей, иска по-твърд развод от предлагания от Мей. Други водещи кандидати за поста са Саджид Джавид, Майкъл Гоув и Джереми Хънт. \n\tЛидерът на опозиционната Лейбъристка партия Джереми Корбин иска да осъществи редица класически социалистически политики. Той гласува против членството в ЕС през 1975 г., неохотно подкрепи кампанията за оставане в ЕС през 2016 г. и показва хладна подкрепа за нов референдум. Който и да наследи Мей като лидер на Консервативната партия, почти със сигурност ще трябва да иска от Брюксел по-твърда сделка за Брекзит, въпреки че ЕС многократно е казвал, че няма да преработва Договора за напускане. \n\tТова означава някакъв вид конфронтация с общността преди планираната дата за напускане на 31 октомври. \n\tЗа да бъде укрепена позицията на един бъдещ министър-председател, някои министри искат да бъде засилена подготовката за излизане без сделка. \n\tТова е кошмарният сценарий за множество големи компании; ако петата по големина икономика в света бъде лишена с един замах от много външнотърговски отношения, това би разстроило снабдителните вериги в Европа и извън нея. \n\tПолитическите и обществените последици са неясни, но ако се съди по поведението в миналото, това може да предизвика тревога на финансовите пазари и падане на британската лира. \n\tМакар че парламентът многократно показва своята съпротива срещу Брекзит без сделка, не е ясно как всъщност може да бъде спряно това, ако правителството е решено да го направи. Американската инвестиционна банка \"Джей Пи Морган\" повиши своята вероятност за Брекзит без сделка на 25 процента, като каза, че основава оценката си на предположението, че Борис Джонсън ще стане министър-председател, след което ще има парламентарни избори. В изследователска бележка към клиентите, озаглавена \"Брекзит: време да се страхуваме, след като вероятността за вариант \"без сделка\" се увеличава\", тя определи на 60 процента вероятността за отлагане на датата за развода на Великобритания. \n\t\"Бе Ен Пе Париба\" каза в четвъртък, че в момента вижда 40 процента вероятност за Брекзит без сделка - повишение в сравнение с 20-те процента преди. Следващите национални избори във Великобритания не се предвиждат преди 2022 г., но има два начина да бъде насрочено по-скорошно гласуване: \n\t- Две трети от 650-те депутати да гласуват в подкрепа на това. \n\t- Предложение за недоверие към правителството да бъде прието с обикновено мнозинство от депутатите, а никоя партия да не успее да спечели доверието в Камарата на общините в срок от 14 дни. \n\tИзходът от изборите може да е непредвидим, тъй като и двете водещи партии губят подкрепа за сметка на по-малки партии като Партията за Брекзит на Найджъл Фараж, Либералните демократи, Шотландската национална партия и Зелените. \n\tЕдно консервативно правителство на мнозинството вероятно би осъществило по-решително отцепване от ЕС; лейбъристко правителство на мнозинството би се опитало да национализира редица стратегически форми; а може да има и правителство на малцинството или коалиционно управление. Предстоящото оттегляне на Мей ще рестартира във Великобритания дебатите за това как точно да се напусне ЕС. То обаче също така ще даде време на противниците на развода да настояват за нов референдум или дори за отмяна на уведомлението за задействане на \"член 50\". \n\tСлед като Мей години наред казваше, че е против нов референдум, последният й гамбит беше да размаха възможността за второ гласуване и договаряне на по-близки търговски връзки. \n\tЕдин начин е лейбъристите да победят на избори; макар че Корбин говори мъгляво за \"потвърждаващ референдум\", неговата партия ясно показва, че иска второ гласуване. \n\tДруг начин е чрез парламента; при властови вакуум депутатите могат просто да гласуват за референдум, въпреки че предложението не успя да събере мнозинство на предишни гласувания. \n\tАко парламентът наистина реши да бъде произведен нов референдум за ЕС, Великобритания ще трябва да поиска датата за нейното напускане да бъде отложена от края на октомври, за да има достатъчно време за кампания. \n\tИ двата лагера по въпроса за Брекзит се готвят за възможността за нов референдум, но съвсем не е ясно как биха гласували британците. Ако има мнозинство за оставане в ЕС, поддръжниците на Брекзит може да поискат трето, решаващо гласуване. За всеки нов министър-председател, изправен пред оставаща общност със седем пъти по-голямо население от Великобритания, би се оказало изключително трудно да договори напълно нова сделка, особено след като на Мей й трябваха повече от две години, за да договори своето споразумение. \n\tЕС е готов да преработи Политическата декларация за двустранните връзки след Брекзит, но не и правно обвързващия Договор за напускане - частта от споразумението, която съдържа \"предпазната\" клауза за ирландската граница, подкопала сделката на Мей. \n\tПрез април френският президент Еманюел Макрон възрази срещу удължаване на Брекзит с една година, като каза, че това е твърде рисковано за институциите на ЕС, макар че германската канцлерка Ангела Меркел многократно се опитва да предотврати хаотично напускане, което със сигурност ще навреди на европейската икономика. БТА.", "date": "2019.05.27", "title": "След Мей: без сделка, нова сделка, социализъм или няма Брекзит?"}
{"url": "https://clubz.bg/83498-i_sled_izborite_borisov_pak_e_v_djipa", "text": "В деня след изборите премиерът Бойко Борисов продължава с обиколката си в страната. Придружен от финансовия министър Владислав Горанов, зам.-министъра на регионалното развитие Николай Нанков и вицепремиера Томислав Дончев, Борисов инспектира днес строителни дейности на пътищата между Севлиево и Габрово. Владислав Горанов: Борисов може много дълго още да управлява джипа Този екип, заедно със съветниците и пиарите на Борисов, се вози отново в джипа, управляван от премиера. Докато Борисов кара, Нанков и Дончев разясняват строителните дейности и отговарят на въпросите на премиера. После се възхити от новата техника и добрата работа. Нанков разясни за смяната на бордюрите, водостоците и маркировката, която ще бъде готова в края на юни. Дончев пък даде контекст на ремонта - колко важен е пътят Севлиево-Габрово за региона, защото много хора пътували между двата града, \"по работа, по бизнес\"... ЦИК: ГЕРБ с 6% пред БСП и расте, \"Демократична България\" с мандат (обновена) Министър-председателят първоначално не коментира резултатите от евроизборите. Още в деня на вота бе обявено, че това ще стане след излизане на финалните резултати, по всяка вероятност утре. Тогава той ще бъде в Брюксел на заседание на Европейския съвет, което ще обсъди резултатите от изборите за Европейския парламент и процедурите за избора на нов председател на Европейската комисия. По-късно през деня обаче Борисов размисли и реши да коментира нашироко.  Неизбежно обаче на Борисов му се наложи да говори за заместника си в партията Цветан Цветанов, с който бе поставено началото на \"Апартаментгейт\", разклатил в последствие доверието в ГЕРБ. Цветанов, традиционно председател на предизборните щабове, бе \"покрит\" на евровота - партийният пресцентър не съобщаваше за събитията с негово участие. Но не даде заявка ще излезе ли вторият човек в партията от тази немилост, в която изпадна публично. След което пак се върна на изборните резултати - данните до момента показвали, че ГЕРБ отново е най-предпочитана в големите градове, сред младото население и пак има силен вот в чужбина. ЦИК: ГЕРБ с 6% пред БСП и расте, \"Демократична България\" с мандат (обновена)", "date": "2019.05.27", "title": "И след изборите Борисов пак е в джипа"}
{"url": "https://clubz.bg/83497-hubavoto_vreme_idva_na_shtanda_na_prosveta_v_ndk", "text": "Пролетният базар на книгата е едно от най-обичаните и чакани културни събития в столицата. Тази година под покрива на Националния дворец на културата ще се съберат над 160 български издатели и книготърговци. Официалното откриване ще бъде на 28 май, вторник, а ние, от „Просвета“, както винаги ще бъдем там, за да Ви приветстваме и да Ви помогнем в избора на най-интересното и полезно четиво. На щанд номер 114 (партер) ще намерите нашите най-успешни и търсени издания на учебници, учебни помагала, образователни ресурси, научна, справочна и художествена литература. Всички заглавия, закупени от щанда, ще се предлагат с 20% ОТСТЪПКА. А при всяка покупка на стойност над 10 лв. ще получите подарък ваучер с 15% отстъпка за следващата си покупка от книжарницата на „Просвета“ в гр. София. За първи път ще имате възможност да разгледате най-новите ни учебници за 4. клас по всички предмети, които получиха положителната оценка на МОН и бяха приети без забележки. \n\tРазгледайте ги на този линк:  Въпреки че някои от нас са пораснали, всички очакваме с нетърпение лятото, а заедно с него – и дългите ваканции. Разбира се, защото добре сме се подготвили. Поредицата „ВЪЛШЕБНО ЛЯТО“ съдържа четири образователни книжки за ученици от 1. до 4. клас. Те увличат малките читатели чрез забавни задачи и упражнения, които с лекота ще затвърдят изученото в клас по вълнуващ и интересен начин, превръщайки ученето в приключение. Ако детето Ви обича математиката или обратното – има затруднения, покажете му забавната страна на числата. Математическите компютърни игри „МАЙМУНСКИ ПРИКАЗКИ“ са отличен начин децата да се учат и упражняват, докато играят. Това е оригинален, иновативен метод, който съчетава математическите умения, логическото мислене, работата с технологии, която децата толкова много обичат, и не на последно място – забавлението. Поредицата „Маймунски приказки“ е предназначена за ученици от 1. до 5. клас. \n\tНаучете повече за тях  . Подготвили сме и две премиери на нови книги. Заповядайте на 31 май от 18 ч. в Мраморното фоайе на НДК, където ще Ви срещнем с Росица Чернокожева и книгата ѝ „Българската литература за деца – психоаналитични и психодраматични прочити“. Второто заглавие е „Културни сцени на политическото“ от проф. Ивайло Дичев, за което ще поговорим повече на 2 юни от 16 ч., на същото място. Не забравяйте, че може да ги купите с 20% отстъпка само в рамките на панаира. Всички наши заглавия може да разгледате на този линк:  Изложението ще бъде открито на 28 май от 10 ч. в Националния дворец на културата и ще продължи до 2 юни. Ще се радваме да се срещнем с всеки от Вас, за да ни разкажете какви са Вашите впечатления от изданията ни и с какво още можем да бъдем полезни на Вас - родители, учители и ученици. А ние обещаваме да Ви заредим с добро настроение и с още по-добри учебници и книги! Очакваме Ви!", "date": "2019.05.27", "title": "Хубавото време идва на щанда на \"Просвета\" в НДК"}
{"url": "https://clubz.bg/83494-ispaniq_ni_vryshta_i_marinela_arabadjieva", "text": "Съпругата на Ветко Арабаджиев - Маринела, ще бъде екстрадирана в България на 30 май, съобщава Нова тв. В момента тя се намира в Испания, където с мъжа й бяха задържани в дома на Георги Семерджиев-Шопа след неколкомесечно издирване. Омесиха Меси, Роналдо и Шакира в делото на Ветко Арабаджиев Специализираната акция срещу Арабаджиеви се проведе в края на август. При претърсването на хотели, офиси и техни банкови сейфове бяха открити милиони лв., а бизнесмените бяха обявени за издирване с европейска заповед за арест и червена бюлетина на Интерпол. В ареста тогава остана с обвинение за пране на пари само младият им син - Вълчо, а след няколко месеца мярката му бе изменена на парична гаранция за 500 000 лв. Двамата, както и техни сътруднички, са обвинени от Специализираната прокуратура за участие в . Испания ни връща само Ветко Арабаджиев... Засега В началото на месеца процедурата срещу Ветко Арабаджиев в Испания приключи и той бе върнат под конвой в България. Вече минаха и две безрезултатни за него обжалвания на ареста му пред спецсъда и апелативната инстанция. Испания ни връща само Ветко Арабаджиев... Засега", "date": "2019.05.27", "title": "Испания ни връща и Маринела Арабаджиева"}
{"url": "https://clubz.bg/83490-gerb_vzema_tri_oblasti_ot_dps_v_sravnenie_s_2014_g", "text": "Какво показват следизборните сметки? ГЕРБ е първа политическа сила в 23 изборни области. БСП и ДПС имат по четири. Това показват резултатите на ЦИК от европейските избори на 26 май т. г. Преди пет години, на евровота през 2014 г., ГЕРБ е била №1 в 20 области, БСП отново в четири (Видин, Враца, Кюстендил и Монтана), но ДПС - в 7 (Кърджали, Пазарджик, Силистра, Разград, Шумен, Смолян, Търговище). Т.е. Движението губи лидерството на три места в полза на ГЕРБ. В реални гласове картината изглежда така: за партията на Бойко Борисов сега са гласували 574 417 души, за БСП - 450 005, за ДПС - 303 714.  През 2014 г. ГЕРБ има 680 838 гласа, БСП (Коалиция за България) - 424 037, ДПС - 386 725. БСП може да се похвали с четири червени крепости. Това показват резултатите на ЦИК за евровота за гласуването във всяка от 31 изборни области в страната. Във Видин соцпартията има лека преднина от 1% при 99,23% обработени протоколи. БСП е първа и в Ямбол, Плевен и Добрич, а ГЕРБ и ДПС са в опасна близост за второто място.  Област Ямбол е интересна и по още една причина - тя е единствената, в която \"Атака\" е четвърта политическа сила. Партията на Волен Сидеров на тези избори има повече от невзрачно представяне, но в областта, чийто централен град е роден за водача ѝ, тя взема близо 5%. Което е доста слаба компенсация. В Ямбол е силен националистическият вот - ВМРО е трета, а след \"Атака\" са ДПС и \"Воля\". ДПС си запазва традиционните крепости Кърджали, Разград, Шумен, Търговище, втора е в Силистра и в Смолян. В Пазарджик Движението измества от второ място партията на Корнелия Нинова. На последните парламентарни избори ДПС беше на трета позиция, но сега БСП отстъпва пред нея. ВМРО е трета политическа сила освен в Ямбол, в Кюстендил, в Перник, в Пловдив - град и в 25 МИР в София В Кърджали четвъртото място е за ДОСТ. Някои социологически агенции упорито отреждаха четвърто място на \"Воля\" на Веселин Марешки. На национално ниво това е доста далеч от реалните резултати, но за минимално успокоение има и няколко места в България, където това е факт. Например във Варна - но това е донякъде очаквано като се има предвид, че и бизнесът, и партията на Марешки тръгват от морския град. По същата логика и \"Патриоти за Валери Симеонов\" е с най-доброто си представяне в Бургас - пети, макар и с под 3 на сто от вота на бургазлии. \"Воля\" има и частичен пробив и в Габрово, в Добрич, Пловдив-област, Силистра, Смолян, Шумен, Пазарджик, Перник, Видин, Монтана, където е пета. ГЕРБ е първа политическа сила и в трите избирателни района на територията на София-град. \"Демократична България\" е трета в 23-ти и 24-ти избирателен район. В 25-и е изместена от ВМРО, но с разлика по-малко от 500 гласа. Интересно е и представянето на Десислава Иванчева в столицата като според резултатите си тя е на пета позиция и в трите софийски избирателни района като в 23-ти, където се намира и \"Младост\", чийто кмет беше тя, за осъдената на първа инстанция Иванчева са гласували 4,74% от избирателите. Общо това са 12 541 души, които са дали гласа си за Иванчева в София.", "date": "2019.05.27", "title": "ГЕРБ \"взема\" три области от ДПС в сравнение с 2014 г."}
{"url": "https://clubz.bg/83491-kabinetyt_iska_partiite_da_vyrnat_nadvzeti_subsidii_ot_186_mln_lv", "text": "Министерският съвет е приел проект за ремонт на Закона за политическите партии, с които да се \"поправи\" причината, поради която партиите с право на държавна субсидия са взели повече пари от бюджета, отколкото би трябвало да им се полагат. И не само това - държавата смята да си поиска обратно в хазната надвзети от формациите пари за периода 2016-2019 г. на обща стойност 18,6 милиона лева. Или с други думи - партиите да връщат вече отпуснати им и отчетени средства. Съобщението дойде тази сутрин от правителствената информационна служба, въпреки че редовно заседание на кабинета не е имало от миналата сряда. Затова и решението е било взето неприсъствено. Причината за промените са разкрития, направени от \"Шоуто на Слави\" преди седмица.  Слави Трифонов обвинява партиите, взели 6 млн. лв. повече По закон в момента право на партийна субсидия от бюджета имат партиите, получили над 1% от гласовете на последните парламентарни избори, както и парламентарно представените коалиции (т.е. тези, получили над 4 на сто от гласовете). Размерът на субсидията се определя всяка година със Закона за държавния бюджет. И през 2018 г., и през настоящата година, сумата е 11 лв. на получен глас.  В Закона за политическите партии обаче текстът е записан така, че на практика се получават повече пари. Причината - общият размер на парите се определя не от броя на действителните гласове за формации с право на субсидия, а са прибавени и други действителни гласове - в това число и тези в графата \"не подкрепям никого\". Така на практика партиите с право на държавна субсидия през 2018 г. са получили с 6,5 млн. лв. повече, отколкото им се полагат за реално получените гласове, или един глас е \"струвал\" 13,23 лева. Прокуратурата погва партийните субсидии Премиерът Бойко Борисов, след разкритията на \"Шоуто на Слави\", отново обяви, че ГЕРБ е готова да влезе в дебати за намаляване на партийните пари от държавата. Обвини и БСП, че \"те са го направили\" (въпреки че проверката показа, че законът в тази му част е променян последно в предишния мандат на ГЕРБ на власт през 2016 г. - б.р.). Финансовият министър Владислав Горанов, срещу когото заваляха сигнали за разследване, посочи като мотив за проблема именно неяснотата в закона. В резултат сега правителството предлага нов начин на фиксиране на размера на държавната субсидия, така че да бъде гарантирано, че един глас ще струва точно 11 лева, както е по закон. А средствата, които са били надплатени за периода 26 май 2016 (когато е последното изменение в Изборния кодекс по отношение на субсидиите) - 30 апрл 2019 г. (когато е преведен последният транш), трябва да бъдат възстановени в бюджета. За партийните субсидии: \"БСП го направи\" и да се разследва финансовият министър  Остава обаче висящ въпросът как ще бъде приложена тази разпоредба, като тя на практика има ретроактивно действие. Предстои самият текст на законопроекта да бъде публикуван, за да се разбере как точно е уреден въпросът юридически. Прокуратурата погва партийните субсидии За партийните субсидии: \"БСП го направи\" и да се разследва финансовият министър", "date": "2019.05.27", "title": "Кабинетът иска партиите да върнат надвзети субсидии от 18,6 млн. лв. "}
{"url": "https://clubz.bg/83478-katalunq_izbra_za_evrodeputati_beglec_i_zatvornik", "text": "Двама каталунски сепратистки лидери, преследвани от испанските власти, бяха избрани за евродепутати. Това са избягалият в Белгия бивш регионален премиер  и намиращият се в затвора бивш вицепремер  Движението „Свободни за Европа“ („Заедно“) праща в Европарламента двама души. Водач на листата бе Пучдемон. Жункерас влиза като кандидат на коалицията „Републики сега“, съставена от няколко сепаратистки и националистически партии от областите Каталуня, Баския, Галисия, Арагон, Астурия и Канарски острови. Той обаче се намира в затвора от есента на 2017 г. Това стана, след като Каталуня обяви едностранно независимост. Жункерас е подсъдим за сепаратистка дейност. Преди месец той бе избран и за депутат в испанския парламент заедно с още трима арестувани съратници. Четиримата бяха докарани под ескорт за първата сесия, след което бяха върнати в затвора. Преди два дни парламентът в Мадрид суспендира мандатите им. Ще стане ли Пучдемон евродепутат? Ако искат да станат евродепутати, Пучдемон и Жункерас трябва да се закълнат първо пред конституцията в Испания. И след това да получат оттам свидетелствата, че са избрани. Пучдемон не желае да стъпи в родината си, тъй като ще бъде арестуван. Не е ясно дали властите ще пуснат Жункерас да си вземе документа. Не се знае засега каква ще бъде реакцията на Европарламента.", "date": "2019.05.27", "title": "Каталуня избра за евродепутати беглец и затворник"}
{"url": "https://clubz.bg/83476-veber_iska_shiroka_koaliciq_v_evroparlamenta", "text": "Един от резултатите на европейските избори е, че сме изправени пред свиващ се център, заяви Манфред Вебер – водещият кандидат на Европейската народна партия (ЕНП) за председател на Еврокомисията. Така той предложи широка коалиция от проевропейски сили. Според него в нея трябва да бъдат споменатите вече три партии и „зелените“. \"ЕНП е готова на съюз с центристите и социалистите\" Европа спря еврофобите, либералите ще решават мнозинството Вебер допълни, че ЕНП няма усещането за победа, макар да е останала първа политическа сила в Европарламента след изборите. И изтъкна, че е загубила места в сравнения с предишния Парламент. Но няма никакъв шанс ЕНП да си сътрудничи с партии от крайната левица или десница, които не вярват в ЕС. Историческа победа на Салвини в Италия За ЕНП остава пределно ясна и твърда идеята за водещия кандидат за председател на Еврокомисията, допълни Вебер. Тя няма да подкрепи други кандидати, освен тези, които са представили своите програми и лица, преди хората да са отишли да гласуват. Кандидатът на ЕНП очаква Европарламентът да потвърди, че държи на водещите кандидати. Европа спря еврофобите, либералите ще решават мнозинството Историческа победа на Салвини в Италия", "date": "2019.05.27", "title": "Вебер иска широка коалиция в Европарламента"}
{"url": "https://clubz.bg/83475-timermans_syyuz_s_vsichki_progresivni_sili_%E2%80%93_ot_cipras_do_makron", "text": "Холандецът е водещият кандидат на Партията на европейските социалисти (ПЕС) за бъдещ председател на Еврокомисията. Партията остава втора политическа сила след приключилите вчера европейски избори. Алексис Ципрас и Еманюел Макрон са прогресивни в зависимост от това каква политика подкрепят, допълни Тимерманс. На последния дебат преди изборите той се опита да положи основата на бъдеща лява коалиция в ЕП. \"ЕНП е готова на съюз с центристите и социалистите\" Малко по-късно в Европарламента Тимерманс заяви, че ПЕС е готова да води преговори с други политически сили, за да постигне мнозинство без Европейската народна партия (ЕНП). Той смята, че при демокрацията е невъзможно една партия да не бъде незаобиколима. ЕНП остана първа политическа сила в Европарламента, но вече има по-малко депутати отпреди. Вебер иска широка коалиция в Европарламента Европа спря еврофобите, либералите ще решават мнозинството Холандският социалист обаче не отговори на въпроса дали иска да оглави следващата Еврокомисия. След огласяването на първоначалните изборни резултати Тимерманс се появи сред свои млади симпатизанти. Това се случи в претъпкана до краен предел бирария на брюкселския площад „Люксембург“ в Европарламента. Там бе толкова пълно, че се стигна до кратки схватки между фотографи и охраната на Тимерманс. Това бяха и основните му тези по време на предизборната кампания. Според него всички трябва да разберат, че омразата и конфронтацията не могат да бъдат основа на политиката. И той ще се стреми да създаде в ЕП прогресивно мнозинство, което ще се бори за всичко посочено. Вебер иска широка коалиция в Европарламента Европа спря еврофобите, либералите ще решават мнозинството", "date": "2019.05.27", "title": "Тимерманс: Съюз с всички прогресивни сили – от Ципрас до Макрон"}
{"url": "https://clubz.bg/83477-liberalite_gotovi_da_poiskat_vissh_post_v_es", "text": "Европейските либерали са готови да поискат един от висшите постове в ЕС. Така отговори на въпрос Маргрете Вестагер, която една от водещите кандидати на Алианса на либералите и демократите в Европа (АЛДЕ) за бъдещ председател на Еврокомисията. Европа спря еврофобите, либералите ще решават мнозинството Именно АЛДЕ ще бъде ключовият балансьор в следващия Европарламент. Това стана ясно след огласяването на резултатите от европейските избори. Вече е невъзможно мнозинство, съставено от Европейската народна партия (ЕНП) и Партията на европейските социалисти (ПЕС). Според нея могат да се изградят нови коалиции между тези, които искат да прегърнат промените. Тя припомни, че е работила за разбиването на монополите. Досега тя бе еврокомисар по конкуренцията и наложи сурови глоби на редица световни компании за опит да се възползват от господстващо положение на пазара.", "date": "2019.05.27", "title": "Либералите готови да поискат висш пост в ЕС"}
{"url": "https://clubz.bg/83484-mihail_mikov_ostavka_v_bsp_ne_e_reshenie_ako_shte_se_pravi_syshtoto", "text": "Кресливото поставяне на въпроса за оставка на лидерката на БСП Корнелия Нинова и екипа й не е най-важното, основният важен въпрос е за отговорността за изборния резултат.  Това се разбра от думите на бившия председател на левицата Михаил Миков, след като партията загуби европейския вот от ГЕРБ, при това с голяма разлика в полза на управляващите. Самият Миков заяви, че е нужно той да е този, който ще поиска оставки - това има кой да го направи. Но бе категоричен, че случващото се в БСП е причина за новата изборна загуба. Станишев: Втора загуба на избори на тепсия. Има системен проблем , каза бившият лидер на БСП.  И продължи: Социалистът прогнозира, че новата изборна загуба ще доведе до тежка демотивация в актива на БСП. По думите му обаче едва ли оставки в БСП ще решат нещо,  Затова трябва анализ на вота, анализ на това защо след още 2 години в опозиция от 2017 г. насам левицата пак не бива разпозната като алтернатива на ГЕРБ. Миков призова за бързо свикване на заседание на Конгреса на БСП, което да започне да връща правилата за колективно управление на партията. Очаква се днес Изпълнителното бюро на левицата да заседава, а утре да бъде свикан и Националният съвет на партията. До момента лидерката Корнелия Нинова не е коментирала изхода от европейските избори.  Нинова: При загуба отговорността е на всички, на 27 май ще кажа ще има ли оставка Преди кампанията Нинова бе обявила, че отговорността за резултата се носи от всички - тя носела пълната отговорност до момента, в който е предложила своя вариант (одобрен от Изпълнителното й бюро - б.р.) на европейска листа. Той обаче не бе приет - президентът на ПЕС Сергей Станишев дори бе извън списъка на Нинова, но пленумът го постави на пето място.      Нинова: При загуба отговорността е на всички, на 27 май ще кажа ще има ли оставка", "date": "2019.05.27", "title": "Михаил Миков: Оставка в БСП не е решение, ако ще се прави същото"}
{"url": "https://clubz.bg/83483-za_poreden_pyt_naprejenie_i_opashki_za_predavane_na_protokoli_ot_izborite", "text": "За пореден път на избори в България - проблеми с предаването и обработката на изборните протоколи, опашки, грешки в протоколите от изборите. В София, Хасково и Враца има десетки членове на секционни избирателни комисии, които работят повече от 24 часа и не могат да предадат документите си протоколите с резултатите. Там има опашка от изнервени членове на комисии, има и случаи на хора, които са колабирали от умора. Забавянето се дължи и на допуснати грешки в протоколите, заради които се броят наново бюлетините.  В София Нова тв показа членове на избирателни комисии, които спят с чували с бюлетини в автобуси и чакат да предадат своите протоколи.  От 317 избирателни секции във Врачанско, в районната избирателна комисия (РИК) са обработени едва 170 към 8 сутринта, съобщи бТВ.  Там хора са спели в автобусите и в училището, където се прави преброяването. От районната избирателна комисия (РИК) във Враца заявиха, че отчитането на резултатите върви бавно, защото има много грешки в числата. Според хората това се дължи на бездействие. Те се питаха как така Централната избирателна комисия са съобщили резултати от изборите, а пък протоколите все още не са обработени.  Мъж разказа, че са били заплашвани с прокуратура и съд, защото не спазили правилата за съхраняване на флашките на машините за гласуване. Те били сложени в чувалите с хартиените бюлетини. Някои от чакащите споделиха, че не били обучени и това е забавило обработката на протоколите.  Много е възможно да започне ново броене на резултатите във Районната избирателна комисия във Враца. Говорителят на ЦИК Александър Андреев съобщи пред БНТ, че засега няма сериозни сигнали за проблеми, но има твърде много грешки в протоколите от секциите, а забавянето на предаването и проверката им бави и обявяването на резултатите. ЦИК ще обяви данни за окончателната избирателна активност и кои партии взимат мандат в Европарламента, когато са предадени всички протоколи, стана ясно още от думите му.  По закон официалният изборен резултат се обявява до 5 дни след изборния ден.", "date": "2019.05.27", "title": "За пореден път: напрежение и опашки за предаване на протоколи от изборите"}
{"url": "https://clubz.bg/83486-atalanta_za_pyrvi_pyt_v_shampionskata_liga_milan_e_aut", "text": "\"Аталанта\" (Бергамо) за първи път в 112-годишната си история ще играе в Шампионската лига. В последния 38-и кръг на Серия А три отбора спориха за две места, след като отдавна бе ясно, че \"Ювентус\" е шампион, а \"Наполи\" - подгласник. \"Рома\" отпадна от надпреварата и остана шести, така \"Аталанта\" и вечните съперници \"Интер\" и \"Милан\" трябваше да решат останалите две места в топ 4. В крайна сметка в заключителния рунд спечелиха всички, така крайното класиране изглежда в този ред и \"росонерите\" отново ще играят в Лига Европа. \"Аталанта\" спечели с 3:1 срещу \"Сасуоло\" у дома и си гарантира бронза с 69 точки. Клубът, който се слави с може би най-продуктивната футболна академия на Апенините, изпрати много успешен сезон. В ранната пролет \"бергамасите\" елиминираха \"Ювентус\" за Купата и наскоро загубиха на финала от \"Лацио\".  Участието в Шампионската лига е утеха.  \"Интер\" си направи живота труден при домакинството на изпадналия \"Емполи\" - 2:1. Балде Кейта откри резултата в 51-ата минута. Малко след това тимът получи дузпа, но Мауро Икарди пропусна - вратарят спаси удара му. В 76-ата Траоре изравни и смълча \"Сан Сиро\". В 81-ата обаче Раджа Наинголан върна радостта в \"черно-синята\" част на Милано. \"Интер\" също завърши с 69 т. В същото време \"Милан\" спечели с 3:2 на терена на СПАЛ, но това се оказа недостатъчно - трябваше поне един измежду \"Интер\" и \"Аталанта\" да сбърка. \"Росонерите\" събраха 68 т.", "date": "2019.05.27", "title": "\"Аталанта\" за първи път в Шампионската лига, \"Милан\" е аут"}
{"url": "https://clubz.bg/83487-atanas_atanasov_za_nas_glasuvaha_svobodnite_hora", "text": "Съпредседателят на \"Демократична България\" Атанас Атанасов коментира пред бТВ резултатите на коалицията и ги определи като задоволителни. Според него ако формацията остане без евродепутат при окончателното преброяване на резултатите - това ще бъде незаслужено. Според него избирателната активност е много ниска най-вече заради отлив на гласове от ГЕРБ. Според Атанасов подкрепата за управляващата партия е хиляди гласове под броя на хората, работещи в администрацията. Според него е очевидно, че БСП не може да свали ГЕРБ от власт, тъй като не е алтернатива на тази политическа власт. Именно затова, според Атанасов, е наложително да има нова политическа алтернатива. Той заяви, че \"Демократична България\" е именно такава.", "date": "2019.05.27", "title": "Атанас Атанасов: За нас гласуваха свободните хора"}
{"url": "https://clubz.bg/83474-cipras_poiska_predsrochni_parlamentarni_izbori", "text": "Гръцкият министър-председател Алексис Ципрас обяви рано в понеделник, че иска предсрочни избори, след като неговата крайнолява партия СИРИЗА загуби от опозиционната дясноцентристка \"Нова демокрация\" изборите за Европейски парламент. \"Нова демокрация\" взе осем мандата в новия Европейски парламент с 34% от гласовете, докато СИРИЗА получи седем места с 27% от гласовете. Редовните парламентарни избори трябва да бъдат през октомври. Ципрас съобщи, че ще поиска от президента Прокопис Павлопулос да насрочи предсрочните парламентарни избори възможно най-скоро, т.е. след втория тур на местните избори в Гърция, които се провеждат заедно с европейските. Той трябва да се състои на 2 юни. Ако Павлопулос се съгласи, най-ранната дата на парламентарните избори може да бъде 30 юни.", "date": "2019.05.27", "title": "Ципрас поиска предсрочни парламентарни избори"}
{"url": "https://clubz.bg/83479-istoricheska_pobeda_na_salvini_v_italiq", "text": "Италианският вицепремиер и вътрешен министър Матео Салвини изведе своята крайнодясна партия \"Лига\" до историческа победа на евроизборите. Според екзитпол на консорциума \"Опинио\" за обществената телевизия РАИ, \"Лигата\" печели 33,8 процента от гласовете - най-добрия резултат в своята история и почти два пъти по-висок от този, постигнат на миналогодишните парламентарни избори, съобщи ДПА. \n\t\"Невероятен успех е\", че \"Лигата\" стана \"първа партия\" в Италия, след като бе отписана като \"застрашена от изчезване само преди пет години\", каза Салвини на пресконференция в партийната централа в Милано. Льо Пен води на Макрон с малко над 1% Френският президент Еманюел Макрон, един от най-големите поддръжници на идеята за продължаване на европейския проект, загуби големия дуел с крайната десница на Марин льо Пен и това може да възпрепятства амбициите му за Стария континент, отбеляза АФП.  \n\tКрайнодесният \"Национален сбор\" на Льо Пен победи с малка преднина центристката формация на Макрон, печелейки около 23,5 процента от гласовете. Льо Пен заяви, че този резултат е \"победа за народа\" и призова за нови парламентарни избори, тъй като този вот според нея е бил \"референдум за неговите политики и дори за неговата личност\". \n\tВъпреки победите на Салвини, Льо Пен и на Найджъл Фараж в Обединеното кралство, очакваният възход на евроскептиците на европейските избори като че ли бе сдържан, отбеляза Франс прес. Европа спря еврофобите, либералите ще решават мнозинството Председателят на испанското правителство Педро Санчес е големият победител от вчерашния евровот в Испания - резултат, от който той ще се опита да се възползва, за да има повече тежест в Европа, отбеляза Франс прес.  Тази победа засилва амбициите на социалистите да се прицелят в някой от висшите постове в ЕС, като това, според партийни източници, най-вероятно ще бъдат тези на върховен представител на ЕС по външната политика и заместник-председател на Европейската комисия, отбеляза Ройерс.  \n\tЕвропейските избори бяха белязани и от успехите на зелените партии, които се надяват да станат необходим събеседник в този политически пейзаж, който е по-фрагментиран отвсякога. Носейки се на гребена на световната активистка вълна за борба с климатичните промени, те направиха най-силното си представяне в историята на европейските избори, отбеляза Ройтерс. \n\tЗелените завършиха неочаквано на трето място във Франция, в Германия са втори, удвоиха своя дял гласове във Финландия и Дания, пожънаха добри резултати в Белгия, Холандия и Великобритания.  Ципрас поиска предсрочни парламентарни избори Партиите от коалицията на Ангела Меркел в Германия трябва да си извлекат поука от вчерашните избори, на които регистрираха най-слабите резултати в историята си, задълбочавайки кризата на идентичността на правителството. Резултатите още повече отслабват голямата коалиция на консервативния блок ХДС/ХСС (28,4 на сто) и социалдемократите (15,5 на сто), която откакто взе властта, управлява без никакъв ентусиазъм и плам, а само преминава от една в друга криза, отбеляза АФП. \n\tАко европейските избори са мярка за състоянието на Европейския съюз, едно нещо изглежда ясно: избирателите настояват за промяна, но не и за изначално преразглеждане на европейския проект. Въпреки че на евровота бе нанесен удар по ляво- и дясноцентристките партии, които доминираха в 40-годишната му история, не стана популистко \"земетресение\", както предричаше Стив Банън, бившия стратег на американския президент Доналд Тръмп, отбеляза ДПА. Европа спря еврофобите, либералите ще решават мнозинството Ципрас поиска предсрочни парламентарни избори", "date": "2019.05.27", "title": "Историческа победа на Салвини в Италия"}
{"url": "https://clubz.bg/83480-revolyuciq_digitalniqt_narod_se_buntuva_sreshtu_eksperta", "text": "Френската революция събори аристокрацията; кадифената детронира комунистическата номенклатура; дигиталният народ днес се бунтува срещу експерта - този последен остатък от хилядолетията на неравенство. Комунистическите режими насъскваха народа срещу интелигенцията, за да въздигат в култ обикновения работник, Живков и Хрушчов бяха простодушни селяни. Зад фасадното равенство цареше една стръмна, бюрократична йерархия, пак от експертен, да не кажем феодален тип. Истинският поход за равенство дойде с дигиталния обрат, който не само обеща, но и даде инструменти на равенството в ръцете на отделния потребител. Въоръжен с интерактивния Web 2.0, от началото на този век той най-напред се зае да детронира журналистиката като професия. Превърна се в норма да коментираш нещата, които четеш - както в античния театър да замеряш актьорите с подръчни предмети. Коментарите под статиите не преминаваха през никаква редакторска обработка; те не само даваха воля на лингвистичното несъзнавано на народа, но започнаха да се развиват в посока на собствени размишления, контрааргументи и любителски изследвания. Арсеналът се обогати с удобствата на специални платформи за блогиране и самоизразяване, търсачки за достъп до всевъзможни информации и програми за обработка на визуални свидетелства. В резултат на всичко това един аматьор днес може да произведе журналистически продукт, който поне по форма прилича на професионалния. Радвахме се на гражданите-журналисти, които заобикаляха цензурата в диктаторски режими в Египет или Китай. Оказа се обаче, че подкопаването на властта не спря до диктатурите - самодейната журналистика започна да разрушава самата структура на демократичните общества. Доверието в медията, в професионалния журналист и етичния кодекс на гилдията беше заменено с доверие в \"приятеля\" от социалната мрежа, който препраща сензационно съобщение. Така неусетно се озовахме в свят, в който не само в периферна България вярват, че джендърът е някакъв демон, нападащ децата в тоалетните и сменящ пола им. Французи в жълти жилетки палят автомобили, възмутени от това, че Макрон щял да даде Елзас на германците. Според огромна част от европейците, евробюрокрацията се занимава с това да мери кривината на краставиците, макар че законът за зеленчуци от първа категория е отменен вече десет години. Аматьорът-журналист обаче не си дава труда да провери колко точно наброява уж раздутата евробюрокрация, която обругава - ако го направи, ще разбере, че заедно с чистачките тя е към 50 000 човека, т.е. около половината от администрацията в шестмилионна България. Но да имаш хоби значи тъкмо това: да правиш онова, което те вълнува. А за цялостен поглед върху процесите просто нямаш време, защото работиш друго. Затова от отделния случай скачаш на обобщения - някъде мигрант нападнал някого, ерго мигрантите са джихадисти. Този мозаечен тип мислене днес се простира далеч извън журналистическата сфера. Самодейни учени правят своите разследвания в свободното си време, доказвайки едни или други свои предубеждения. С помощта на пощипнати оттук-оттам генетически теории патриотични потребители доказваха автохтонността на албанците или че българите нямат нищо общо с турците. Бдителни американци, снабдени с подходящи апове, правеха спектрален анализ на взривовете в Световния търговски център, за да докажат предварителното си убеждение, а именно, че властите били минирали сградите отвътре. Любими теми на самодейната наука са демографията, ислямът, нестандартната сексуалност. В много случаи подобни самонавивания водят до фатални резултати - стрелба по тъмнокожи или отказ на родителите да имунизират децата си. В България много хора сериозно вярваха, че епидемия по животните миналата година не е имало и правителството се е забавлявало да избива животни. Как сглобиха мозайката на това си знание? Снимка на щастливо козле, което няма вид на болно, изказване на безотговорен политик от БСП, разкрития за злоупотреби на министерството по друг повод, историята на Пол, който хуманно се застъпи за кравата Пенка... Дубравка Угрешич го нарече \"караоке култура\": тя подмамва човека да се почувства важен, да пее фалшиво под акомпанимента на записа. И вместо от света, да се интересува само от собственото си его. Работата е там, че това караоке съвсем не е така спонтанно, както ни изглежда: музиката дирижират новите популисти, които се домогват до властта като насъскват (дигиталните) маси срещу експертите. Основното им качество е, че са нови, неопитни, както в сериала \"Слуга на народа\", който новият президент на Украйна ще пресъздаде в действителността. Очаквано в центъра на атаката си срещу демокрацията Доналд Тръмп, постави удара срещу традиционните медии. Той не спори с тях, а просто ги заменя с туитовете си, които заобикалят институции, кабинет, съветници; обръщат се директно към гражданите, в един напълно аматьорски стил, а понякога и правопис. Лидерът-популист оглавява новия бунт на масите - говори простичко, понякога брутално, с нечувани от времето на тоталитарните режими грубости и обиди. Колко разпасани са тези хора видяхме в клипа на подпийналия Щрахе, готов да продава страната си; Сидеров пък замеряше келнери в Белгия с тапи от шампанско. Хора от народа, непосредствени, автентични! Попитан дали има къща в Барселона, Борисов развесели публиката с живописен разказ за братовчедите си, които шамаросвал по народному. Сивият кардинал на полската \"Право и справедливост\" Качински промени курса на страната си възоснова на достойна за жълтата преса конспиративна теория, че брат му бил убит от руснаците. Салвини обединява антиевропейските популисти около девиза \"Европа на здравия разум\". Демек, лесна работа е управлението - махаш правилата и караш по слух. Защото, както каза самоукият бивш британски министър на правосъдието и настоящ министър на екологията Майкъл Гов, който е яростен брекзитър: \"на народа в тази страна му е писнало от експерти\". Няма невинни. Гражданите искат радикална демокрация, която да постави под контрол отлетелите твърде високо надменни меритократи. Популистите използват момента, за да се отърват от онези, които биха могли да ги контролират. Защото гордият национален суверенитет най-често е оправдание да правим каквото си знаем на принципа на Коза ностра (\"наша работа\").", "date": "2019.05.27", "title": "Революция: дигиталният народ се бунтува срещу експерта"}
{"url": "https://clubz.bg/83482-cik_demokratichna_bylgariq_pyrva_sila_v_chujbina_gerb_vtora", "text": " е първа политическа сила на евровота според данните от гласуването в чужбина. Това показват резултатите при 97% обработени от ЦИК протоколи от гласуването зад граница. 28,68% от сънародниците ни, живеещи в извън България, са пуснали бюлетина за извънпарламентарното демократично обединение.  ЦИК: ГЕРБ с 6% пред БСП и расте, \"Демократична България\" с мандат (обновена)  е на второ място при вота в чужбина с 22,10% от гласовете. Следват   с 15,46% и   със 7,06%. От вота в чужбина   получава едва 4,09% от бюлетините и остава на пето място. На избори за Европейски парламент има ограничение за вота в чужбина - право на вот имат само българските граждани, които имат едновременно постоянен и настоящ адрес в България или в страна от Европейския съюз поне 3 месеца преди датата на изборите. Номинално - броят на гласовете в чужбина е малък, а и се отчита и там по-ниска избирателна активност в сравнение с предишния вот през 2014 г. Подредбата на партиите обаче се разминава сериозно от тази в страната, показват данните.  \"Демократична България\" спечели и евровота във \"ваканционните\" секции в курортните селища на Халкидики. За тях са гласували над 48% от гласоподавателите. За пръв път тази година заради почивните дни бяха открити две секции на полуострова - в Никити и в Неа Муданя. От общо 1036 гласа в двете секции 504 са за ДБ, следвани от ГЕРБ с 221 гласа, на трето място е БСП със 131, а четвърти са ВМРО с 51.", "date": "2019.05.27", "title": "ЦИК: \"Демократична България\" - първа сила в чужбина, ГЕРБ - втора"}
{"url": "https://clubz.bg/83481-cik_gerb_s_6_pred_bsp_i_raste_demokratichna_bylgariq_s_mandat_obnovena", "text": " е победителят на европейските избори с 30,94% от гласовете при 95,2% обработени данни от гласуването. Това гласят междинните резултати, обявени от ЦИК към 12 ч. днес. Най-голямата партия бележи малък ръст спрямо последните оповестени данни.  е получила 24,24% от бюлетините, което е лек спад спрямо резултатите от малко преди 9 ч сутринта. Следва  с 16,36% при 15,01 на сто по-рано през деня. Към момента според преброяването на гласовете   е със 7,42% подкрепа, а  - с 6,24%. И двете формации бележат лек спад спрямо по-ранните данни.  Това са и петте партии, които според междинните данни разпределят 17-те евродепутатски места за България в новия Европейски парламент.  Данните при 61% обработени протоколи към 7 ч. сутринта не показват значително по-различна картина - в сравнение с новите числа ДПС качва с около 3 на сто подкрепа, ВМРО и десницата падат с десети от процента. Ето и какво показваше графиката на ЦИК в 6 ч. при 51% преброени гласове:  Под чертата за мандат и към 12 ч остават   с 3,60%. Независимата бивша кметица на столичния район \"Младост\" е получила 1,58% от вота. С подкрепа от 1,19 на сто е и независимият   (бивш депутат от \"Атака\" - б.р.).   взима 1,15% от гласовете.   остава зад коалиционния си партньор НФСБ.", "date": "2019.05.27", "title": "ЦИК: ГЕРБ с 6% пред БСП и расте, \"Демократична България\" с мандат (обновена)"}
{"url": "https://clubz.bg/83492-yunajted_razbi_bajern_v_povtorenie_na_finala_ot_1999_a_snimki", "text": "Ветераните на \"Манчестър Юнайтед\" разгромиха \"Байерн\" с 5:0 в повторение на историческия финал на Шампионската лига от 26 май 1999 г. (2:1). Двубоят снощи привлече 60 хиляди зрители на \"Олд Трафорд\", а приходите отиват за благотворителност. Ако преди 20 години на \"Камп Ноу\" тимът на \"червените дяволи\" стигна до триумф с обрат за 102 секунди в добавеното време, този път доминираше. Головете реализираха настоящият треньор Оле Гунар Солскяр (пак влезе като смяна), Дуайт Йорк, Ники Бът, Луис Саха и Дейвид Бекъм. Норвежецът Солскяр заби за 2:1 в онзи мач, след като влезе като смяна. Начело на \"Юнайтед\" беше Алекс Фъргюсън с почти целия си щаб от 1999-а. В тима бяха почти всички от паметната барселонска вечер, с изключение на Райън Гигс. На линия не беше и Рой Кийн, който не игра на финала преди 20 лета заради наказание. В същото време в редиците на \"Байерн\" липсваха повечето от героите на онзи състав. На \"Олд Трафорд\" стъпиха величия като Лотар Матеус, Щефан Ефенберг и Джоване Елбер. Най-силно впечатление направи Дейвид Бекъм, който демонстрира отлична форма за възрастта си с марковите дълги пасове и отлична физическа форма. Фенове на \"Юнайтед\" веднага се пошегуваха в социалните мрежи, че старият му познайник Солскяр трябва да го привлече обратно.", "date": "2019.05.27", "title": "\"Юнайтед\" разби \"Байерн\" в повторениe на финала от 1999-а (СНИМКИ)"}
{"url": "https://clubz.bg/83489-veto_prezidentyt_vyrna_popravkite_v_zakona_za_dyrjavnata_sobstvenost", "text": "Заради липсата на ясни критерии в прилагането на новите текстове в Закона за държавната собственост, по които Министерският съвет обявява обектите с национално значение, президентът Румен Радев наложи вето. Мнозинството на ГЕРБ и \"Обединени патриоти\" в парламента одобри промените в началото на май. Според държавния глава  В аргументите си президентът посочва „своята подкрепа за основната цел на промените в този закон – да се оптимизира и ускори процесът по изграждане на значими национални обекти.“ Той приветства и промените за насърчаване на инвестициите в индустриалния сектор. Независимо от това президентът смята, че не е постигнат баланс между обществения интерес и защитеното от конституцията право на собственост и вместо ефекта на ускоряване се създава риск от забавяне на важни инфраструктурни обекти.  Държавният глава възразява и срещу неравнопоставеността между дребните и едрите собственици на земеделски земи и горски територии, които ще се обезщетяват по различен начин. Тази промяна създава сериозен риск, вместо да се ускори процесът на изграждане на значими национални обекти, той да бъде забавен. Ето и пълния текст на мотивите на президента:", "date": "2019.05.27", "title": "Вето: президентът върна поправките в Закона за държавната собственост"}
{"url": "https://clubz.bg/83495-prezidentyt_izborite_ne_mogat_da_oprostqt_grabitelstvo_i_prestyplenie", "text": "Президентът Румен Радев поздрави победителите в евроизборите - ГЕРБ - и отбеляза успеха на ВМРО и „Демократична България”. Радев: Нуждаем се от демократична България, силна с върховенство на закона Според Радев тези избори не могат да бъдат индулгенция за корупционните скандали. \"Благодарим за прошката. И да почакаме този, който има отговорите\" По повод думите на Мария Габриел от ГЕРБ,  Радев заяви: \"Благодарим за прошката. И да почакаме този, който има отговорите\"", "date": "2019.05.27", "title": "Президентът: Изборите не могат да опростят грабителство и престъпление"}
