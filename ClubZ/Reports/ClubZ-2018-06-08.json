{"url": "http://clubz.bg/68913-pensionerka_ot_krasnoqrsk_pripisa_apartamenta_si_na_trymp", "text": "Пенсионерка от Красноярск реши да подари жилището си на американския президент Доналд Тръмп, а в случката се намеси и руското контраразузнаване - Федералната служба за сигурност (ФСБ). Новината съобщи \"Проспект Мира\". Причините да се реши на това са ниската й пенсия, високите такси за комунални услуги и натрупаните сметки. И Ирина Борисовна решила да накаже държавата. 58-годишната жена съобщи, че от ФСБ се намесили в конфликта й с фирмата, осигуряваща жилищно-комунални услуги. По думите на жената, ФСБ инициирали проверка на компанията, но дългът, от който се оплаквала, само се увеличил. Ирина Борисовна смята да стигне до самия Тръмп, за да реши проблемите си. От пресслужбата на местното управление на ФСБ нито потвърдили, нито отрекли участието си в историята. Заради ниската пенсия и високите цени започнали да не й достигат парите за храна и тя била принудена да вземе кредити. Тогава жената решила да накаже държавата. Жената казва, че нито едно руско ведомство не може да реши проблемите й, а след вчерашната пряка линия с президента Путин се отказала да се обърне към него за помощ. По думите й, той не отговарял конкретно на въпросите на хората.  В речта си на 1 март пред двете камари на руския парламент, Путин обяви като основна цел подобряване благосъстоянието на гражданите на страната. Според президента  а целта му е техният брой да намалее поне два пъти в следващите 6 години.  Средната пенсия в района Красноярск, където живее Ирина Борисовна, е 11 900 рубли (около 163 евро) за 2017 г.", "date": "2018.06.08", "title": "Пенсионерка от Красноярск приписа апартамента си на Тръмп"}
{"url": "http://clubz.bg/68908-mvr_shefyt_bili_sme_na_krachka_da_hvanem_pelov_no_malshans", "text": "Това обяснение даде днес вътрешният министър Валентин Радев на случката с абсурднто пребиваване (поне) около месец на избягалите затворници Владимир Пелов и Радослав Колев в апартамент в гр. Ботевград. Което пребиваване накрая завърши фатално за Пелов... Ти да видиш?! Пелов се движел с брада и суичър - затова не го хванали 2 месеца Както Клуб Z писа, обяснението на ръководството на областната дирекция на МВР и прокуратурата бе, че той се е движил силно дегизиран - с брада и суичър и шапка, което доведе до куп шеги в публичното порстранство. Днес обаче министърът твърдо застана зад екипа, работил по бягството на Пелов и Колев От своя страна главният секретар на МВР Младен Маринов обеща, че след като приключи случаят, ще  на действията на всички полицейски служби, ангажирани с работата. Той описа и оперативната сложност, като се позова на... домоуправителката: В същото време от ведомството се похвалиха на среща и с министър Ангелкова, че само в Бургаска област ще бъдат командировани 757 полицаи за летния сезон.  ", "date": "2018.06.08", "title": "МВР шефът: Били сме на крачка да хванем Пелов, но - малшанс"}
{"url": "http://clubz.bg/68907-krasen_kralev_vidq_zaplaha_za_tototo_i_sporta_v_zakona_simeonov", "text": "Министърът на спорта Красен Кралев хем споделя \"моралните аргументи\" на вносителите на промени в Закона за хазарта, с които се забранява медийната реклама и неограничената продажба на талони, хем сподели, че е \"много притеснен\". Причината: според Кралев промените \"Симеонов\" в Закона за хазарта щели да засегнат не само частните оператори, а и държавното тото. А оттам ще пострада и бюджетът за спорт. Законът, който ще ограничи хазарта (ПЪЛЕН ТЕКСТ) Това стана ясно на пресконференция на министъра с БФС и Българския спортен тотализатор (БСТ), на която бе попитан за т.нар. поправки \"Симеонов\" в закона. Кралев благодари за въпроса, след което сподели мнението си: Министърът съобщи, че бюджетът на спортното министерство за текущата година е малко над 75 млн. лв., като 27,5 млн. е предвидено да влязат от Тотализатора. Министърът представи разбивка на бюджета на държавното тото, а именно: от около 160 млн. лв. годишно -  120 млн. лв. са от цифровите лотарийни игри и 40 млн. - от моментните лотарийни игри. Второто перо са т.нар. талони и билетчета за лотария Кралев отново подчерта, че родният спорт е \"изключигелно зависим\" от начина, по който работи БСТ. А са спорта, чийто бюджет не е достатъчен, \"всеки лев е ценен\".  Валери Симеонов пред Клуб Z: Следва въвеждане на ДДС за хазарта Министър Кралев се позова само на данните за 2018 г. за това какви пари от БСТ се очаква да дойдат в спорта - както изисква законът. Данните в годините назад показват, че през 2014 г.  тотото е отделило 30 млн. лв. за родния спорт, при 180 млн. лв. приходи. Всяка следваща година обаче приходите на държавния тотализатор бележат спад, а 2014 г. е годината, в която частните моментни лотарийни игри получават \"зелена светлина\".  Веднага, след като промените в Закона за хазарта, ограничаващи рекламата и разпространението на талони, бяха внесени в Народното събрание, последваха и масовите реакции \"срещу\". БФС и футболните клубове защитиха лотариите и букмейкърите, които се рекламират постоянно по телевизията. Един от мотивите - това, че частните хазартни оператори инвестират много в родния футбол.  От \"Национална лотария\" излязоха с клип с участието на актьора Захари Бахаров, в който се призовава за \"помощ\" да не се отнемат мечти и има лозунг \"Да на потарията, не на произвола\". Лотариите и букмейкърите получиха подкрепа и от бизнеса, и от медии.  \"Хазартното лоби губи половин милиард, ако орежат рекламата на талони\" ГЕРБ и БСП обаче - след среща с вицепремиера Валери Симеонов, който обяви битката срещу талоните за търкане - обявиха, че подкрепят законопроекта с ограниченията. От левицата даже поискаха въвеждане на ДДС върху хазарта. Това не значи, че законопроектът скоро ще види \"бял свят\" в Народното събрание. По-вероятно е това да не се случи, твърдят от управляващото мозинство. Валери Симеонов пред Клуб Z: Следва въвеждане на ДДС за хазарта \"Хазартното лоби губи половин милиард, ако орежат рекламата на талони\"", "date": "2018.06.08", "title": "Красен Кралев видя заплаха за тотото и спорта в закона \"Симеонов\""}
{"url": "http://clubz.bg/68895-signalyt_na_simeonov_sreshtu_angelkova_diskotekata_fast_food_li_e", "text": "Министърът на туризма Николина Ангелкова е издала категоризации за нощни барове и ресторанти на пет заведения на плажа в Слънчев бряг в нарушение на закона. По закон на ивицата могат да се разполагат само заведения за бързо обслужване като закусвални, снекбарове и др. Това посочва вицепремиерът Валери Симеонов в сигнала си до главния прокурор Сотир Цацаров за нарушения от страна на „длъжностни лица в Министерството на туризма и други“. Клуб Z разполага с документа. Става въпрос за ресторант „Дел мар“ и нощните барове „Какао“, „Бедрум“, „Ла Кубанита“, „Дъ уан“, които Симеонов се закани преди дни, че ще бъдат съборени, а Ангелкова опонира, че са законни. Симеонов обаче не е съгласен и според него дискотеките не само че не отговарят на изискванията на Закона за устройство на територията и Закона за устройство на Черноморското крайбрежие като премествяеми обекти и използвана площ, но им е била издадена и категоризация от МТ в нарушение на нормите. Съгласно ЗУЧК, припомня Симеонов, единствените допустими преместваеми обекти на територията на морските плажове от категорията на заведенията за хранене и развлечения са „заведенията за бързо обслужване“, а именно снекбарове, бистра, фаст фууд (fast food) и закусвални.  В нарушение на тези изрични забрани Министерството на туризма е издало схеми и категоризация за „нощен бар“ и „ресторант“ на група заведения от морски плаж „Слънчев бряг–юг“ и ги е нанесло и описало като такива – „заведения за обществено хранене – нощен бар и ресторант\", пише още вицепремиерът до главния прокурор. И вади заключението: Симеонов е приложил и писмо на главния архитект на община Несебър, датиращо от 6 юли 2017 г., с което се оспорва категоризацията като „нощен бар“ и „ресторант“ на въпросните заведения и се отказва издаването на лиценз за продажбата на алкохол и цигари. Вицепремиерът оспорва пред обвинението и одобрените схеми за премествяеми обекти и съоръжения на плажа, респективно и издадените удостоверения за категоризация. Описва и някои основни положения в закона – че премествяемите обекти могат да се разполагат на не повече от 2 на сто от площта на плажа. Позволяват се допълнителни 2%, които подпомагат основния „градеж“, като обслужващи сгради и трябва да са открити. В конкретния случай обектите се разполагат с разрешение на главния архитект на общината след съгласуване с централната администрация, която стопанисва имота – плажа. Отделно според наредбата на община Несебър преместваемите обекти могат да бъдат с площ до 15 кв. м и височина до 3 метра. Вместо това обаче главният архитект е получил схема за 1500 квадрата. Днес Валери Симеонов бе в Народното събрание за участие в петъчния парламентарен контрол и задочната престрелка продължи. Както и преди е заявявал, и днес посочи, че Слънчев бряг се държи от хора, свързани с бившата силова групировка ВИС. Апропо, преди няолко месеца Министерският съвет даде на концесия няколко апетитни плажа на фирми, свързани с ВИС, СИК, Валентин Златев и Ахмед Доган, като много преди кабинетът да гласува това решение, Симеонов вече беше направил прогноза в чии ръце ще отиде стопанисването на тези ивици. И прогнозата му се оказа точна. На въпрос нормално ли е вицепремиер от правителството да дава на прокурор министър от същото правителство, отговори: В спора му с Ангелкова бе замесено и глобалното затопляне: Концесионер на \"Слънчев бряг-юг\" от 2001 г. за период от 20 г. е \"Ирида-71\" ООД. В момента нейни собственици са Нина Ставрева Иванова и Кирил Георгиев Спасов. Според публикация на \"Капитал\" от 2015 г. фирмата е създадена през 1999 г. от Димитър Димитров-Маймуняка, смятан за близък на бившия бос на ВИС Васил Илиев и убит през 2002 г. Според публикацията Надя Иванова се явява съдружник във фирмата \"Глобал инкорпорейтид\" АД - с неуспелия кандидат за министър на инвестиционното проектиране арх. Калин Тихолов. През годините съдружник в концесионера, който е държал и плажа Харманите в Созопол, е бил и Радослав Бързаков - известен като Радо Слънцето. Иначе през миналото лято Ангелкова направи проверка и на този плаж. И установи: на плажа \"Слънчев бряг-юг\" експертите са проверявали дали всички преместваеми обекти отговарят на схемата, одобрената от министъра на туризма - нарушения не са открити.", "date": "2018.06.08", "title": "Сигналът на Симеонов срещу Ангелкова: Дискотеката fast food ли е?"}
{"url": "http://clubz.bg/68897-sredno_bylgarite_se_kanqt_da_dadat_1557_lv_za_lqtna_vakanciq", "text": "Мнозинството от българите (54%) твърдят, че не планират да почиват това лято. 44% се готвят за ваканция. Останалите все още не са решили. 55% от хората, които ще почиват, са планирали море в България. Над една трета - 36 на сто, ще пропуснат родното Черноморие в полза на чужди морски курорти, основно гръцки. Това показват данни на \"Галъп интернешънъл\". 26% ще ходят на планина в България. Останалите споменават всякакви форми на културен, СПА и т. н. туризъм. Средният брой дни планирана почивка е 10, като най-много хора - една четвърт, са предвидили между 1000 и 1200 лв. за ваканцията си. Ясно е, че лятната почивката остава достояние на по-малка част от българите. По ред причини предпочитано остава Черно море. В отговорите „на море в чужбина” вероятно пък се оглежда най-вече Бяло море. Онези, които планират да почиват, се надяват на общо десетина дни средна продължителност на планираната почивка. Средната сума за тези десетина дни, която са заделили онези, които смятат, че ще почиват, е 1557 лв., т.е. близо една средна за страната брутна месечна заплата и половина. Или една средна брутна софийска заплата.   \"По повод текущата дискусия относно преместваеми обекти,  . Останалите се колебаят. Беше проверено отношението към някои конкретни идеи в тази насока. Например, има предложение премахването на обекти на плажа, като се ползва тежка техника, да се състои през юни месец, като сезонът вече е започнал. Според 74% от отговорилите това ще се отрази негативно. 6% са на обратното мнение. За 18% няма да има особен ефект. Останалите не могат да преценят. Очевидно е, че хората у нас искат повече правила и законност, като в същото време не се създават допълнителни проблеми за почиващите\", коментират от \"Галъп интернешънъл\". .", "date": "2018.06.08", "title": "Средно българите се канят да дадат 1557 лв. за лятна ваканция"}
{"url": "http://clubz.bg/68914-nadal_sreshtu_tijm_na_finala_na_rolan_garos", "text": "Шампионът на \"Ролан Гарос\" Рафаел Надал ще защитава титлата си на финала в неделя срещу Доминик Тийм (Австрия). Испанецът се стреми към 11-ти триумф на клея в Париж, докато за Тийм това е първи финал в турнир от Големия шлем. През миналата година Доминик Тийм стигна до полуфинал. Днес той преодоля и това препятствие, като спря сензацията Марко Чекинато (Италия) - 7:5, 7:6(10), 6:1. Чекинато, който доскоро нямаше нито една победа в Шлема, отстрани Новак Джокович, Давид Гофен и Пабло Кареньо Буста, а и срещу австриеца направи силен мач. Той стартира на \"Ролан Гарос\" под номер 72 в света, а в понеделник ще е в топ 30. След това Рафа Надал беше непоклатим срещу Хуан Мартин дел Потро (Аржентина) - 6:4, 6:1, 6:2. Досега испанецът не е губил на финал на Откритото първенство на Франция. Той изравни рекорд на Роджър Федерер - единствения друг тенисист в историята с 11 преки двубоя за титла в Шлема. Разликата е, че Маестрото е със 7 титли от 11 възможности на \"Уимбълдън\" досега, докато Рафа може да запише 11 от 11. В събота е финалът при жените - водачката в схемата Симона Халеп (Румъния) се изправя срещу Слоун Стивънс (САЩ).", "date": "2018.06.08", "title": "Надал срещу Тийм на финала на \"Ролан Гарос\""}
{"url": "http://clubz.bg/68900-antyni_burdejn_otkrit_myrtyv_v_hotelska_staq_video", "text": "Топ готвачът и американска тв знаменитост Антъни Бурдейн беше открит мъртъв в хотелската си стая. Подозира се, че 61-годишният Борден се е самоубил, съобщава Си Ен Ен. \"Мога да изям и самия Елвис, само му сложете оцет\" Той се е намирал в Страсбург на снимки за предаването си  . Намерил го е колегата му Ерик Рипърт. Шеф готвачът водеше свое предаване по телевизията. Бурдейн беше автор на кулинарни бестселъри, пишеше и художествена литература, която се продаваше добре, напомня Би Би Си. В изявлението на Си Ен Ен за смъртта му се казва още:  Бурдейн е от френски произход. Посещава Vassar College за две години и се отказва, но по-късно завършва Culinary Institute of America в Ню Йорк през 1978 г. По това време работи в няколко ресторанта като Supper Club, One Fifth Avenue и Sullivan’s.  Редовно сътрудничи на списания и вестници и статиите му за кулинарните тайни се появяват на страниците на „Таймс“,Face, Scotland on Sunday и Food Arts. Статията му „Не яжте, преди да прочетете това“, публикувана в The New Yorker, става невероятно популярна и като нейно естествено продължение през 2000 г. се ражда автобиографичният роман „Поверително от кухнята“. Превръща се в световен бестселър. В нея Бурдейн описва момента, в който пламва любовта му към храната – опитвайки за първи път стрида направо от рибарска лодка в Южна Франция. Успехът води до телевизионната поредица A Cook`s Tour, която е продуцирана през 2002 г. от телевизионния канал Food Network. В 22 епизода Бурдейн представя пътуванията си из различни държави по света в търсене на перфектното ястие. По собствените му думи той е опитвал овчи тестиси в Мароко, яйца от мравки в Мексико и око на тюлен на „забравено от Бога място“. Едноименната книга, написана след края на пътешествието му, става отново изключително популярна и стига до върховете на американските и британските класации. Кулинарните му книги с рецепти също имат голям успех сред професионалистите и любителите. През 2005 г. стартира и новата телевизионна поредица на Бурдейн „Антъни Бурдейн: Без задръжки“, на която Бурдейн е водещ и в същото време готви, понякога странни вкуснотии като препечен ректум от африкански глиган. Сериите стават хит сред зрителите на Travel Channel. В края на 2011 г. се появява и поредната му телевизионна изява – The Layover. От 1998 г. до днес Антъни Бурдейн е главен готвач на Brasserie Les Halles в Манхатън, като през годините ресторантите стават пет. Бурдейн има издадени два криминални романа – Gone Bamboo (1997) и Bone in the Throat (1995). Освен с кулинарния си талант, умението си да разказва истории и писателската си дарба той е известен и със скандалния си личен живот, както и с остроумно-циничния си език. Той е един от добрите примери на преодоляване на зависимоста към хероин и кокаин. През есента на 2017 г. открито обяснява, че ресторантьорският бизнес е място за дискриминация на жените и че трябва да си мазохист, за да оцелееш в този бизнес. Бил е два пъти женен, първо за приятелката си от гимназията - Нанси Путкоски през 1985 г. След 20-годишен брак се развеждат през 2005 г. Две години по-късно се жени за преподавателката по бойни изкуства Отавия Бусия, от която има дъщеря, родена през 2007 г. Този брак също завършва с развод, според Бурдейн заради непрекъснатите му пътувания.  \n\tОт миналата година той излизаше с италианската актриса Азия Ардженто. Само преди дни друга изключително популярна знаменитост 55-годишната модна дизайнерка Кейт Спейд беше открита мъртва в Ню Йорк, като причината също се смята, че е самоубийство, напомяна Би Би Си. Бурдейн изпитваше изключителна неприязън към президента Доналд Тръмп. Шеф готвачът е обядвал с актьори, музиканти, политици, с действащ президент - Барак Обама, но имаше един човек, с когото категорично отказваше да седне на една маса - Тръмп.", "date": "2018.06.08", "title": "Антъни Бурдейн открит мъртъв в хотелска стая (ВИДЕО)"}
{"url": "http://clubz.bg/68899-tova_ubijstvo_raztyrsi_germaniq", "text": "Али Б. е летял заедно със семейството си от Дюселдорф за Истанбул, а оттам е продължил към Ербил в Северен Ирак. Предполагаемият извършител и семейството му са пътували с фалшиви имена, заяви шефът на полицията във Висбаден Щефан Мюлер и уточни, че при проверките не е било сверено дали имената от билетите отговарят на данните от разрешителните за пребиваване в Германия. Междувременно бе съобщено, че заподозреният е бил заловен в Северен Ирак. По думите на германския вътрешен министър Хорст Зеехофер иракчанинът е бил задържан от кюрдски сили за сигурност, които се задействали по молба на Федералната полиция. Али Б. е пристигнал в Германия през есента на 2015 г., след което многократно е попадал в полезрението на полицията - включително за изнасилването на 11-годишно момиче. Властите обаче не успели да докажат, че Али Б. е извършител на деянието. Тялото на издирваното от над две седмици еврейско момиче Сузана бе открито тази сряда в гориста местност край град Висбаден. Аутопсията е показала, че 14-годишната Сузана е станала жертва на тежко сексуално престъпление, а смъртта ѝ е настъпила вследствие на душене. Редица политици вече изразиха възмущението си от жестокото престъпление. Лидерът на свободните демократи Кристиан Линднер заяви, че отвратителното деяние повдига множество въпроси. Председателката на \"Зелените\" Аналена Бербок призова на свой ред извършителят да бъде наказан с цялата строгост на закона. Но добави, че не бива да се допуска този трагичен случай да бъде използван за разпалването на омраза. Шефката на парламентарната фракция на \"Алтернатива за Германия\" Алис Вайдел поиска оставката на цялото правителство и заяви, че канцлерката Ангела Меркел е съотговорна за престъплението. Сузана е \"поредната жертва на лицемерната и егоистична политика на отворените врати\", водена от канцлерката, твърди Вайдел във видео, разпространявано в туитър.", "date": "2018.06.08", "title": "Това убийство разтърси Германия"}
{"url": "http://clubz.bg/68902-strah_li_vi_e", "text": "Ако човек си пусне телевизора, ще му се стори, че днес българите мразят гейовете повече отколкото преди 10 години. Разбира се, това не е така - изследванията сочат, че макар и с малко сме станали по-толерантни. За тези 10 години израсна едно поколение, което отчасти схвана простото правило - не съдиш хората за това кого обичат или с кого искат да спят. И от тортата на този страх Истанбулската конвенция е само черешката отгоре. Този страх не се появи, защото гейовете са станали по-страшни. Не възникна и от нищото. Той бе системно налаган от онази част от управляващите, която коленичи пред Путин, която бе осъдена за расизъм, която иска да върне казармата. И да бъдем честни – това не се случи без подкрепата и на част от т.нар. десница в комбинация с апатията на ГЕРБ и затъването в миналото на изпадналата левица. Корнелия Нинова отказа поканата за София Прайд - натрапвали различията Но всички тях също ги води страхът. И то не просто страх от консервативния електорат, върху когото иначе не им пука да експериментират постоянно. Страхуват се да не вземем да станем хора. Да не поискаме да сме нещо повече от „дупката на Европа“. Да не се издигнем над страховете си, над предразсъдъците си, да не повярваме, че и ние можем да сме европейци. Да не си и помислим, че изразът \"всички са равни по достойнство и права\" е нещо повече от думи. Страх ги е и от простата истина - че българинът умее силно да люби и мрази. И умее да е повече днес, отколкото е бил вчера. Утре в София едни хора ще се разходят не за да \"парадират\", не за да искат нещо, не за да „превърнат“ децата ви в такива като тях. Децата ви вече са такива като тях - хора. Те ще излязат, за да покажат, че не се страхуват. А вие, останалите, страх ли ви е? Страхувате ли се да сте нещо повече днес от вчера? Ако не, знам къде ще ви видя утре. ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.06.08", "title": "Страх ли ви е?"}
{"url": "http://clubz.bg/68910-moga_da_izqm_i_samiq_elvis_samo_mu_slojete_ocet", "text": "Антъни Бурдейн, който си отиде на 61 г., беше много добър в кухнята с черпаците, но беше още по-добър с думите. Не случайно след смъртта му всички негови почитатели го описват като голям разказвач. Предлагаме ви негови размишления по различни теми.  Антъни Бурдейн открит мъртъв в хотелска стая (ВИДЕО) Кей 57 - новото място на Антъни Бурдейн Кей 57 - новото място на Антъни Бурдейн", "date": "2018.06.08", "title": "\"Мога да изям и самия Елвис, само му сложете оцет\""}
{"url": "http://clubz.bg/68896-rusiq_podgotvq_sreshta_putin_trymp", "text": "Руското външно министерство подготвя среща на президентите Владимир Путин и Доналд Тръмп, заяви пред ТАСС зам.-министърът на външните работи Сергей Рябков. Засега обаче не е ясно кога и къде ще се състои тя. Путин настойчиво помолил Курц да му уреди среща с Тръмп Според Рябков необходимостта от такава среща е твърде голяма - най-вече от гледна точка на процеса на нормализиране и подобряване на отношенията между Москва и Вашингтон. Рябков обръща внимание, че въпросът за провеждането на среща на високо равнище между Путин и Тръмп звучи вече от доста време насам. В. \"Уолстрийт джърнъл\" съобщи вчера, че руският президент е помолил австрийския канцлер Себастиан Курц да организира среща между него и американския му колега. Курц приел молбата и обещал да говори с Тръмп.", "date": "2018.06.08", "title": "Русия подготвя среща Путин-Тръмп"}
{"url": "http://clubz.bg/68894-pismo_do_sebe_si_sled_10_godini", "text": "Аз съм Йоан, на 8, но вече почти на 9 години, от Варна. Още нямам имейл и ползвам този на мама, но май ми е време да имам. Сега ще ви разкажа за плановете си за бъдещето. След 10 г. ще съм на много важна възраст, защото ще съм пълнолетен, самостоятелен  , ще мога да карам кола и няма да слушам мама и татко. Не мисля да пуша, защото пушенето е много вредно, дробовете почерняват, започваш да кашляш и накрая дори името си не можеш да кажеш. На 18 г. няма да съм ученик, може да съм студент, но може и да не съм и мисля да заживея на село. Ние село нямаме, живеем в апартамент, а вътрешният ни двор за нищо не става. Много пъти съм ходил на гости в с. Геша, там имаме приятели – Тео, Ели и Стоян. Отсядаме при леля Живка, която живее сама и направо се чуди какво да прави с всичките стаи. Къщата ѝ е много стара и скърца, а банята има прозорче към двора и е много красиво. Само през зимата е студено, докато се къпеш, затова гледаш набързо и после си спомняш. През зимата там падат такива снегове, че Тео дори не ходи на училище във Велико Търново. Леля Живка има куче – Пантелей. И аз искам куче, обаче мама не дава, изморена е от чистене и от гледане на животни преди мен. Усещам, че скоро няма да си почине. Една баба, съседка на леля Живка, има златен зъб. И аз искам златен зъб. Ако имаш златни зъби, няма нужда да ги миеш, но не знам защо е така. Мечтата ми е да живея в далечно село, в планината, да имам къща до гората и огромен двор, направо няколко километра да е. Ще си гледам животни там, ще имам пет външни кучета, прасе, овца, кокошка и крава. Мама казва, че храната е много важна, затова все готви и прави домашно кисело мляко. Аз също ще се науча да квася и постоянно ще пия айрян. Ще имам кон за разходки, но и голям джип – с него ще возя приятелите. Ще си лежа на тревата на двора като на пикник, ще гледам небето и няма да бързам за нищо. Вътре в къщата непременно ще имам котка, бяла мишка в клетка и фейско куче. Фейските кучета са малки, удобни за вкъщи, порода немски шпиц. Те са специални и издръжливи, дори имат по-големи братовчеди и могат да оцелеят в планината. Познавам един шпиц, казва се Фея и затова им казвам фейски. Мисля да работя нещо на компютър, като татко. Той е програмист и може да работи навсякъде, което е много удобно. Освен това ще правя зехтин. В България няма маслини, затова ще ги купувам от Гърция, ще ги пренасям в бъчви с коне или магарета, ще правя най-хубавия зехтин и ще го продавам. Обещал съм на много хора да им давам от него, на мама и татко – по 2 литра месечно, на баба, на леля и чичо – също, ако още са живи. На доста приятели съм обещал, така че ще трябва здравата да работя. През зимата ще паля камината, ще си стоя у нас и ще посрещам гости. Ако имам интернет и телевизия, те въобще няма да искат да си тръгват, ще играем компютърни игри, ще се забавляваме и ще си говорим. Толкова искам да живея в тази моя къща, че не знам как ще издържа още 10 години. Това ми е мечтата засега, а ако реша нещо друго, пак ще ви пиша.", "date": "2018.06.08", "title": "Писмо до себе си след 10 години"}
{"url": "http://clubz.bg/68905-trymp_iska_rusiq_v_g_7", "text": "Русия трябваше да участва в срещата на Г-7, заяви американският президент Доналд Тръмп, цитиран от Ройтерс. Той направи изявлението си, докато се готвеше да отлети за Канада. В град Квебек тази вечер започва тридневната среща на голямата седморка. Тръмп напуска Г-7 по-рано Русия бе член на групата от 1997 г. и тя започна да се нарича Г-8. Москва обаче бе извадена от нея По-рано днес германската канцлерка Ангела Меркел изключи възможността Русия да бъде върната в Г-7 и тя отново да стане Г-8. Тръмп ще напусне срещата в Квебек още утре, откъдето ще отлети за Сингапур. Там ще се срещне със севернокорейския лидер Ким Чен Ун на 12 юни. Броени минути след изявлението на Тръмп последва коментар от Кремъл. Междувременно новият италиански министър-председател Джузепе Конте подкрепи призива на Тръмп Русия отново да бъде включена на срещите на Г-7, предаде Ройтерс. Италианското правителство, подкрепяно от антисистемните партии \"Пет звезди\" и Лигата, вече даде сигнал, че ще приеме проруска линия във външната си политика и също така призовава да се сложи край на икономическите санкции срещу Русия.", "date": "2018.06.08", "title": "Тръмп иска Русия в Г-7"}
{"url": "http://clubz.bg/68886-shega_s_%E2%80%9Emomiche%E2%80%9C_na_pikaso_v_bylgarski_klip_video", "text": "Картината „Момиче с кошница цветя“ на Пабло Пикасо, продадена преди месец на търг за 102 млн., стана част от криминален сюжет на български музикален клип. Платното бе „откраднато“ във видеото към   от Астор Пиацола в изпълнение на цигуларя Веско Пантелеев-Ешкенази и пианиста Людмил Ангелов. Портретът на гола девойка, рисувана от Пикасо през 1905-а, бе една от творбите от колекцията на Пеги и Дейвид Рокфелер, продадени на търг на „Кристис“ в началото на май тази година. Произведението е от Розовия период на художника. Преди семейство Рокфелер собственичка на картината е била Гъртруд Стайн, днес притежателят ѝ е неизвестен. Но във видеото на Ешкенази и Ангелов е „показан“ кой е той… Историята в клипа, разбира се, е шега. Картината не е оригиналът, а принт на изображението, изтеглено от интернет. В етюда с „кражбата“ участват актьорите Лили Гелева, Любомир Петкашев, Николай Николов и Ахмед Джамбазов. Продуцент на видеото е Игор Марковски.  е част от албума „Танго“ на Веско Ешкенази и Людмил Ангелов.    ", "date": "2018.06.08", "title": "Шега с „момиче“ на Пикасо в български клип (ВИДЕО)"}
{"url": "http://clubz.bg/68901-volejbolistite_razbiha_qponiq_v_pyrviq_si_mach_v_osaka", "text": "Националният отбор по волейбол прекъсна серия от три поредни загуби в Лигата на нациите след чиста победа над домакина на третия кръг Япония - 3:0 (25:14, 25:21, 29:27) в Осака.  Тимът на Пламен Константинов записа три поредни поражения на родна земя миналата седмица - от Сърбия, Австралия и Русия. Утре сутринта наше време селекцията ни излиза срещу Италия, която днес отстъпи с 2:3 пред световните шампиони от Полша - съперникът ни за неделя. Константинов заложи на следния състав:  В първия гейм Салпаров и компания не срещнаха сериозна съпротива, играта спореше и спечелиха убедително. Втората част вървеше точка за точка, имаше чести обрати в резултата. В края обаче българите показаха по-висока класа и поведоха с 2:0. В третия гейм японците, подкрепяни от почти пълната зала в Осака, решително тръгнаха към обрат. Те водеха до средата на частта, когато нашите изравниха и до края битката вървеше оспорвано. В крайна сметка нашите отново взеха връх, като трябваше да запишат 29-а точка.", "date": "2018.06.08", "title": "Волейболистите разбиха Япония в първия си мач в Осака"}
{"url": "http://clubz.bg/68889-botev_plovdiv_levski_na_starta_na_pyrva_liga", "text": "Новият сезон в Първа професионална лига стартира с едно от най-старите и интересни съперничества на българския футбол - \"Ботев\" (Пловдив) срещу \"Левски\" в \"Коматево\". Шампионатът стартира на 20 юли. Преди тегленето на жребия в централата на БФС в \"Бояна\" беше обявено, че Българският спортен тотализатор дарява топки на тимовете от Първа, Втора лига и \"В\" групите. Всеки тим от елита получи по 60 топки от модела на \"Адидас\", с който ще се играе на световното в Русия. По 20 са за съставите от втория ешалон - \"Найки\" и по 10 броя \"Хома\" за отборите от третото ниво.", "date": "2018.06.08", "title": "\"Ботев\" (Пловдив) - \"Левски\" на старта на Първа лига"}
{"url": "http://clubz.bg/68879-gen_novakov_nanese_sykrushitelen_udar_na_frenskoto_nacionalno_dostojnstvo", "text": "Евродепутатът от левицата Петър Курумбашев в иронично-саркастичен стил реши да представи пред медиите прочит на гласуването в транспортната комисия на Европейския парламент на новите правила за командироване на работници, в частност - за транспортния бранш. Причината - от ГЕРБ обявиха отпадането на част от предложенията в т.нар. план \"Макрон\" по отношение на шофьорите и камионите за \"капитулация\" на френския президент и идеите му в пакета. Според Курумбашев обаче това обявление малко се разминава с действителността.  Конкретният повод - след гласуването в комисията по транспорт в ЕП на пакета за мобилност на работниците евродепутатът от ГЕРБ Андрей Новаков в интервю, разпространено от ГЕРБ и дадено пред \"преслужбата на ЕНП\", както пишеше в съобщението, обяви: Според ГЕРБ в  и транспортния бранш, заради които се готвеха и протести, и дори подписка за референдум за излизане от ЕС. Бойко Борисов: Не съм съгласен, че сме победили Макрон Превозвачите искат референдум за излизане от ЕС, ако мине \"законът Макрон\" От ГЕРБ отчетоха следните успехи при гласуването в комисията:  В отговор днес Курумбашев заяви: Той уточни, че спорни и все още неизгодни за родните превозвачи текстове са останали и по отношение на каботажа, и по отношение на кратки срокове за въвеждане на интелигентния тахограф, тъй като между 2022 и 2024 г. всички камиони ще бъдат оборудвани по този начин. Курумбашев подчерта, че въпреки позитивите при гласуването в транспортната комисия на ЕП социалната комисия на ЕП е приела предложенията от плана \"Макрон\", както са предложени от ЕК. Гласуването, което се представя като \"капитулация\", пък е само стъпка по пътя към окончателните решения - следва гласуване в пленарната зала на Европейския парламент, както и заседания и преговори със Съвета на ЕС и ЕК. Евродепутатът от левицата - засилвайки иронията, разказа как помни и други \"изхвъляния\" на представители на различни управления. И припомни как Евгений Бакърджиев \"победил\" \"Газпром\" по времето на ОДС, как Симеон Дянков щял да \"пляска руснаците\". Превозвачите искат референдум за излизане от ЕС, ако мине \"законът Макрон\"", "date": "2018.06.08", "title": "\"Ген. Новаков нанесе съкрушителен удар на френското национално достойнство\""}
{"url": "http://clubz.bg/68893-jena_ot_sofiq_dade_400_hil_lv_i_zlato_na_telefonni_izmamnici", "text": "65-годишна жена даде на телефонни измамници над 400 хил. лв. и половин килограм злато в София. Измамата е била извършена между 2 и 6 юни, съобщи БНР. Схемата, по която е била излъгана възрастната жена, е \"съдействие на полицията\" за залавяне на хакери и измамници. Първия ден жената е оставила около 3000 лв. близо до кофа за смет на столичната улица \"Гогол\". На 3 юни, отново в същия район, тя е оставила 104 хил. лв., 30 хил. евро и долари. Два дни по-късно на ул. \"Цар Асен\" жената е оставила още 210 хил. лв. Полицията издирва извършителите. 75-годишна жена от Хасково също е била измамена по схемата \"съдействие на полицията\". Вчера по обяд на стационарния й телефон позвънил мъж, представил се за полицай. След като я заблудил, тя изтеглила от банка наличните си 5000 евро, взела такси до Димитровград и оставила в парк край болницата тези пари, 300 лева и всичките си златни накити.", "date": "2018.06.08", "title": "Жена от София даде 400 хил. лв. и злато на телефонни измамници"}
{"url": "http://clubz.bg/68892-ostrovyt_na_kojto_smyrtta_debne_zad_ygyla_snimki", "text": "Американският президент Доналд Тръмп и севернокорейският лидер Ким Чен Ун ще се срещнат за пръв път във вторник на остров в Сингапур, където в днешно време цари лукс, но в миналото се е ляла кръв, разказва ДПА. \n\tОстров Сентоса, разположен южно от континенталната част на Сингапур, е известен с буйната си растителност, луксозни хотели и големи игрища за голф. Там има лъскаво казино, увеселителен парк, пристанище за скъпи яхти и вили на първа линия до плажа, които струват десетки милиони долари. На острова имат къщи някои от най-богатите хора на света. Тръмп и Ким се срещат на луксозен остров Изборът за провеждане на срещата точно там е логичен и от логистична гледна точка. Сентоса е само на 500 метра от континенталната част и до него се стига главно по един-единствен път. Това дава възможност за уединение и улеснява гарантирането на сигурността. Зад тропическата фасада на Сентоса обаче се крие кървава история. До 1830 г. островът е наричан от местното малайско население Пулау белаканг мати. Името може да бъде преведено по няколко начина, но най-известният превод е \"Островът, където смъртта дебне зад ъгъла\". Историците имат различни теории за произхода на това злокобно име. Някои спекулират, че може да е от времето на пиратските набези, плячкосването и кръвопролитията в района. По време на Втората световна война японските окупационни сили използват острова за лагер за британски и австралийски военнопленници. Плажовете му стават място за масови екзекуции на сингапурски китайци, заподозрени в антияпонска дейност. Китайци на възраст между 18 и 50 години са разстрелвани и изхвърляни в морето в близост до хотела, в който ще се срещнат Тръмп и Ким. На острова е имало и военнопленнически лагер, където по време на войната са държани около 400 войници от Антихитлеристката коалиция. През 1972 г. правителството на Сингапур започва преустройство на острова с цел развиване на туризъм и го прекръства на Сентоса, което на малайски значи състояние на мир и спокойствие.  Другияг актуален въпрос покрай срещата е кой ще плати разходите на Северна Корея? Разходите за участието на Северна Корея в историческата среща на върха със САЩ вероятно ще бъдат покрити от Сингапур или Южна Корея, съобщи Франс прес. Като домакин Сингапур поема сметката за организирането на тези исторически преговори между севернокорейския лидер Ким Чен Ун и американския президент Доналд Тръмп в луксозен хотел на остров Сентоса. Двамата политици навярно ще отседнат в хотели от доста висок клас и е много вероятно Северна Корея, срещу която има много наложени санкции, да не плати и стотинка. През миналия уикенд сингапурският министър на отбраната Нге Ън Хън заяви, че страната му е готова да поеме част от севернокорейските разходи, за да допринесе за историческата среща. Тръмп напуска Г-7 по-рано Сметката вероятно ще излезе солена, понеже севернокорейската делегация няма да се настани къде да е, отбелязва АФП. Петзвездният хотел \"Фулъртън\" например, чиято внушителна сграда в колониален стил е разположена на морския бряг, предлага за 6000 долара на нощ президентския си апартамент, който може да допадне на Ким, чийто вкус към лукса не е тайна за никого.  По-интересният въпрос е как той и антуражът му ще стигнат до Сингапур. Според авиационни експерти неговият самолет Ил-62 няма техническата възможност да долети до Сингапур. Затова може да се наложи да го закара някой друг или да наеме самолет. Ако иска да не остане по-назад от \"Еър форс уан\" на американския президент и да наеме \"Боинг 747-200\", това ще му струва по над 17 000 долара на час. Говорител на Мун Дже Ин каза, че южнокорейският президент няма намерение да посяга към чековата книжка за севернокорейците. Въпреки това всички погледи са насочени към Сеул, който отпусна 2,7 милиона долара да приеме внушителната делегация на Северна Корея на Зимните олимпийски игри в Пьончан, изиграли централна роля в сегашното разведряване на полуострова.  Президентът Доналд Тръмп ще напусне срещата на Г-7 преди края ѝ, съобщиха от Белия дом. Той ще тръгне от срещата на върха в Квебек в 10,30 ч. местно време в събота и ще поеме диерктно към Сингапур, където на 12 юни трябва да се види с Ким Чен Ун.  Срещата на Г-7 би трябвало да приключи в късния следобед в събота. Тръмп напуска Г-7 по-рано", "date": "2018.06.08", "title": "\"Островът, на който смъртта дебне зад ъгъла\" (СНИМКИ)"}
{"url": "http://clubz.bg/68890-shte_se_stigne_li_do_sblysyk_izrael%E2%80%93iran_v_siriq", "text": "Изминалите няколко седмици свидетелстват, че постигането на мир в Сирия е все още под въпрос. Дори обратното – свидетели сме на ескалиране на напрежението. Става все по-очевидна необходимостта САЩ да демонстрират пред Русия и Иран, че имат сериозни намерения за участие в сирийския ендшпил. В противен случай това би навредило на американските съюзници в региона. Русия пък нееднократно е заявлявала, че не цели оставането на Башар Асад на власт и че целта ѝ е запазването на сирийската държава като такава пред лицето на онова, което нарича „западна интервенция“ и „тероризъм“. Но ако оставането на Асад на власт би гарантирало на Москва запазването на военните ѝ бази в Средиземноморието, както и успешното противопоставяне на Запада, тогава защо Кремъл би желал да го смени? При сегашното отсъствие на западна политическа стратегия за слагане край на сирийската криза, Русия ще продължава да използва Асад, докато политиката му е в унисон с нейните интереси. Все пак прагматизмът на руската политика дава шанс на САЩ за търсене на някакво компромисно решение спрямо Сирия. Не е изключено Русия да се съгласи с отстраняването на Асад срещу запазване на своите икономически и военностратегически интереси в Сирия. За съжаление САЩ пропуснаха да сложат край на сирийския конфликт преди години, когато руското влияние в тази страна не беше толкова доминиращо. Днес вече не е реалистично да се мисли за някакво политическо решение без руска благословия. При това голяма част от анализаторите дори не могат да допуснат в сценариите за бъдещото развитие на ситуацията някакво руско-американско споразумение. Седем години по-късно Дипломацията обаче все още има своите шансове за успех. Щатите биха могли да изпратят ясен сигнал на Кремъл, че са заинтересовани от приключването на сирийската драма. При това подобен сигнал би съдържал ясен намек за евентуалното използване на сила за реализирането на американските намерения. Под „използване на сила“ нямам предвид непременно прилагане на военни решения. Силов характер например биха имали евентуални санкции срещу руски интереси. Тук трябва да си припомним знаменитата максима на Клаузевиц, че войната е продължение на политиката с други цели. Преди няколко години Вашингтон имаше възможност да лансира широкомащабна военна операция в Сирия, за да покаже на сирийския режим, че той няма друг избор освен масата на преговорите. Може да се допусне, че ако Вашингтон бе продължил с въздушни атаки от типа на априлските бомбардировки, може би Русия нямаше да е в състояние да продължава своите действия в Сирия. Понастоящем няма никакви индикации, че САЩ имат намерение да прибегнат по подобно решение. Сплашването на противника с евентуална употреба на военна сила обаче може да проработи, както това показва примерът със Северна Корея. Но ако руската демонстрация на мускули в Сирия не се оказа в състояние да активира американска намеса, нищо чудно това да се окаже по силите на Израел. Първоначално Тел Авив считаше режима на Асад за приемлив, въпреки че Дамаск разреши на \"Хизбула\" да се намеси в сирийския конфликт. Това отчасти се дължеше и на факта, че Асад не създаваше проблеми на израелците на окупираните от тях Голански възвишения. Постепенно обаче с разширяване на иранското военно присъствие в Сирия притесненията на Израел се засилиха. Успоредно с това израелските военни проведоха операции по ликвидиране на знакови фигури от военната организация на \"Хизбула\", както и на ирански офицери, за които бе счетено, че са се доближили твърде много до границите на Израел. Понастоящем тези операции вече включват мащабни въздушни удари срещу ирански цели в цяла Сирия. Само през април бяха реализирани два въздушни удара, което е безпрецедентно. Новият арабски ред: хаос, фанатизъм и граждански войни Тази активизация на наказателните операции от израелска страна се дължи на обстоятелството, че управляващите считат иранското присъствие в Сирия като подготовка за бъдеща инвазия срещу израелската държава. В тази връзка израелските лидери разчитат на помощ от САЩ. Разбира се, израелците не са единствените, които са разтревожени от иранското военно присъствие в Сирия. Саудитска Арабия също е разтревожена от разширяването на иранското влияние в Арабския свят, което подрива неговата стабилност. Рияд засили ответния си натиск срещу Иран, а наскоро приветства и излизането на САЩ от ядрената сделка с Иран. Тел Авив от своя страна е окуражен от засилване ролята на антиирански фигури в американската администрация от типа на Джон Болтън и Майк Помпео. Няма съмнение обаче, че ако Израел счете, че САЩ няма да ограничи разширяването на иранското присъствие в Сирия, той ще вземе нещата в свои ръце. Това на свой ред засилва безпокойството на Техеран от евентуален сблъсък с Израел. Това отчасти обяснява защо Иран и проиранските милиции в Сирия не отвърнаха на априлските наказателни въздушни удари срещу използването на химическо оръжие от Дамаск. Вместо това проиранските хути предприеха серия от ракетни удари от Йемен срещу Саудитска Арабия. Но хутите в Йемен, който в сравнение със Сирия е от периферен интерес за Иран, не са равностойни на \"Хизбула\" в Ливан. Освен това, докато хутите се използват срещу Саудитска Арабия, \"Хизбула\" е основно оръдие на Техеран срещу Израел. Така че йеменските ракети срещу Саудитска Арабия ще предизвикат ответен удар, но срещу Йемен, не срещу Сирия. Избирането на хутите като частичен отговор от страна на Иран свидетелства за опасенията на Техеран от евентуален иранско-израелски конфликт в Сирия. Уязвимостта на проиранския лагер в Сирия контрастира със ситуацията в Ливан, където \"Хизбула\" и иранските офицери са наясно, че могат да се справят с евентуална израелска атака на ливанска територия. Така че ако САЩ не направят нищо за актуализирането на политическата си стратегия в Сирия с оглед постигането на политическо решение, в бъдеще Израел би се възползвал от слабостите на иранското военно присъствие в тази страна. Евентуален израелско-ирански конфликт в Сирия обаче би се прехвърлил и в Залива. Във всички случаи развитието на обстановката в Сирия не предвещава спокойни дни за Иран както на бойното поле, така и на масата на евентуални преговори. В дългосрочен план е най-вероятно Иран да е големият губещ в Сирия. Въпросът обаче е в това, дали междувременно Техеран няма да съумее да нанесе сериозни вреди на съюзниците на САЩ в региона. Въпреки резервите на редица наблюдатели след изтеглянето на САЩ от ядреното споразумение с Иран става все по-очевидна необходимостта от сключване на цялостна сделка с Техеран, която да включва икономически стимули за иранците, при условие че бъдат проведени съответни реформи във вътрешната политика и че бъде ревизирана регионалната стратегия на режима. Това никак няма да е лесно, тъй като евентуалното прекъсване на сухоземната връзка на Иран с Ливан през Сирия би означавало край на мечтите за иранска доминация в Близкия изток. Постигането на някакъв компромис с Иран ще изисква целенасочени и мащабни усилия както от страна на САЩ, така и на местните му съюзници. От друга страна, Русия се стреми да осуети подобен изход от сирийската криза, тъй като той би обезсмислил стратегическото ѝ предимство, очертало се след 2015 г. Вероятно такава бе и целта зад неотдавнашната среща между Путин и Асад в Сочи, където сирийският президент се яви без придружители и свидетели. Посланието на господаря на Кремъл впоследствие бе разтълкувано от външния министър Лавров – всичките чужди контингенти трябва да напуснат Сирия, естествено без руските, които са в тази страна по покана на сирийския режим. В добавка и специалният представител на Кремъл Лаврентиев поясни, че тези думи касаят преди всичко иранските военни и техните милиции в Сирия. Първоначалните реакции на официален Техеран сочат, че подобно решение ще е трудно и че до него би се стигнало едва след като айатолласите се убедят, че политиката на режима е в задънена улица. А това означава, че въпреки трудностите иранско изтегляне от Сирия все пак е възможно „според малцина наблюдатели\". Новият арабски ред: хаос, фанатизъм и граждански войни", "date": "2018.06.08", "title": "Ще се стигне ли до сблъсък Израел–Иран в Сирия?"}
{"url": "http://clubz.bg/68888-severen_potok_2_chaka_zelena_svetlina_samo_ot_daniq", "text": "Операторът на проекта за строителство на газопровода \"Северен поток 2\" - Nord Stream 2 AG, получи първото разрешение за строителство в Русия. Скоро компанията очаква да получи и второто, се казва в прессъобщението й. Белият дом готви наказания за компаниите от \"Северен поток 2\" \"Разрешението е издадено от Министерството на строителството и жилищно-комуналното стопанство на Русия в съответствие с установената процедура, се казва в съобщението на Nord Stream 2. Операторът се нуждае от още две разрешения от руска страна - за строителството на подводни тръбопроводи в териториалните води на Русия от регулатора \"Росприроднадзор\". На 7 юни правителството на Швеция одобри строителството на газопровода в свои води. Швеция издаде разрешение за строителството му в икономическата си зона. Преди това тръбата получи разрешения от Германия и Финландия, очаква се разрешение от Дания. Нова студена война ли? Германия одобри \"Северен поток 2\" \"Ди Цайт\": \"Северен поток 2\" зависи от Тръмп Нова студена война ли? Германия одобри \"Северен поток 2\" \"Ди Цайт\": \"Северен поток 2\" зависи от Тръмп", "date": "2018.06.08", "title": "\"Северен поток 2\" чака зелена светлина само от Дания "}
{"url": "http://clubz.bg/68882-cvetanov_nqma_drug_politik_ili_dyrjavnik_kato_bojko_borisov", "text": "Присъствието на премиера Бойко Борисов в парламента днес даде повод на лидера на БСП Корнелия Нинова и на шефа на парламентарната група на ГЕРБ Цветан Цветанов да се изявят от трибуната с декларации. Тази на Нинова бе остро критична, като тя упрекна Борисов, че пренебрегва националния интерес. От своя страна Цветанов изтъкна, че Борисов е изключителен държавник, който е бил приет като никой друг от всички големи европейски страни и от страните от Западните Балкани. Първо Нинова изтъкна, че премиерът не е стъпвал в парламента почти година и \"такова чудо няма по света\". \"Отидох да видя какво е трасирано, то не беше трасирано нищо\" Според нея правителството запазило  от българския национален интерес. Тя изтъкна, че в момента тече дебат за бюджета на ЕС по следващия програмен период. Тя припомни, че България е най-бедната страна в ЕС, но други държави ще получат повече пари. Веднага след това Цветанов призова \"да поздравим българското правителство за усилията и успешното предедателство\". И продължи:  ", "date": "2018.06.08", "title": "Цветанов: Няма друг политик или държавник като Бойко Борисов"}
{"url": "http://clubz.bg/68891-jotinger_nastoqva_evroparite_da_zavisqt_ot_vyrhovenstvoto_na_zakona", "text": "Обвързването на европейските субсидии със спазването на върховенството на закона е справедливо предложение, заяви еврокомисарят по бюджета Гюнтер Йотингер преди срещата на високо равнище за следващата многогодишна финансова рамка, предаде БНР. Форумът, състоял се в НДК, е посветен на кохезионната политика на ЕС: \"Перспективи за конвергенция и устойчиви региони след 2020 г.\" Първият бюджет на ЕС след Brexit: €1.279 трилиона, повече за иновации и сигурност На въпрос дали ще се постигне консенсус по този въпрос, Йотингер отговори: Методът за разпределяне на средствата от кохезионните фондове е свързан с БВП на глава от населението, обясни еврокомисарят, като добави, че от Съвета на ЕС и от Европарламента се предлага методика, която е от 1999 г. България е държавата с най-нисък брутен вътрешен продукт на глава от населението в ЕС. По думите му европейските политики дават резултат и през следващите десетилетия ще има по-малко средства от кохезионните фондове, които ще бъдат инвестирани в държавите от балтийските страни и Вишеградската четворка (вече петорка - б.р.) в сравнение след 2004 г. Гюнтер Йотингер посочи, че в многогодишната финансова рамка на ЕС е включен инструмент, който не е целеви за Brexit, а е предвиден за асиметрични шокове. Като пример за асиметрични шокове той даде проблема с границата със Северна Ирландия - след излизането от ЕС на Великобритания, или ако балтийските държави бъдат засегнати от непредвидени действия в съседния регион (Русия - бел.р.), ако има рязък спад на БВП там и се забави растежът, което доведе до рецесия. Такъв шок може да струва милиарди и в такъв случай ще трябва да се използват средства за стабилизация, каза Йотингер. Eврокомисарят отбеляз значението на кохезионната политика, която остава най-важният инструмент, с който разполага ЕС, за да развива регионите, да повишава конкурентоспособността, да привлича частни инвестиции, да създава по-благоприятна среда. България ще получи с 8% повече от средствата за кохезионна политика в сравнение с предишния бюджет. \"След оттеглянето на нашите британски приятели ще загубим 12-14 млрд. евро годишно и това ще означава необходимост от известни съкращения. Намерението на ЕК е ясно – кохезионната политика заема 30% от общите средства и е най-ясният израз на солидарността в ЕС\", отбеляза Йотингер. Така, както България си е затворила границите и се минава само през контролно-пропускателните пунктове, това трябва да го правят и всички европейски държави, а тези, които са в центъра на Европа и нямат външни граници, да подпомогнат финансово, заяви премиерът Бойко Борисов в началото на форума за кохезионната политика на ЕС. По думите на Бойко Борисов, само инфраструктурната свързаност гарантира, \"че народите по тези земи ще имат перспектива и тук ще стане по-добро място за живеене\". Според него в Европа може да дойде всеки и не само, че му казваме \"добре дошъл\", ами започваме да се грижим за него в измерение на десетки милиарди евро. \"Трябва на хората в Европа да им гарантираме, че този процес ще бъде овладян. Какво значи релокация по държави по произход? Това значи ли, че външните държави трябва да бъдат напълнени с мигранти? Напротив - всяка една от нас трябва да си свърши своята работа и да подкрепим тези, които имат нужда\", обясни Борисов, добавяйки, че миграцията и кохезията са темите, които най-често разделят Европа.", "date": "2018.06.08", "title": "Йотингер настоява европарите да зависят от върховенството на закона"}
{"url": "http://clubz.bg/68878-otidoh_da_vidq_kakvo_e_trasirano_to_ne_beshe_trasirano_nishto", "text": "Премиерът Бойко Борисов дойде в парламента, за да участва в парламентарния контрол, което не се беше случвало близо една година. Борисов на контрол в НС - последно се яви преди година Той трябваше да   Видимо изнервен от въпроса на Кутев, Борисов бе лаконичен: В репликата си Кутев изтъкна, че президентът Румен Радев има по-висок рейтинг от премиера. В дупликата си Борисов говори малко повече: Той изтъкна, че срещата му с Путин е била 3 часа. И продължи: Веднага след това Борисов напусна залата. Докато излизаше, Кутев заяви от трибуната, че могат да си говорят с Путин и на руски, и на английски - все някак щели да се разберат, но не и на \"банкянски\". Той упрекна премиера, че се държи в парламента като \"дерибей\" и \"дебелашки\". Преди да дойде в парламента, Борисов бе в НДК, където говори на конференция, посветена на Кохезионната политика на ЕС. И продължи: Борисов каза още, че е предупредил какво ще се случи, ако не се направи всичко това. И припомни, че и преди 4 години е предупредил какво ще се случи, \"ако не си затворим границите и бягащите от войната да бъдат пускани само през официалните контролно-пропускателни пунктове, и то за определен период от време\", докато свършат войните, след това да се върнат да си възстановяват страните, а икономическите мигранти да бъдат пускани там, където имат нужда или искат. Според премиера в Европа може да дойде всеки \"и не само че му казваме \"добре дошъл\", ами започваме да се грижим за него в измерение на десетки милиарди евро\". Той изтъкна, че миграцията и кохезията често разделя държавите членки на ЕС. И изтъкна, че кохезионната политика е най-важната за свързаността на Европа. Той каза още, че след решението на САЩ да излязат от ядреното споразумение с Иран и твърдата позиция на ЕС по темата все повече мигранти се засичат и от Иран.      ", "date": "2018.06.08", "title": "\"Отидох да видя какво е трасирано, то не беше трасирано нищо\""}
{"url": "http://clubz.bg/68887-avstriq_zatvarq_djamii_i_goni_imami", "text": "Дясното австрийско правителство смята да затвори 7 джамии и да изгони до 40 имами, предаде Ройтерс. Властите обявиха, че тази стъпка е \"само началото\" на кампанията срещу ислямистката идеология и чуждестранното финансиране на религиозни групи. Коалиционният кабинет във Виена, в който влизат консерватори и крайно десни, дойде на власт малко след европейската миграционна криза, като обеща да спре по-нататъшен наплив и да ореже привилегиите на новите имигранти и бежанци. Австрия: Имам от Пазарджик е член на международна ислямистка клетка Когато бе министър, отговарящ за интеграцията, канцлерът Себастиан Курц участва в приемането на закон, забраняващ финансирането на религиозни групи и задължил мюсюлманските дружества да имат \"положителни фундаментални възгледи за държавата и обществото\" в Австрия. В Австрия, чието население е 8,8 милиона души, живеят едва 600 000 мюсюлмани. Повечето от тях са турци или от турски произход. Предстои закриването на едно дружество, което стопанисва джамия във Виена и е повлияно от \"Сивите вълци\" - турска младежка националистическа групировка. То действа нзаконно, обяви правителството. Ще бъде закрито и арабско мюсюлманско дружество, което стопанисва най-малко 6 джамии. Австрия може да изгони или да откаже визи на до 60 имами, свързани с мюсюлманската група ATIB, която е близка с правителството на Турция. Причина е получаването на пари от чужбина. Според правителството става дума за 40 мюсюлмански свещеници, 11 от които се проверяват.", "date": "2018.06.08", "title": "Австрия затваря джамии и гони имами"}
{"url": "http://clubz.bg/68852-ucheni_syzdadoha_izkustven_intelekt_psihopat", "text": "Какво ще стане, ако утре създадем изкуствен интелект и той реши да ни елиминира? Да пратим бате Арни в миналото не върви - вече е за пенсия. А и ще е малко късно - учени от Масачузетския институт по технологии вече са разработили такъв алгоритъм. Кръстен е \"Норман\" (на героя на Антъни Пъркинс от \"Психо\") и е обучаван по различен начин от обичайните изкуствени интелекти. Вместо да бъде зареден с разнообразни данни, Норман е захранван с огромно количество насилствени и кървави изображения от най-тъмните ъгълчета на интернет форума Reddit. След това е подложен на популярния тест на Роршах. И резултатите са плашещи. В един от тестовете стандартен изкуствен интелект вижда ваза с цветя. Норман обаче вижда човек, когото прострелват. В друг от тестовете обикновен алгоритъм отчита човек, който държи чадър, а Норман - човек, застрелян пред крещящата си съпруга. Влюбена двойка пък му изглежда като бременна жена, падаща от сграда. Според изследователите, тъй като постоянно е заливан с негативни изображения, емпатичната логика на Норман просто не се е активирала. Целта на учените от MIT не е била да създадат основата на \"Матрицата\" или T-1000, а да докажат, че при машинното учене основният проблем не е в алгоритмите, а в това каква информация се предоставя за учене и как. ", "date": "2018.06.08", "title": "Учени създадоха изкуствен интелект психопат"}
{"url": "http://clubz.bg/68880-imate_li_v_parlamenta_vash_deputat_60_kazvat_%E2%80%9Ene%E2%80%9C", "text": "Намаляват българите,  , показват данните от национално представително проучване на общественото мнение, проведено от институт \"Отворено общество\" през април. Днес 45% са съгласни с твърдението, че демокрацията е най-добрата форма за управление на страната, докато несъгласните с това твърдение са около една трета – 34%. Делът на гражданите, които имат доверие в демокрацията, е спаднал със 7% за последните 3 години. През 2015 година демокрацията е била определяна като най-добра форма на управление за България от 52% от анкетираните сред по-образованите, сред хората под 45 г., сред работещите и сред хората с по-високи доходи има по-високо доверие в демокрацията, отколкото средно за страната. Данните показват, че огромна част от българите не се чувстват представени в Народното събрание. 60% от пълнолетните граждани не са съгласни с твърдението, че в парламента има поне един народен представител, на когото биха се доверили и който защитава интересите на хората като тях. Съгласните с това твърдение са три пъти по-малко - 21%. Усещането на 60%, че са непредставени, почти съвпада с реалността – активността на последните парламентарни избори бе 54%, а 85% от гласувалите са избрали партии, които влизат в парламента – т.е. общо 45% от избирателите са представени. Но пък това е усещането само на 21% от българите. Преобладаващата част от анкетираните (над 2/3) продължават да бъдат уверени, че техните основни граждански права са защитени – 75% смятат, че няма вероятност през следващата година да бъдат хвърлени в затвора без съд и присъда, а 67% смятат, че няма вероятност да станат жертва на полицейско насилие. Същевременно едва 8% са съгласни, че законите у нас се прилагат еднакво за всички. На противоположното мнение са почти десет пъти повече анкетирани – 76% смятат, че законите в страната не се прилагат еднакво за всички.", "date": "2018.06.08", "title": "Имате ли в парламента ваш депутат? 60% казват „не“"}
{"url": "http://clubz.bg/68859-stachka_na_prevodachi_zaplashva_evroparlamenta", "text": "Поредица от стачни действия на преводачите може да блокира работата на пленарната сесия на Европарламента в Страсбург идната седмица, пише \"Политико\". Те смятат да спират работа за един или два часа дневно, твърдят официални представители и профсъюзни активисти. Специалистите, които превеждат на живо парламентарните дебати на 24-те официални езика на ЕС, протестират срещу едностранното според тях решение за промяна на работните им часове. Повечето от тях   Решенията, срещу които недоволстват, са взети през 2017 г. от генералния секретар на ЕП Клаус Веле. Той решил да увеличи времето, което служителите прекарват в преводаческите кабини, без обаче да се консултира с тях. Дебат за кебапа цвърчи в Европарламента Член на SFIE - един от главните профсъюзи, представляващ интересите на служителите в евроинституциите, заяви, че промените включват увеличение от 8 на 9 часа максималното време, през което преводачите трябва да бъдат в кабините и да превеждат по време на парламентарните заседания. Отгоре на всичко Клаус Веле поискал преводачите да работят по 6 часа месечно на среднощните заседания в Страсбург и Брюксел. А те настояват часовете да бъдат ограничени до 4 месечно. Няколко профсъюза заявяват в специална декларация, че преводачите предлагат значителни отстъпки от 2016 г. насам. Обедната им почивка е намалена на 45 минути, докато международната норма е час и половина. В Европарламента: 1 500 страници оплаквания от асистенти, че депутатът им ги тормози В изявлението се изтъква, че преводачите са изправени пред вечни отлагания на дадените им обещания. Говорителка на ЕП отхвърли твърденията, че не е имало консултации, като заяви, че  Според нея преводачите работят по 8 часа само шест дни в месеца, а намаляването на обедната почивка се прилагало само ако те са били 6 часа в кабините. Тя припомня, че по време на \"зелените седмици\", които се провеждат веднъж месечно, евродепутатите не са нито в Страсбург, нито в Брюксел и обикновено от преводачите не се изисква да работят. Стачниците заявяват, че ще отменят протестните действия, ако Веле се съгласи да преговаря с тях. В изявлението се казва, че те желаят \"условия за работа, които позволяват осигуряването на качествени услуги за евродепутатите и всички, които ги слушат, без да нарушават баланса между работата и личния живот, физическото или психическото здраве на преводачите\". В Европарламента: 1 500 страници оплаквания от асистенти, че депутатът им ги тормози", "date": "2018.06.08", "title": "Стачка на преводачи заплашва Европарламента"}
{"url": "http://clubz.bg/68881-suede_s_krasiva_nova_pesen_i_video", "text": "Suede пуснаха видеото към новото си парче The Invisibles. Песента представя първия поглед към новата музика от предстоящия осми албум на бандата  , който ще излезе на 21-ви септември, съобщава zrockradio.bg. The Invisibles съдържа оркестрален аранжимент от Craig Armstrong, работил с групата по  , който е изпълнен от The City of Prague Philharmonic Orchestra. Режисираното от сътрудника на групата Роджър Сарджънт видео включва завладяващо изпълнение от Марама Корлет, известна с ролите си в Blood Drive и The City and the City. Новият запис на Suede   е последната част от трилогията албуми, записани от групата след като се събра отново през 2013 и издаде  . Албумът е допълнен с някои от проблемите, които Брет Андерсън разглежда в Coal Black Mornings. Предишният студиен запис на Suede -  , беше посрещнат с одобрението на критиците през 2016 г. и влезе в класацията за албуми на Великобритания на 6-о място. Бандата ще предприеме серия от концерти в Европа през септември и октомври, включително 2 в лондонската зала Eventim Apollo на 12 и 13 октомври. Следвайки излизането на The Invisibles, Suede ще пуска по едно ново парче всеки месец до излизането на албума   на 21 септември.   Албумът   на Suede ще бъде на музикалния пазар от Орфей Мюзик / Warner Music International.", "date": "2018.06.08", "title": "Suede с красива нова песен и видео"}
{"url": "http://clubz.bg/68841-doklad_lipsa_na_konkurenciq_i_prinuditelen_vot_na_izborite_v_rusiq", "text": "Липса на реална конкуренция. Принудително гласуване. Неравен достъп на кандидатите до медии. При такива условия са проведени президентските избори в Русия на 18 март според   на Организацията за сигурност и сътрудничество в Европа (ОССЕ), публикуван вчера. Международните наблюдатели стигат до извода, че за разлика от предходните избори за президент през 2012 г. руската ЦИК е организирала вота  , що се отнася до правните и техническите аспекти. Но като цяло кампанията е минала в  белязана с продължаващ натиск върху критичните мнения\". Промени в законите от 2012 г. ограничават гарантирани от Конституцията политически права и свободи, се отбелязва в доклада. Антитерористичният закон от 2016 г. пък дава на властите широки правомощия да ограничават гражданските права, да отнемат гражданство и да следят гражданите. Повечето привидни опоненти на Владимир Путин публично  още преди вота. И признаха, че участват не защото очакват да спечелят, а просто защото искат да привлекат внимание към някаква кауза. Кандидатите за президент бяха осем, а 17 потенциални кандидати не бяха допуснати до регистрация от руската Централна избирателна комисия, петима от които неуспешно обжалваха решенията пред Върховния съд, припомня докладът. Режимът на Путин е по-изтънчен от съветския Владимир Путин не е представил предизборна програма, не е участвал в дебати и почти не се е появявал на събития с гласоподавателите в столицата и в големи градове, отбелязват наблюдателите. Приоритетите си за потенциалния следващ мандат той представи в реч пред депутатите в парламента, а не пред гласоподавателите. За сметка на това медиите излъчваха събитието на живо и то бе коментирано в телевизионните студия в продължение на седмици, отбелязва ОССЕ. Наблюдателите изтъкват като основен източник на политическа информация в Русия електронни медии, повечето от които са държавни, , което му дало \"значително предимство\" и довело до \"неравни условия\" в изборната надпревара. Те са спазили закона, като са организирали дебати между регистрираните кандидати, в които обаче Владимир Путин, който бе действащ президент тогава, не участва. Част от останалите кандидате са подали жалби в Избирателната комисия, защото не са получили достатъчно отразяване на кампаниите си и защото не са получили възможност да дебатират пряко с действащия президент, но всички са отхвърлени. Бюрото за демократични институции и права на човека към ОССЕ препоръчва създаването на независим надзорен орган  който да контролира свободния достъп на кандидатите до държавните средства за масова информация. Наблюдюдавани са случаи местните власти да задължават фирми, борещи се за обществени поръчки или публично финансиране, да за определен кандидат на изборите. Получени са сигнали, че служители в държавни институции, студенти, родители на ученици в държавни училища и членове на руската армия са принуждавани да гласуват, за да не бъдат уволнени. Отбелязани се и множество нарушения в изборния ден - в 12% от наблюдаваните секции гласоподавателите са отбелязвали вота си на бюлетината публично, което нарушава тайната на вота, а в 74% от случаите в урните са пускани несгънати бюлетини. Освен това са отбелязани нарушения при преброяването на гласовете. В близо една четвърт от наблюдаваните секции   В 43% от случаите не е изнесен публично протокол с резултатите, което също е нарушение на закона. Разглеждането на сигналите за нарушения при изборите не е прозрачно, отбелязват международните наблюдатели. Подадени са 420 сигнала за нарушения, от тях руската ЦИК е излязла с решения само по два от тях. Пред ОССЕ членове на комисията са заявили, че разглеждането на останалите не е в компетенциите им. Наблюдателите споменават, че  с мерки срещу привържениците на опозиционера Алексей Навални, недопуснат до изборите. Финансирането на предизборните кампании не е напълно прозрачно. Кандидатите предават на руската ЦИК два финансови отчета - един предварителен и един до 30 дни след публикуването на резултатите. По закон Комисията е задължена да публикува средствата, които кандидатите са похарчили, но няма изискване за гражданите да е достъпна информацията за какво са дадени тези пари или кои са частните дарители, ако има такива. Според ОССЕ това трябва да стане задължително по закон, за да се гарантира прозрачността на кампанията. Руското външно министерство нарече документа \"поредно  на ОССЕ. Руското външно министерство призова организацията, излязла според него \"далеч извън рамките на мандата си\", \"да преразгледа своите подходи\" след \"неоснователните критики\" в доклада, отбелязва \"Комерсант\". Държавната дума заяви, че не може да пренапише руското законодателство, преписвайки \"като под индиго\" от европейското. Геополитически, исторически и социални обективни причини не позволяват на Москва да пренапише руските закони според европейските, заявява Виктор Карамишев, депутат от Държавната дума. Законодателството на страната наистина \"има нужда от усъвършенстване\", признава все пак той и допълва, че руският парламент е създал тези дни експертен съвет, за да изглади \"грапавините\" в изборните закони.", "date": "2018.06.08", "title": "Доклад: Липса на конкуренция и принудителен вот на изборите в Русия"}
{"url": "http://clubz.bg/68870-putin_nastojchivo_pomolil_kurc_da_mu_uredi_sreshta_s_trymp", "text": "Руският президент Владимир Путин е помолил канцлера на Австрия да организира среща между него и американския президент Доналд Тръмп във Виена. Това пише в. \"Уолстрийт джърнъл\", като се позовава на високопоставен европейски представител. Путин е отправил искането по време на официалната си визита във Виена по-рано тази седмица. Австрийският канцлер Себастиан Курц е приел молбата и е обещал да говори с Тръмп, казва източникът. Настойчивата молба на Путин навежда на мисълта, че среща на върха между него и Тръмп може да има по-скоро от очакваното, само след няколко седмици. Белият дом трескаво готви среща на Тръмп с Путин Изданието съобщи миналата седмица, че Белият дом е започнал предварителна работа по уреждането на среща на върха между двамата лидери. Джон Хантсман, американският посланик в Русия, е бил във Вашингтон миналата седмица. Той се е срещнал с представители на администрацията на Тръмп с цел уреждане на срещата на върха, отбеляза тогава изданието. Австрия вече е съобщила на САЩ готовността си да бъде домакин на срещата на върха между Тръмп и Путин, пише ТАСС, като се позовава на източник от Съвета за национална сигурност на Белия дом. На 20 март Путин и Тръмп проведоха телефонен разговор. Според съобщението на пресслужбата на Кремъл на ръководителите на външнополитическите ведомства на САЩ и Русия е било дадено поръчение да проучат въпроса за среща на лидерите. Лавров: Путин и Тръмп няма да позволят въоръжен конфликт Русия - САЩ По-късно стана ясно, че Тръмп не само е говорил за възможност за среща, но и поканил Путин на среща във Вашингтон. Миналия месец Юрий Ушаков, сътрудникът на руския лидер, заяви, че възможността за организирането на среща между Путин и Тръмп в близките месеци, до ноемврийската среща на върха на Г-20, засега не се обсъжда. Лавров: Путин и Тръмп няма да позволят въоръжен конфликт Русия - САЩ", "date": "2018.06.08", "title": "Путин настойчиво помолил Курц да му уреди среща с Тръмп"}
{"url": "http://clubz.bg/68883-kakvo_e_obeshtal_poslanik_makarov_v_stara_zagora_snimki", "text": "Снощи в посолството на Русия в София се е провел прием по повод националния празник на Руската федерация 12 юни. Снимки от събитието бяха публикувани на фейсбук страницата на посолството. Посланик Анатолий Макаров е отбелязал, че е много радостен и наблюдава с вълнение как „политическите отношения между нашите страни започнаха да се издигат до такова ниво на братска топлота и любов, каквото винаги е съществувало между руския и българския народ“. Главен гост на приема е вицепрезидентът Илияна Йотова. На снимките се виждат още съпредседателят на групата за приятелство с Русия в Народното събрание Красимир Велчев (ГЕРБ), почетният консул на Русия в Пловдив Георги Гергов (БСП), депутати от различни политически сили. На приема е и Симеон Сакскобургготски заедно със съпругата си Маргарита. На една от снимките Макаров получава подарък, но не се вижда лицето на дамата, която му го връчва – от едната страна на тениската пише „Уважаеми г-н Макаров, при посещението си в Стара Загора вие обещахте...“, но не се вижда как продължава изречението от другата страна на подаръка.", "date": "2018.06.08", "title": "Какво е обещал посланик Макаров в Стара Загора? (СНИМКИ)"}
{"url": "http://clubz.bg/68849-top_10_na_konspiraciite_v_ruskite_medii", "text": "Конспиративните теории все повече завладяват руските медии. До този извод стига проучване на независимия руски вестник   и компанията за медиен мониторинг  . От анализа, в рамките на който са били изследвани 43 000 медийни компании - телевизионни канали, радиа, новинарски сайтове, печатни издания, става ясно, че най-популярните конспиративни теории присъстват днес до 9 пъти по-често, отколкото през 2011 година. Ето кои са 10-те най-разпространени теории на заговора в руските медии: Най-популярната конспиративна теория в руските медии гласи, че група от историци се опитва да фалшифицира историята на страната. Според изследването на „Ведомости“ и „Медиалогия“ в периода 2011-2017 г. тази теория се споменава 15 730 пъти. Дори водещи политици, сред които президентът Владимир Путин и министърът на културата Владимир Медински, говорят за тези „мними историци“. Изследването показва още, че тази конспиративна теория става особено популярна по време на атаките срещу филма „Матилда“, в който се разказва за последния руски цар. Тя влиза в синхрон и с разгорещените дебати около 100-годишнината от Октомврийската революция и убийството на последното императорско семейство. Твърдението, че човечеството се намира под контрола на „тайно министерство“, се разпространява и като теория за „новия световен ред“. Тази теория съдържа много други брънки, свързани например с милиардера Джордж Сорос и семейство Ротшилд. Само през 2017 г. теорията за „тайното министерство“ е спомената 1365 пъти - шест пъти повече, отколкото през 2011-а. По време на студената война в Съветския съюз се говореше, че синдромът на придобитата имунна недостатъчност е резултат от експерименти на американците. Днес конспиратори твърдят, че СПИН всъщност няма. Това твърдение звучи изключително нелепо на фона на големия брой ХИВ позитивни в Русия. За пръв път тази конспиративна теория излезе на бял свят по руската държавна телевизия. В едно нейно предаване се твърдеше, че САЩ купуват земя в Украйна, където ще се засяват вредни генно модифицирани култури. А това щяло да доведе до глад. През миналата година конспиративната теория, свързана с ГМО, е била спомената 1351 пъти - десет пъти повече, отколкото през 2011 г. Между 2011 и 2017 година странното твърдение, че рептили и извънземни контролират света, се среща 18 102 пъти. През 2013-а една руска кандидат-кметица вдигна шум с изказването си, че пришълци от друга планета живеят в планински регион в Южна Русия. Там извънземните били избили древна славянска цивилизация. Конспиративната теория, че космическият кораб \"Аполо 11\" никога не е кацал на Луната, е популярна не само в Русия. Изследването на независимия руски вестник „Ведомости“ и компанията за медиен мониторинг „Медиалогия“ показва, че за периода 2011-2017 г. тя се споменава 6608 пъти в руските медии. Впрочем, това мирогледно съждение влиза в идеален синхрон с цялостната антиамериканска пропаганда на Кремъл. Вълната от недоверие към ваксините се надигна преди около 20 години - при това в световен мащаб. Почитателите на конспиративните теории твърдят, че отрицателното им въздействие върху човешкото здраве нарочно се укрива. Според тази заговорническа теория ваксините всъщност са биологична атака. И този възглед съвпада с духа на кремълската държавна пропаганда. Труден е животът на хората с различна сексуална ориентация в Русия. В тази страна има дори закон, който забранява разпространяването на „пропаганда на нетрадиционните сексуални отношения“. Тъй че конспиративната теория под номер 8 не бива да ви изненадва. Според нея гей лобисти (подобно на групата историци, споменати по-горе) целят да дестабилизират руското общество. Това твърдение се среща в официалния орган на руската държавна пропаганда „Спутник“, както и по телевизионния канал РЕН тв. Конспиративните теории си имат и доайен: „Земята е плоска!“ Колкото и да е непонятно, популярността на този възглед продължава да расте. Наградата за най-добра образователна програма в Русия за 2017 г. спечели авторът на телевизионно предаване, в което се твърдеше именно това: „Земята е плоска!“ Теорията за господството на тайно масонско общество се среща често и другаде по света. Нейните привърженици вярват, че в дъното на многобройни заговори, преврати и революции от последните столетия стоят именно масоните. През 2017 година тази конспиративна теория е била спомената в руските медии шест пъти повече, отколкото през 2011-а.", "date": "2018.06.08", "title": "Топ 10 на конспирациите в руските медии"}
{"url": "http://clubz.bg/68877-v_shegi_i_zakachki_parlamentyt_glasuva_33_mlrd_lv_za_armiqta", "text": "В „шеги и закачки“ - по думите на парламентарния председател Цвета Караянчева - премина днешният дебат за модернизация на армията. Тема, иначе сериозна за армейците, за НАТО и за държавния бюджет, предвид факта, че закупуването на машини за пехотата и нов многоцелеви изтребител ще струва близо 3,3 милиарда лева. За ВВС ще бъдат заделени 1.8 милиарда лева за покупка на изтребители, а за сухопътните - 1.460 милиарда лева за бронирани машини. Проектът бе приет със 151 гласа \"за\", 7 \"против\" (от \"Воля\") и един въздържал се. Докато се стигне до гасуване обаче от трибуната се разказваха вицове, притчи и се правеха волни интерпретации на български поговорки. В основата на противопоставянето бяха парламентарните групи на Обединени патриоти и на „Воля“. От БСП, в лицето на председателя й Корнелия Нинова, днес бяха решили да демонстрират смирение и подкрепа за проекта за модернизация, въпреки че в предходните си публични изказвания Нинова наблягаше на това, че средствата са много и са за сметка на по-нуждаещите се. Да изрази позицията на левицата на трибуната излезе самата Нинова. По думите й в проекта за пехотата и ВВС били изпълнени и двете условия на БСП – разходите за тях да не надхвърлят 2% от БВП и да бъдат ангажирани фирми от българския военно-промишлен комплекс. Последва я Владимир Тошев (ГЕРБ), за да затвърди, че „България има опита, добри традиции, подготвена, работеща индустрия, която може да помогне при въоръжаването с бойна машина на пехотата и в ремонта на самолета“. Тошев повтори тезата от четвъртък, когато започна дебатът в зала, че тези разходи сега представляват едва 0,4 на сто от БВП. Дебатът за изтребителите: За Израел може, за Русия - не може И тогава думата взе Веселин Марешки („Воля“), за да каже лишеното от логика и смисъл: Каракачанов лобирал пред Нинова за новите изтребители От партията на Марешки не се отказаха и вкараха в т.нар. дебат „лекото оръжие“ – новата депутатка Елена Аксиева. Която разказа как при многобройните обиколки на депутатите от „Воля“ из страната, хората ги питали „защо плащаме данъци и осигуровки, а нямаме пенсии, доплащаме в болницитеи пр “. Парламентът гласува новия изтребител и машините за пехотата до края на юни След което завърши със следната поговорка: В приказния стил й отговори генерал Пламен Манушев (ГЕРБ): В така наложената стилистика на дебата навлезе и Юлиян Ангелов (ОП). Той допринесе с виц. И сподели най-новия виц, който бил чул: Марешки ще спира превъоръжаването на армията Подкрепи я шефът й Марешки, който поиска „Щатите да ни подарят една ескадрила“. И допълни, че сделката се готви отдавна, просто сега Каракачанов е този, който държи химикалката. Бързал да подпише, защото не било ясно ще я държи ли и в бъдеще. И обвини ВМРО, че преди време са се изказвали против проекта за модернизацията. Каракачанов лобирал пред Нинова за новите изтребители Парламентът гласува новия изтребител и машините за пехотата до края на юни Марешки ще спира превъоръжаването на армията", "date": "2018.06.08", "title": "В \"шеги и закачки\" парламентът гласува 3,3 млрд. лв. за армията"}
{"url": "http://clubz.bg/68884-putin_otide_v_kitaj_da_zasili_voennite_vryzki", "text": "Руският президент Владимир Путин пристигна в Китай на тридневна визита, насочена към засилване на военните и икономическите връзки между страните, информира ДПА.  Китайският президент Си Цзинпин посрещна руския си колега с военни почести във Великата зала на народа (сградата на китайския парламент) в Пекин, след което се очаква двамата лидери да подпишат редица бизнес споразумения.  Русия и Китай искат да засилят сътрудничеството си в области като инфраструктура, енергетика, научни изследвания и високи технологии, посочи Путин в интервю за държавната  , публикувано преди визитата.  Си Цзинпин и Путин са единни в своето противопоставяне на Запада Москва се концентрира върху засилване на връзките си с Азия през последните години на фона на влошаването на отношенията й със Запада заради ролята й в украинската криза. Централно място в тези усилия заема Шанхайската организация за сътрудничество (ШОС). Путин ще участва в срещата на върха на този евразийски военен и икономически блок, която ще се проведе през уикенда в китайския град Циндао. Дневният ред за разговорите между Путин и Си включва също проблемите около ситуацията на Корейския полуостров и споразумението за иранската ядрена програма, допълва ТАСС.  Двамата лидери подписаха съвместна декларация от 15 страници за резултатите от разговорите. Подчертава се, че двустранното сътрудничество остава приоритет. Отбелязва се, че Москва и Пекин ще задълбочават стратегическото и военното си сътрудничество и ще засилват контактите между армиите на двете държави. Акцент в документа е изразеното разочарование от факта, че САЩ са се оттеглили едностранно от договора с Иран и обещанието на двете страни да защитават интересите на всички държави, които биха пострадали от едностранни икономически санкции заради връзките си с Техеран. Москва и Пекин ще продължават да координират усилията си за мирното решаване на проблемите с Корейския полуостров, двете страни са за запазване на териториалната цялост на Сирия, се казва още в заявлението. Руският президент ще се срещне и с китайския премиер Ли Къцян, пише БТА.  След официалната част на преговорите Путин и Си Цзинпин планират кратко пътуване с високоскоростния влак до град Тянцзин, където ще гледат хокеен мач между младежките отбори на Русия и Китай.", "date": "2018.06.08", "title": "Путин отиде в Китай да засили военните връзки"}
{"url": "http://clubz.bg/68869-trymp_napuska_g_7_po_rano", "text": "Британският премиер Тереза Мей ще има официални двустранни срещи с всички лидери на страните от Г-7, без американския президент Доналд Тръмп, предаде Ройтерс, като се позова на представители на офиса на премиера. Тереза Мей ще участва в срещата на върха на Г-7 в Квебек в Канада днес и утре. Това ще е първата среща на върха, на която лидерите на Г-7 ще се изправят пред Тръмп, след като той наложи мита върху стоманата и алуминия от Канада, Мексико и ЕС. Тереза Мей каза, че Великобритания иска ЕС да бъде сдържан в ответния си отговор на американските мита и заяви, че тя ще продължи да изтъква ползите от свободната търговия. Британският премиер направи тези изявления в самолета напът за Квебек. Тя на два пъти похвали Тръмп - за дипломатическия прогрес по севернокорейския въпрос и за това, че упражнява натиск над технологичните компании заради онлайн екстремизма. Същевременно британският външен министър Борис Джонсън каза, че на срещата на върха в Квебек Мей ще предложи на лидерите на Г-7 да създадат звено за бърза международна реакция за противопоставяне на кибератаките и убийствата от страна на Русия, съобщава сайтът Бъзфийд, предаде Ройтерс. Джонсън се е пошегувал, че Тръмп би бил добър в преговорите за споразумението за Брекзит с ЕС. Тези коментари Джонсън направил по време на частна среща с активисти от Консервативната партия в сряда. Макрон и Трюдо готвят Г-6 срещу САЩ", "date": "2018.06.08", "title": "Тръмп напуска Г-7 по-рано"}
{"url": "http://clubz.bg/68872-sredizemno_moje_da_stane_plastmasovo_more", "text": "Средиземно море е застрашено да се превърне в \"море от пластмаса\", предупреди Световният фонд за дивата природа, който предложи серия от мерки за спасяването на морето от пластмасовите отпадъци, които го задушават, предаде Франс прес. Асоциацията представи днес доклад, в който е обобщила данните от научни изследвания, пораждащи безпокойство. В Средиземно море има рекордно ниво на микропластмаса - пластмасови частици, които са по-малки от 5 милиметра и които тровят цялата хранителна верига и застрашават човешкото здраве. Като цяло концентрацията на микропластмасата е почти четири пъти по-висока в Средиземно море отколкото в \"континентите\" от пластмасови отпадъци, открити в океаните, подчертава Световният фонд за дивата природа. За да се променят нещата, неправителствената организация пледира за международно обвързващо споразумение, за да бъдат намалени пластмасовите отпадъци или за борба с изоставените във водата материали за риболов.  Световният фонд призовава за увеличаване на рециклирането и събирането на отпадъци в страните по крайбрежието на морето. Фондът призовава и за забрана на всички полиетиленови торбички за еднократна употреба, както на север така и на юг, и за забрана на добавянето на микропластмасата, например в козметичните продукти или почистващите препарати през 2025 г. Пием пластмаса, без да знаем Промишлеността трябва да развие алтернативи на пластмасата, \"които да могат да се рециклират или да се превръщат в компост\", и да произвежда неща от възобновяеми материали, а не от петролни деривати, се казва в доклада. Туристическата индустрия трябва да избягва да използва пластмасови продукти за еднократна, употреба като бутилки, торби, сламки или тапи. Световният фонд призовава и за \"лов на пластмаса\" на индивидуално ниво - използване например на дървени гребени и пинсети, на гъби от целулоза, на биоразграждащ се конец за зъби, на керамични съдове, стъклени бутилки, памучни кърпи или постелки за йога от бамбук. Фондът отправя призив да не се хвърлят отпадъците където и да е, което ще допринесе също за спасяването на Средиземно море.", "date": "2018.06.08", "title": "Средиземно може да стане \"пластмасово море\""}
{"url": "http://clubz.bg/68874-pyrva_kupa_stenli_za_vashington_i_aleks_ovechkin", "text": "\"Вашингтон Кепитълс\" спечели шампионската \"Купа Стенли\" в Националната хокейна лига на САЩ и Канада за първи път в 44-годишната си история. Столичани победиха с 4:3 \"Вегас Голдън Найтс\" в мач №5 от финалната серия и стъпиха на върха с 4:1 успеха. Двубоят се игра в Лас Вегас. Това е и първа титла за щатската столица в някоя от четирите големи професионални лиги от 1992 г. насам, когато \"Редскинс\" триумфира на Супербоул в американския футбол. Капитанът на \"Кепитълс\" Александър Овечкин, един от най-великите хокеисти на нашето време, най-накрая излезе от списъка на величията, които никога не са вдигали \"Купа Стенли\". Нападателят бе определен за Най-полезен играч на плейофите и грабна отличието \"Кон Смит\". Руснакът е истинска легенда във Вашингтон, той играе в тима от 2004 г. Неговият сънародник Евгени Кузнецов постави рекорд за \"Купитълс\" със записаните 12 гола и 20 асистенции в плейофите. Десетки хиляди фенове отпразнуваха титлата на Овечкин и компания. Много от тях гледаха на видеоекран в баскетболната зала в столицата, след което излязоха по улиците.", "date": "2018.06.08", "title": "Първа \"Купа Стенли\" за \"Вашингтон\" и Алекс Овечкин"}
{"url": "http://clubz.bg/68876-policaj_prenese_dqdo_na_gyrba_si_prez_zebra_video", "text": "Охранителните камери в Китай записаха интересна случка. На кадрите се вижда как възрастен и трудноподвижен човек пресича оживено кръстовище, съобщи сайтът  . Булевардът е много натоварен - с по 4 ленти във всяка посока. На средата на пътя обаче зеленият сигнал на светофара се сменя с червен и човекът остава \"заседнал\" в кръстовището. В този момент на помощ му се притичва полицай, който вероятно е близкият регулировчик, съдейки по характерните бели ръкавици и бяла фуражка. След разменени няколко думи той го качва на гърба си и го пренася до осовата линия. Следва малка почивка, за да преминат колите, след това служителят на реда отново качва на гърба си възрастния човек, за да го пренесе успешно до отсрещния тротоар.      ", "date": "2018.06.08", "title": "Полицай пренесе дядо на гърба си през \"зебра\" (ВИДЕО)"}
{"url": "http://clubz.bg/68867-drugari_po_koi_temi_bsp_e_v_opoziciq", "text": "Другари, по кои теми БСП е в опозиция? Нека да направим един списък, че иначе някой ще каже, че e само фиктивна опозиция. Или пък ГЕРБ са фиктивни управляващи? За съжаление аз се сещам само за теми, по които БСП са на едно мнение с ГЕРБ: Ситуацията прилича на КПСС-БКП и Вечна дружба, другари!", "date": "2018.06.08", "title": "Другари, по кои теми БСП е в опозиция?"}
{"url": "http://clubz.bg/68871-pipa_prizna_che_e_bremenna", "text": "По-малката сестра на херцогинята на Кеймбридж Кейт Мидълтън - Пипа Мидълтън, обяви, че е бременна, предаде Асошиейтед прес. Медиите спекулираха за това от известно време, но сега Пипа го призна пред изданието \"Уейтроуз\". Тя разказа, че е минала първите три месеца на бременността и сега адаптирала гимнастиката си към състоянието си. Пипа Мидълтън се омъжи за мениджъра на хедж фондове Джеймс Матюс през 2017 г. Тя беше шаферка на сватбата на Кейт. Кейт Мидълтън има три деца от брака си с принц Уилям.", "date": "2018.06.08", "title": "Пипа призна, че е бременна"}
{"url": "http://clubz.bg/68864-vie_ne_zaslujavate_boris", "text": "Да ви разкажа аз за нашите перипетии с 1-ви клас, мислих, мислих, та реших все пак да го направя обществено достояние. Както ви бях споделила, подадох документи в няколко училища. Не ни приеха, по стечение на обстоятелствата и вероятно поради настоящата наредба на общината са ни приели в „елитното“ 32-ро училище. Много добро, централно, какви възпитаници има, ехееее, му се не знае и Оксфордът на Софията. Вчера, след като съм събрала всички необходими документи, отивам да го запиша (за записване след 1-во класиране има точно 24 работни часа). Влизам, седят цяла стая жени, приемат документи. Попълвам, подавам, всичко, както си му е редът. Стигаме до удостоверение, че е завършил предучилищна група. Понеже Борис не е завършил такава, тъй като по закона за приобщаващото образование е на самостоятелен план и е завършил група за деца със СОП, подавам документите от тази група и заповедта от Инспектората, че Борис има нужда от подпомагане. Вика се директорката, която ме поглежда, все едно искам да измия прозорците на колата ѝ на произволно софийско кръстовище. „Не може“, отсича тя, трябва да има удостоверение за завършена предучилищна. Показвам документи, говоря за наредби, закони. „Не може“, пак отсича тая и се фръцва. Започвам пораженски да си прибирам документите, една жена ме поглежда със съчувствие и казва: Срокът е до утре в 17 часа, върнахме няколко деца с такова бележки като вашата и никой не се е върнал.\" FINE! След цял следобед разговори по телефона, ходения до Инспектората, разговори с директорката и преподавателите на 112-о ОДЗ в 17.33 ч. получавам заветната бележка, като разбирам, че ми е направен някакъв гигантски компромис. За което благодаря, знам, че не бяха длъжни, но ми влизат в положение. Днес в 9.30 ч. се появявам в 32-ро училище и вече, понеже не могат да ме гонкат по устав, че нямам документи, някак си се наложи да ги приемат. Докато попълваме някакви финални неща, се оказва, че говоря с училищния психолог на име Люси, прекрасна дама с чудесни и добри очи. Покани ме да си поговорим за детето, все пак е в нейния ресор, и ми се стори, че ѝ важно да знае какво предстои. Отивам в кабинета ѝ и разговаряме какво може и какво не може Борис, с кого работи. Люси си записва прилежно всичко и е мила и заинтересувана от детето. Докато говорим, звъни телефонът. Люси казва: „Да, тук е. Да, ще предам.“ HERE WE GO - си викам аз, щото съм наясно, че лайната удариха вентилатора. Люси затваря телефона и аз даже, без да я изчакам, питам: „Директорката иска да ме види?“ Люси свежда поглед и потвърждава. Казва: „Вие знаете как са нещата.“ О, да, знам. Вземам си довиждане с Люси и тръгвам да излизам. Директорката ме чака в коридора, кани ме в кабинета. Срещу мен застават трима обвинители.  След разпит какво може и какво не може детето, дали е агресивно и как така ще бъде на индивидуален план на обучение (защото нали законът какво му предоставя и те какво искат да му предоставят са две различни неща) следва: Мълчание. Защото, уважаеми педагози, общинари, държавни служители, нашите деца са за ДРУГО училище, да бъдат нечий проблем, на някой друг, не на великото елитно училище, да не им разваляме рахатлъка. Защото трябва да промените себе си, начина, по който преподавате, начина, по който третирате всички деца като говеда от едно стадо, начина, по който НЕ разрешавате проблеми. И това, че се опитвате да маскирате дискриминацията и хомофобията си със „загриженост за детето“, ме кара да повръщам. Мразя е силна дума и не я използвам никога. Мразя ви. Мразя пълната ви безпомощност. Мразя лицемерието, мързела и изкуствената ви помпозност. ВИЕ НЕ ЗАСЛУЖАВАТЕ БОРИС. И той не заслужава всичко, което ще му причините, ако го дам в повереното ви учебно заведение. Затова и няма да го направя. Продължаваме търсенето. На ДРУГОТО училище. Там, където Борис ще е у дома. И ще бъде обичан и разбиран. А дотогава успех на първокласниците и напред, науката - казват - била слънце.", "date": "2018.06.08", "title": "Вие не заслужавате Борис"}
{"url": "http://clubz.bg/68868-borisov_na_kontrol_v_ns_posledno_se_qvi_predi_godina", "text": "Почти година след последната си поява в парламентарния контрол премиерът Бойко Борисов ще е яви отново пред депутатите. Днес той ще отговори на един въпрос, зададен от социалиста Антон Кутев.  Темата - посещението на Борисов в Москва в предпоследния ден от май, когато се среща с президента на Русия Владимир Путин.  Предишния път, когато министър-председателят удостои депутатите с присъствието си за контрол, бе на 7 юли 2017 г. Тогава отговаряше за своя среща с ръководителя на Иракски Кюрдистан, за общата европейска отбрана и за Бялата книга на Жан-Клод Юнкер.  Само преди няколко дни министърът на финансите Владислав Горанов обяви, че  Репликата бе по повод постояннната критика от опозицията, че Борисов пренебрегва парламентарния контрол.  Борисов: Москва и Анкара са съгласни \"Турски поток\" да стига до нас Любопитна е статистиката за участието на Борисов в контрола над изпълнителната власт от началото на мандата на 44-тия парламент. Общо 20 са актуалните въпроси към министър-председателя, зададени от депутати от май миналата година до сега, показа проверка на Клуб Z в парламентарните регистри. Едва на два от тях обаче Борисов е отговарял от трибуната в Народното събрание. На останалите 4 отговорите са били писмени - както са поискали народните представители, които са ги задали.  12 от въпосите към премиера - или повече от половината - са били отклонени от председателите на парламента (Димитър Главчев в началото на мандата на действащото НС и Цвета Караянчева в момента - б.р.) с мотива, че \" . Според председателите на НС не е в компетенциите на министър-председателя да отговаря например за \"позицията на Република България за европейското бъдеще на Македония\".Или пък за назначението на определен областен управител, въпреки че тези хора се назначават с подписа на премиера. Теми като инвестиционни проекти в икономиката и енергетиката, политиките по вътрешна сигурност отново са били отклонени. Има и още примери.  Един въпрос към Бойко Борисов е бил оттеглен от самия питащ - той е бил зададен от депутатката от \"Обединени патриоти\" (\"Атака\") Миглена Александрова. В парламентарен контрол Бойко Борисов от началото на третия си премиерски мандат е участвал за последен (общо втори) път на 7 юли 2017 г. Днес е третата му поява пред депутатите. Заради 1 въпрос - Москва.  ", "date": "2018.06.08", "title": "Борисов на контрол в НС - последно се яви преди година"}
{"url": "http://clubz.bg/68847-edno_kafe_late_s_kim_molq", "text": "Заради ракетните изпитания, ядрените заплахи и безмилостното унищожаване на противници образът на севернокорейския лидер Ким Чен Ун досега зловещо тегнеше над Юга. В последно време обаче посетителите на кафене в централната част на Южна Корея виждат как ликът на Ким Трети ги гледа от чашите им с кафе. След като през април Ким, широко усмихнат, се срещна с южнокорейския президент Мун Дже Ин, в кафенето \"Ин енд аут\" в град Чонджу (на три часа път от столицата Сеул в южна посока) се сервират латета с лицата на двамата лидери, изрисувани върху пяната от мляко. В заведението има и надпис, че на клиентите се предлага възможност да се снимат и след това лицето им да бъде изрисувано върху пяната редом до тези на Мун и Ким. \"Гледах по телевизията междукорейската среща и бях много впечатлен\", каза собственикът на кафенето... , който по случайност се казва по същия начин като бащата на Ким Чен Ун. Няма много други стопански обекти, които да рискуват да използват образа на Ким, но след срещата на върха през април, на която Ким се показа като приветлив млад човек, все повече южнокорейци променят отношението си към този лидер, заплашвал преди това да унищожи Сеул. След като дойде на власт през 2011 г., Ким сипеше нападки срещу Южна Корея и нейното ръководство, но беше и обвиняван, че е наредил убийствата на чичо си и своя полубрат, както и на десетки функционери, заподозрени в нелоялност. Според публикувано на 1 юни проучване на \"Галъп Корея\"   през март до 31 процента през май. Предишно изследване на същата социологическа агенция, направено след срещата през април, сочеше, че след нея 65 на сто от запитаните вече са имали по-положително мнение за Ким. В навечерието на срещата на върха следващата седмица с президента на САЩ Доналд Тръмп в Сингапур популярността на севернокорейския лидер в Южна Корея вероятно се е повишила още повече. На втората междукорейска среща на върха през май Мун каза на Ким, че севернокорейският лидер \"в последно време се е сдобил с доста голяма популярност в Южна Корея\", на което Ким отвърна: В миналото южнокорейските власти блокираха някои страници в интернет и арестуваха, дори подлагаха на съдебно преследване граждани по силата на закон, забраняващ \"възхваляването, подпомагането и пропагандирането\" на дейността на севернокорейските институции. През 2013 г. по този закон са арестувани над 100 души, макар че според спонсорираната от американското правителство организация \"Фрийдъм хаус\" миналата година този брой е спаднал на седем. Поради тази причина, както и заради репутацията на Ким,  Но в сеулския фитнес и кикбокс клуб \"Джим 88\" от две години се използва портрет на Ким, макар и по не особено ласкателен начин. Треньор в клуба, който пожела анонимност, заяви, че въпреки закона и отношението към Ким, досега към клуба не е имало критики заради транспаранта.  Според анализаторите при последните си публични прояви Ким е положил особени усилия да премахне враждебността. Консултантът по пиар Пак Юн Сил заяви, че севернокорейският лидер \"се е възползвал по най-ефективния начин от силата на усмивката на междукорейската среща на върха\". Не всички на Юг се радват на по-положителния образ на Ким. Севернокорейският лидер е \"демон\", каза Ким Сан Джин, бивш южнокорейски военнослужещ, протестиращ срещу Севера. Южнокорейското правителство и преса \"заблуждават гражданите\" и наблягат само на приятната страна на Ким, само и само да се състои американско-севернокорейската среща на върха и да се разиграе \"някакво фалшиво шоу за мир\", заяви той. В кафенето си в Чонджу Ким Чен Ир каза, че някои антикомунистически настроени хора са се оплакали от тематичното лате с лика на Ким Чен Ун. Като цяло обаче отзивите били положителни и всеки ден по около 20 души идвали, специално за да пият лате с лика на Ким.", "date": "2018.06.08", "title": "Едно кафе лате с Ким, моля!"}
{"url": "http://clubz.bg/68873-fejsbuk_pak_se_izdyni_pusna_publichno_lichnite_syobshteniq_na_14_mln_dushi", "text": "Социалната мрежа \"Фейсбук\" съобщи, че погрешка е направила обществено достояние личните съобщения на 14 милиона потребители в продължение на четири дни през май, предадоха Асошиейтед прес и Франс прес. Случилото се дължи на компютърен дефект, който бил открит неотдавна и който превръщал автоматично в публични съобщенията на някои хора, разказа Ерин Игън, отговаряща за въпросите на неприкосновеността на личния живот към \"Фейсбук\". Тази грешка става в момент, в който социалната мрежа работи по нов начин на споделяне на някои елементи от профила на потребителите, като например снимки.  Зукърбърг: Фейсбук ще има нужда от няколко години, за да разреши проблемите си Грешката е засегнала мрежата в периода 18-27 май. Техническият дефект бил отстранен още на 22 май, но на компанията били нужни още пет дни, за да превърне отново в лични всички направени обществено достояние съобщения. 14-те милиона засегнати потребители ще видят при влизането си в социалната мрежа известие, което ще ги прикани да посетят отделна страница, на която ще могат да прегледат постовете, засегнати от дефекта. \"Кембридж Аналитика\" обяви банкрут и спря работа Проблемът се случва в момент, в който \"Фейсбук\" се оказа забъркан в няколко афери с лични данни. Групата е силно критикувана заради това, че е допуснала лични данни на десетки милиони потребители без тяхното знание да се озоват в ръцете на аналитичната компания \"Кеймбридж Аналитика\". Тази седмица \"Фейсбук\" отново стана обект на критики, след като потвърди, че китайският производител на смартфони \"Хуавей\", смятан за близък до властта в Китай и забранен от доставчиците на американската армия, фигурира след производителите, на които е разрешено да използват личните данни на потребителите. \"Кембридж Аналитика\" обяви банкрут и спря работа", "date": "2018.06.08", "title": "\"Фейсбук\" пак се издъни. Пусна публично личните съобщения на 14 млн. души"}
{"url": "http://clubz.bg/68875-priklyuchi_li_erata_na_kristiano_ronaldo_v_real_madrid", "text": "Финалът на Шампионската лига срещу \"Ливърпул\" на 26 май може да се окаже последният мач на Кристиано Роналдо в \"Реал\" (Мадрид).  Според мадридския в. \"АС\" и лисабонския \"Рекорд\" босовете на \"белите\" са казали на Жорже Мендеш - агента на №7, че той е свободен да си търси нов клуб, тъй като няма да му бъде предложен нов договор. Кристиано има контракт с \"Реал\" до 2021 г., но настоява за значително увеличаване на заплатата си (21 милиона евро годишно), тъй като Лионел Меси и Неймар го изпревариха значително през миналата година, когато единият преподписа с \"Барселона\", а другият отиде в \"Пари Сен Жермен\". През зимата Роналдо е отхвърлил оферта на Флорентино Перес, тъй като я сметнал за \"унизителна\". В нея имало увеличение, но обвързано с това Роналдо да печели още \"Златни топки\", Шампионската лига, титлата на Испания и т.н. След финала с \"Ливърпул\" . Той плашеше с напускане и през миналата година покрай проблемите си с испанското правосъдие за укриване на данъци, но тогава клубът се застъпи за него. Негов съюзник, който винаги е вземал страната на голямата си звезда - Зинедин Зидан, пък вече е вън от най-успелия клуб. Перес и компания са наясно, че е настъпил краят на една ера и са готови да обновят отбора. Така дните на Кристиано в Мадрид изглеждат преоброени, освен ако той не пренебрегне финансовите си изисквания. Откупната клауза в договора на Роналдо възлиза на 1 милиард евро, ала Флорентино Перес бил готов да преговаря за значително по-малко пари. Не е толкова лесно обаче да си намери нов клуб. \"Пари Сен Жермен\" винаги е бил кандидат за Роналдо, но това лято френският гранд трябва да плати 180 милиона за Килиан Мбапе и с трансфера на голмайстора може да наруши финансовия феърплей. Освен ако не реши да се раздели с Неймар, който да поеме в другата посока. Според някои медии №7 иска да се върне в \"Манчестър Юнайтед\", но пък Жозе Моуриньо не желае услугите му. Двамата не се разбираха особено добре, когато Специалния беше начело на \"Реал\". Предстоят интересни седмици с голям пазарлък.", "date": "2018.06.08", "title": "Приключи ли ерата на Кристиано Роналдо в \"Реал\" (Мадрид)?"}
