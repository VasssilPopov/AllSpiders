{"url": "http://clubz.bg/60601-tajnata_operaciq_sreshtu_socialnite_mreji_ot_kontrol_kym_diskreditaciq", "text": "Върви мощна кампания за манипулация и дискредитиране на социалните мрежи. Факт е, че те са далеч от идеалистичната представа на първопроходците. От среда за общуване се превърнаха в среда за информационни войни, за операции за влияние на тайни служби, контролиращи армии от тролове. А хората, които общуваха свободно постепенно осъзнаха, че заедно с добронамереността нахлу хейтърството и користта. Част от проблемите са реални, както става ясно от разкритията в САЩ по повод на намесата на Русия в изборите и във вътрената политическа, медийна и бизнес среда. Но другата част от мотивите за операция \"антисоциални мрежи\" е заплахата, която те представляват пред авторитарните режими. Борисов: Дълг, откраднали, изхарчили... фалшивините новини са си фалшиви Русия се намесва пряко в България, включително в интернет пространството. Пръкнаха се доста сайтове с явни и полускрити фалшиви новини, като \"Радан причакал Иво Христов\". Другите са на ръба на достоверността - заглавието е интригуващо, но съдържанието вътре - манипулативно. Например - \"Досиетата от Рая разкрили Борисови къщи и сметки за милиарди\". Някои антиестаблишмънт издания, водени от рефлекса да публикуват новините, които централните медии пропускат, се хванаха на въдицата. Тъй като новината не е официално потвърдена - неизбежно ще послужи в следващ момент, ако действително излезе нещо. Тогава хората около Б.Б. просто ще кажат - колкото бяха вярни \"онези\" новини, толкова и \"тези\". Игра на \"опережение\", по жаргона на руските спецслужби и медийни инженери.. За дискредитацията на социалните мрежи допринася и блокирането на акаунти на известни лидери на мнения и \"работници\" на Истината. Възмущението се насочва към фейсбук шефове в Индия, в САЩ и навсякъде другаде, а не към хората, които организират атаките за блокирането. Просто се използва известни на всички черти на \"лицевата книга\". Големият проблем на руско-българските инфоконтрольори със социалните мрежи е, че троловете и фалшивите новини вече не им помагат достатъчно, за да контролират информационната среда. Сутрешните блокове и вестници във все по-голяма степен форматират информационния си поток спрямо случващото се в социалните мрежи. Като не могат да ги контролират, трябва да ги дискредитират. Анестезията, която държи голяма част от обществото изолирано от активно участие в политическия процес, може и да престане да действа. Формално се контролира всичко - печатните медии са на ръчно управление - не само при издателите, а при разпространението. Вижте съдбата на \"Прас Прес\" - изданието, което при неутрална дистрибуция би било не само успех, но и самофинансиращо се. Пеевски е на входа и на изхода, и с това пазарът бе изключен. Ако чакате КЗК да се намеси - живеете в паралелна реалност. Държавните пакети за кампанията - малко над 2 млн. лв. Пеевски влияе въху инфополитиката в бТВ. Стигна се дотам, че дори БНТ е по-балансирана. Нова се стреми да се деполитизира - реалити и чалга, след като Кой? не успя да я купи. Там принципът е, като не можем да я вземем, ще я неутрализираме. В медиите, точно както по Татово време има списъци - кой може и кой не може да бъде поканен и да говори... Русия щедро финансирала \"Туитър\" и \"Фейсбук\" чрез съдружник на Къшнър Можете да имате критика към социалните мрежи, да четете за опити на руски и други служби да инвестират в тях като метод да ги контролират, но засега те остават неотменимо и единствено място на алтернатива на контролираната от авторитарни режими среда, в която може да се общува и получава информацията за \"другата истина\". Факт е, че мнозина предпочитат да протестират в мрежата, да си стоят вкъщи, вместо да излязат на улицата. Но новините от Букурещ показват, че не мрежите са виновни за това, а анестезията и медийните опиати на властта, както и слаби политици. В последна сметка социалните мрежи са само среда, но те не могат да заместят отсъствието на послания, на активни граждани и качествени политически действия. Държавните пакети за кампанията - малко над 2 млн. лв. Русия щедро финансирала \"Туитър\" и \"Фейсбук\" чрез съдружник на Къшнър", "date": "2017.11.12", "title": "Тайната операция срещу социалните мрежи - от контрол към дискредитация"}
{"url": "http://clubz.bg/60591-peta_pobeda_za_tervel_pulev", "text": "Тервел Пулев спечели пета поредна победа в професионалния бокс. На галавечер в Берлин, на която мачът на българина бе централен, той спечели с технически нокаут срещу украинеца Артьом Редко в третия рунд. Двубоят започна опознавателно и равностойно в първия рунд. Във втория Тервел започна да налага своя съперник. Още тогава стана ясно, че той е по-силният и че срещата няма да продължи до края. В третия рунд по-малкият брат Пулев притисна своя противник. След поредната канонада последва нокдаун и прекратяване на срещата от страна съдията на ринга. Тервел бе подкрепян от Кубрат, а също така от други българи в залата. Кубрат Пулев: Никога не съм бил лигльо Голяма е вероятността Тервел Пулев да има още един мач до края на годината - в Чикаго. В началото на 2018-а там може да се бие и Кубрат Пулев.", "date": "2017.11.12", "title": "Пета победа за Тервел Пулев"}
{"url": "http://clubz.bg/60588-i_richard_drajfus_obvinen_v_seksualen_tormoz", "text": "Американската писателка и сценаристка Джесика Тайш отправи обвинения срещу известния холивудски актьор Ричард Драйфус, като каза, че е сексуално злоупотребил с нея преди 30 години. Признанието на 58-годишната Тайш публикува в събота в електронната версия на списание \"Ню Йорк\". Според Тайш, инцидентът се е случил през 1987 г., когато тя работила заедно с Драйфус и му писала сценария за едно от предаванията по телевизия ABC. Според писателката, актьорът я поканил във фургона си на снимачната площадка и се съблякъл гол пред нея. Освен това Тайш заявява, че през периода, през който е работила заедно с него през 80-те години на миналия век, Драйфус многократно ѝ е правил непристойни предложения и отправял към нея неприлични коментари. 70-годишният Драйфус, който е носител на Оскар, излезе с изявление, в което отрича обвиненията, че се е събличал пред Тайш. Все пак той признава, че наистина е флиртувал със сценаристката, но смятал, че тя няма нищо против такова поведение. Само преди дни синът на Драйфус обвини Кевин Спейси в сексуален натиск преди години.  Синът на Ричард Драйфус също с обвинения към Кевин Спейси Темата за сексуалния тормоз стана изключително актуална в САЩ след скандала около известния американски продуцент Харви Уайнстийн. С обвиненията срещу него от началото на октомври вече са излезли около 50 жени, включително актрисите Анджелина Джоли и Гуинет Полтроу. След скандала с Уайнстийн в Съединените щати започна поредица от обвинения за тормоз срещу известни хора като актьорите Кевин Спейси, Дъстин Хофман и Стивън Сегал, комика Луис Си Кей, журналиста Марк Халперин, бившия президент на САЩ Джордж Буш-старши и много", "date": "2017.11.12", "title": "И Ричард Драйфус обвинен в сексуален тормоз"}
{"url": "http://clubz.bg/60592-arestuvana_v_syrbiq_lekarka_natovariha_ni_v_policejska_kola_kato_prestypnici", "text": "Около 5000 българи в сръбския Босилеград нямат достъп до специализирана медицинска помощ. Това разказа д-р Цветанка Цолова в ефира на Нова тв тази сутрин. Тя е един от тримата лекари, арестувани в петък в Западните покрайнини, защото искали да преглеждат безплатно българското малцинство в Сърбия. Български лекари задържани в Западните покрайнини Били трима специалисти - тя като отоларинголог, един очен лекар и един общопрактикуващ интернист.  20 полицаи били наобиколили българския Културно-информационен център (КИЦ). Четирима от тях прекъснали работата на българските лекари и ги задържали. 5 часа прекарали в районното преди да се задвижи машинината на българската дипломация и посланикът ни в Сърбия Едвин Сугарев да уреди освобождаването им. После се върнали в КИЦ-а, където  . Имало време обаче да бъде прегледано само едно дете с очни проблеми. Тя добави, че имали официална покана от Българския културен център, така че не са влезли в Сърбия на своя глава или без документация. Бившият от петък зам.-министър на здравеопазването Мирослав Ненков, който беше следващият гост в ефира на Нова тв, определи това като \"излишен показ на сила от сръбска страна\". Според него по тази причина кметът на града и местният началник на полицията не са си вдигали телефоните с часове. Не са дали и обяснение каква е причината за задържането.", "date": "2017.11.12", "title": "Арестувана в Сърбия лекарка: Натовариха ни в полицейска кола като престъпници"}
{"url": "http://clubz.bg/60590-trymp_vqrva_na_putin_cru_ne", "text": "Директорът на Централното разузнавателно управление (ЦРУ) на САЩ Майк Помпео потвърди обвиненията за руска намеса в американската предизборна кампания миналата година, въпреки новите опровержения на руския държавен глава Владимир Путин, след които Тръмп обяви, че му вярва, предаде АФП. Вчера, след срещата на двамата лидери във Виетнам, Тръмп говори за опроверженията, направени от Путин, и каза че му вярва. Путин е готов на „нова страница“ в отношенията със САЩ Директорът на ЦРУ Помпео обаче „поддържа, както винаги е правил, заключенията в доклада на разузнаването от януари 2017 г. за руска намеса в американските президентски избори“, гласи съобщение на ЦРУ, дадено на Си Ен Ен часове след изявленията на Тръмп. По-късно на пресконференция в Ханой, Тръмп заяви, че според него Путин наистина вярва, че Русия не се е намесвала в президентските избори в САЩ. Той обаче посочи и че вярва на собствените си разузнавателни служби. Тръмп и Путин се ангажираха да нанесат поражение на \"Ислямска държава“ Тръмп и Путин се ангажираха да нанесат поражение на \"Ислямска държава“", "date": "2017.11.12", "title": "Тръмп вярва на Путин, ЦРУ- не"}
{"url": "http://clubz.bg/60589-trymp_obiden_na_kim_che_go_naricha_star_toj_nqmalo_da_mu_kaje_che_e_nisyk_i_debel", "text": "Президентът на САЩ Доналд Тръмп обяви, че е засегнат, защото севернокорейският диктатор Ким Чен Ун го нарекъл \"стар\", а той никога не би казал на Ким, че е \"нисък и дебел\", съобщава Ройтерс. Мнението си Тръмп по традиция сподели в туитър. Това стана след като той беше на срещата на Тихоокеанското икономическо сътрудничество във Виетнам. В серия от туитове той обяви, че китайският президент Си Цзинпин \"увеличава санкциите\" срещу Северна Корея в отговор на нейната ядрена и ракетна програма и че Си иска Пхенян \"да се деядренизира\".  Тръмп обяви търговски сделки за $250 млрд. с Китай При посещението на Тръмп в Пекин Си потвърди, че Китай ще се бори, за освобобождаването от ядрени оръжия на Корейския полуостров, но нямаше никакви загатвания, че ще промени тактиката си спрямо Северна Корея. Един от туитовете на Тръмп гласи: \"Защо Ким Чен Ун ме обижда като ме нарича \"стар\", когато аз НИКОГА не съм го наричал \"нисък и дебел\"? Добре, аз толкова се постарах да съм му приятел и може би някога това ще стане.\" Във виетнамската столица Ханой Тръмп каза, че \"ще бъде много, много хубаво\", ако той и Ким станат приятели. Американският президент е разменял доста обиди със севернокорейския вожд при ескалацията на напрежението около ядрената програма на Пхенян и изстрелването на ракети. Северна Корея проведе своя шести и най-мощен тест на ядрена бомба на 3 септември, което ѝ въвлече нови санкции от ООН. Тръмп: Не може да бъдем заложници на развинтените фантазии на Ким През септември Ким описа Тръмп като \"умствено нестабилен, сенилен старец, мошеник и гангстер\". Неговите обиди бяха в отговор на речта на американския президент пред Общото събрание на ООН, в която той се зарече \"напълно да унищожи\" страната с 26-милионно население, ако САЩ са застрашени. Лавров: Тръмп и Ким са като децата в детската градина Тръмп нарича Ким и Rocketman. Тръмп: Не може да бъдем заложници на развинтените фантазии на Ким Лавров: Тръмп и Ким са като децата в детската градина", "date": "2017.11.12", "title": "Тръмп обиден на Ким, че го нарича \"стар\". Той нямало да му каже, че е \"нисък и дебел\""}
{"url": "http://clubz.bg/60576-sled_holerata_i_masov_glad_zaplashva_jemen", "text": "Масов глад с милиони жертви очаква Йемен след като водената от Саудитска Арабия коалиция затвори въздушните, водните и сухоземните пътища към страната, където граджанската война продължава вече повече от две години. В началото на седмицата местни медии съобщиха, че подкрепяните от Иран бунтовници хути в Йемен са  . Страната веднага взе ответни мерки и наложи  . Според саудитските власти целта е  . Най-голямата епидемия от холера – до какво доведе войната в Йемен? ООН предупреждава, че блокадата на Саудитска Арабия заплашва милиони цивилни жители на Йемен, които разчитат на хуманитарната помощ, за да оцелеят. Червеният кръст обяви, че  , който се използва за пречистване на водата - ключова мярка за спиране на разпространението на холерата. Епидемията вече е засегнала близо милион души по данни на СЗО. , твърди ООН. Страната разчита на хуманитарни помощи, доставяни от международни организации, за абсолютно всичко, от което цивилните имат нужда, за да оцелеят. Сега обаче  . Какво точно се случва в Саудитска Арабия Марк Уолкок, секретар на ООН по хуманитарните въпроси, коментира ситуацията в Близкия изток след среща на Съвета за сигурност на ООН тази седмица: По данни на СЗО дори когато хуманитарната помощ достига Йемен, близо 2 милиона деца страдат от тежко недохранване. 60% от населението на страната не се храни достатъчно. Саудитска Арабия основа коалицията в подкрепа на международно признатото правителство на президента Хади през март 2015 г. В нея влизат също Обединените арабски емирства, Кувейт, Бахрейн, Катар, Мароко, Судан, Йордания и Египет. Освен стратегически позиции на хутите, подкрепяни от Иран,  . 8670 души, 60% от които цивилни, са загинали, а 50 000 са ранени при въздушни удари, откакто коалицията се намеси в гражданската война в Йемен, твърди ООН. Коалицията е подкрепена от САЩ и Великобритания, които предоставят логистична подкрепа и разузнавателни данни. Великобритания продава оръжие на Саудитска Арабия, което според активисти, които заведоха дело срещу британското правителство, е предоставяно на правителствените сили в Йемен. Какво точно се случва в Саудитска Арабия", "date": "2017.11.12", "title": "След холерата и масов глад заплашва Йемен"}
{"url": "http://clubz.bg/60597-yupiter_i_venera_edna_do_druga_v_ponedelnik", "text": "Две от планетите в Слънчевата ни система - Юпитер и Венера - ще бъдат ясно видими в небето този понеделник преди изгрева, съобщава Би Би Си. Небесните тела ще изгреят заедно в югоизточната част, точно над хоризонта. За невъоръжено око ще изглеждат като особено ярки звезди, а дори с любителски телескоп ще можете да ги отличите от тях - четирите най-големи луни на Юпитер ще се виждат. Добрата новина е, че ще бъдат видими и на по-тъмните места в града. Уловката - видимостта ще е най-ясна от около 6:15 ч. до развиделяване за Западна България и от около 6:05 ч. до развиделяване за източната половина на страната, обяснява пред \"Фокус\" Пенчо Маркишки, физик в Института по астрономия с Национална астрономическа обсерватория при БАН. Тоест явлението е малко преди изгрева. Той съветва да се ползват горните етажи на високите сгради, защото планетите ще са особено ниско до хоризонта.   ", "date": "2017.11.12", "title": "Юпитер и Венера - една до друга в понеделник"}
{"url": "http://clubz.bg/60599-veche_40_ot_deputatite_na_tereza_mej_sa_sreshtu_neq", "text": "Общо 40 консерватори са склонни да подпишат писмо на недоверие към британската министър-председателка Тереза Мей, съобщи в. \"Съндей таймс\". Поредица от скандали урони доверието в управлението на Мей, подкопавано постоянно и от тежките преговори за Брекзит. Пример за това са сексуалните скандали с двама министри - Марк Гарниер и сър Майкъл Фалън. Както и напускането на министърката Прити Пател заради съмнителни срещи с израелското правителство по време на ваканция в страната.  Тереза Мей остана без военен министър - заради ръка върху журналистическо коляно Непремерен коментар на външния министър Борис Джонсън пък бе ползван от съда в Иран, за да осъдят британската журналистка с иранско гражданство Назанин Загари-Радклиф на 5 години затвор.  Макар да са малка част от депутатите на консерваторите, само още 8 депутати са нужни, за да предизвикат вот на недоверие срещу Мей в партията и избор на нов лидер.", "date": "2017.11.12", "title": "Вече 40 от депутатите на Тереза Мей са срещу нея"}
{"url": "http://clubz.bg/60600-plitko_i_prosto_no_raboti", "text": "Не е необходимо да принадлежиш към \"елитните\" 20 на сто от нацията (по Иво Христов), за да се досетиш, че антисемитските и откровено нацистки надписи по съветски паметници в България са в резултат на организирана провокация - оперативно мероприятие на червено-кафяви групички с евразийски пристрастия. Номерът е стар и е практикуван широко и в Прибалтика, и в Централна Европа. Целта е проста - да се докаже, че всеки, който е против съветската окупация на Източна Европа след 1944 г. и против мераците на Путинова Москва отново да \"командва парада\" в бившите си имперски провинции, е фашист и антисемит. Плитко и просто - но работи. Дава достатъчно основания на Захарова в Москва да протестира и да ни поучава за всичко, което сметне за необходимо. Проблем обаче са не редовните брифинги на Захарова в Москва, а продължаващите опити на поредица руски партии в България, начело с БСП да правят вътрешна политика от тези брифинги. Проблем е и фактът, че уж проевропейските и демократични партии в България мълчат. Защо мълчат - след като и кьоравите, и дебилите (всяка прилика с изказването на Иво Христов е случайна, извинявам се, ако някой се припознае в тази категория в случай на некоректно цитиране на изказването ми) виждат за какво иде реч?", "date": "2017.11.12", "title": "Плитко и просто, но работи"}
{"url": "http://clubz.bg/60602-presledvani_zatvarqni_sysipvani_jertvite_na_rejima_v_gdr", "text": "Берлин, ноември 1989. Берлинската стена е паднала само преди дни когато Дитер Домбровски потегля от Западен към Източен Берлин. Бившият правозащитник от ГДР се отправя към Министерството на правосъдието на залязващата държава на работниците и селяните, което се намирало само на 400 метра от Бранденбургската врата. Намерението му било да поиска съдебната си реабилитация - да бъде анулирано решението на съда от 1974 година. Тогава Окръжният съд в Шверин го осъжда на четири години затвор за „незаконно преминаване на границата\" и „установяване на вражески контакти с друга държава\". Домбровски прекарва 20 месеца зад решетките, по-голямата част от които в затвора на ЩАЗИ в Котбус. По-късно той е откупен от ФРГ и се заселва в Западен Берлин. Почти три години след този негов неуспешен опит да получи съдебна реабилитация, на 4 ноември 1992, в обединената вече Германия влиза в сила Законът за отмяна на неправдите, причинени от режима в бившата ГДР. Домбровски и останалите близо 200 хиляди бивши политически затворници в ГДР получават правото да искат отмяна на съдебните присъди срещу тях. Още две години по-късно - през 1994 - Домбровски получава официално писмо от Шверин, в което черно на бяло е записано, че е бил неправилно обвинен и осъден. Причинените му несгоди и страдания, разбира се, няма как да бъдат обезщетени, но му остава поне моралното удовлетворение от това, че преживеният тормоз е признат за неправда. Домбровски и до днес страда от спомените за времето, когато са го държали в помещение от 40 квадратни метра заедно с други 27 души, спомня си за умивалниците с ледено студена вода, за тормоза от страна на надзирателите. Той обаче няма право на пенсия като жертва на режима на ГДР - те са в размер на 300 евро месечно и се полагат само на бивши политзатворници, чиито доходи са под 1035 евро. Такива пенсии към момента получават около 40 хиляди души в Германия. Домбровски, който днес е депутат в Ландтага на Бранденбург от ХДС, има доста по-високи доходи. Неговият случай е обаче по-скоро изключение. Цели 28 години след падането на Берлинската стена продължават да постъпват нови запитвания от бивши жертви на режима. Много от пострадалите се сещат за това чак когато им дойде времето за пенсия и установят, че поради времето, прекарано в затвора, им липсва осигурителен стаж, обясняват от Съюза. Някои от хората са психически болни в резултат на преживените страдания. Ако се докаже, че заболяването им е следствие от тези страдания, те имат право на известно парично обезщетение, но докато го получат, ги чака дълъг и понякога мъчителен път. Налага им се например да се освидетелстват при различни специалисти, където нерядко атмосферата е почти като на разпит, което също ги травматизира. В някои случаи бивши жертви са чакали цели 10 години, докато молбата им за парично обезщетение най-сетне получи положителен отговор. Затова някои от жертвите се въздържат да тръгнат по този мъчителен за тях път. Дитер Домбровски също се бори с психическите последици от преживените несгоди. Той смята, че Германия трябва да издигне централен паметник за жертвите на комунистическата диктатура. Това би им дало чувството, че някой поне си спомня за пречупените им съдби, макар че неправдите не могат да бъдат отменени. Общественото зачитане и признание за жертвите е най-важното, според Домбровски. Той смята да се ангажира в полза на тези жертви и пред Бундестага, за да поиска  удължаване на срока на действие на Закона за отмяна на неправдите от времето на режима, който е в сила само до края на 2019 година. Не го ли направи, бившите политическите затворници няма да имат повече право да получават съдебна реабилитация и парични обезщетения.", "date": "2017.11.12", "title": "Преследвани, затваряни, съсипвани - жертвите на режима в ГДР"}
{"url": "http://clubz.bg/60607-alosha_na_60_godini_moleben_na_nikolaj_plovdivski_i_separatistki_znamena_ot_iztochna_ukrajna", "text": "Десетки знамена на сепаратистите в Източна Украйна от самообявилата се Донецка народна република се развяха на върха на Бунарджика днес в Пловдив, по време на честването на 60-годишнината от откриването на паметника Альоша, съобщава сайтът \"Под Тепето\".  Плитко и просто, но работи Знамената бяха в ръцете на членовете на движение \"Петко войвода\", начело с председателя му Иван Иванов. Той и съмишлениците му, накичени с руски и съветски символи, а някои от тях с лика на Путин на гърдите си, позираха гордо и в бойни пози около паметника на Альоша.  На събитието бяха раздавани и листовки с реклама на документалния филм „Донбаска пролет”, както и малки знаменца на самообявилата се Донецка република.  Дни след изказването на говорителката на руското външно министерство Мария Захарова, в което се твърдеше, че Червената армия е освободила българските евреи,  върху паметника се появиха надписи с антисемитско съдържание, пречупени кръстове, както и \"откровения\": \"Захарова е травестит\". Свастики и \"Захарова е травестит\" на Альоша в Пловдив (СНИМКИ) Това се случи само дни преди честването на 60-годишнината на спорния паметник, който успешно оцелява засега, въпреки че периодично се подновяват предложенията той да бъде съборен. Подобно действие предизвиква само отвращение, произнесе се Макаров. Руският посланик Анатолий Макаров беше един от видните гости на честването на 60-годишнината на паметника. В мероприятията се включи почетният консул на Русия в Пловдив Георги Гергов, а молебена отслужи лично Пловдивският митрополит Николай. След речта на Макаров бяха поднесени венци и цветя на паметника на Альоша. Там бяха забелязани и множество млади мъже с голи глави, военни униформи и дори радиостанции, които обявиха че са от Войнски съюз „Васил Левски”.   Свастики и \"Захарова е травестит\" на Альоша в Пловдив (СНИМКИ)", "date": "2017.11.12", "title": "Альоша на 60 години: молебен на Николай Пловдивски и сепаратистки знамена от Източна Украйна"}
{"url": "http://clubz.bg/60598-bylgarski_ucheni_razrabotvat_preparat_za_lechenie_na_avtoimunni_zabolqvaniq", "text": "Екип от български учени разработва препарат за лечение на автоимунни заболявания. Той ще е на основата на изобретението, наречено  , съобщава \"Дарик\". Супресорът е приложим при автоимунни заболявания и при използване на алотрансплантанти. Неговото предимство е, че потиска действието на абнормено продуцирания hIFN-гама при автоимунни заболявания и така предоставя възможност за производството на медикамент за лечение за автоимунните заболявания \n\tНеговите автори доц. Геновева Начева, в екип с Иван Иванов и Стефан Петров, спечелиха наградата „Изобретател на годината“ в категория „Химия и биотехнологии“ на Патентното ведомство. „Това, което се опитваме да правим, е един потенциално лечебен препарат, с който да се лекуват автоимунни заболявания и евентуално трансплантна атеросклероза“, казва доц. Геновева Начева. Всичко е патентовано, включително и с американски патенти.", "date": "2017.11.12", "title": "Български учени разработват препарат за лечение на автоимунни заболявания"}
{"url": "http://clubz.bg/60596-nacionalisti_na_marsh_vyv_varshava_za_bqlata_polsha_snimki", "text": "Десетки хиляди националисти излязоха на шествие в полската столица Варшава вчера по случай Деня на независимостта, съобщи в. \"Гардиън\". Полша празнува 99 години от своето възраждане като държава. Според полицията в събитието, засенчило всички други за празника, са участвали около 60 000 души. Мнозинството от тях - млади мъже с покрити лица, но и много семейства и възрастни. Имаше налице и традиционни викове - \"Господ, чест, родина\", \"Слава на героите\", но и ксенофобски фрази като \"Чиста Полша, бяла Полша\" и \"Бежанците вън\". Много имаха и неофашистка символика. Други носеха плакати \"Не искаме Бог\", думи от стара полска религиозна песен, която президентът на САЩ Доналд Тръмп каза във Варшава по-рано тази година. Говорители се изказаха срещу либерализма и за защитаването на християнските ценности. Маршът привлече и крайнодесни лидери от други части на Европа - Томи Робинсън от Великобритания (EDL) и Роберто Фиоре от Италия (Нова Сила). Немалко хора все пак се събраха и на традиционното 16-о Шествие на радостта по случай празника. В столицата на Полша се проведе и по-малък Организаторите държаха двете групи отделно, за да няма насилие. Такова обаче се случи - националисти бутаха и ритаха няколко жени, които скандираха антифашистки лозунги. Според някои от участниците в протест обаче мнозинството не били крайни нацционалисти. Някои твърдят, че около 70% просто \"ходят мирно, без да крещят фашистки слогани\". Защо обаче са вървели рамо до рамо с тези, които го правят, не е ясно. Според други крайнодесните групи са организирали шествието така, че да дойдат много възрастни хора с патриотични, но не непременно радикални възгледи.  ", "date": "2017.11.12", "title": "Националисти на марш във Варшава за \"бялата Полша\" (СНИМКИ)"}
{"url": "http://clubz.bg/60606-dylgoto_proshtavane_na_ozi_pylno_s_evropejski_rokfestove", "text": "Вече е ясно, че рок иконата Ози Озбърн ще е хедлайнер на Download Festival 2018 Освен на Острова обаче, стана известно, че Бащицата, който обяви официално предстоящото си сбогуване със сцената, ще участва... \" и за наша радост на редица други фестивали на Стария континент. Другите досега потвърдени участия са белгийският Graspop Metal Meeting (21-24 юни), шведският Sweden Rock (6-9 юни) и датският Copenhell (21-23 юни). Интересно за българските фенове е, че  А по-късно има участие на Download и в Мадрид на 30 юни. Според организаторите в Швеция и на Graspop, обиколката на Ози в Европа догодина ще бъде част от неговото прощално турне. А ето в каква отлична форма е вокалистът само отпреди дни - Ozzfest в Сан Бернардино, Калифорния. Малко по-късно дойде и потвърждение от лагера на Ози. Оттам уточняват, че не е изключено той да прави   и след края на обиколката, но това ще е последото му голямо турне. То ще продължи около 2 години. Ще запоне в Мексико, ще премине през Южна Америка, а преди да обиколи европейските фестивали, Принцът на мрака ще има концерт и в Русия. На по-следващ етап ще бъдат обявени и дати за Северна Америка.  Black Sabbath обещаха нов албум и прощално турне Със сигурност се знае, че звездният състав около Бащицата ще включва китариста Зак Уайлд, който вече свири с него.", "date": "2017.11.12", "title": "Дългото прощаване на Ози - пълно с европейски рокфестове"}
{"url": "http://clubz.bg/60593-temenujka_petkova_indijci_kupuvat_chez_sigurno_e_vqrno_no_nqma_oficialna_informaciq", "text": "Очаква ли се енергийната компания ЧЕЗ да бъде закупена от индийски консорциум, както съобщават чешките медии? Министърката на енергетиката Теменужка Петкова не беше съвсем конкретна по темата: И отбеляза, че е имало български компании, участвали в търга, но не може да каже дали зад индийския консорциум в действително стоят български инвеститори. Ще бъде направена сериозна проверка на новите собственици, увери Петкова. Министърката коментира и проекта за газов хъб \"Балкан\", като отбеляза, че страната ни има пълната подкрепа на ЕК по въпроса. България без собствен добив – само с руски газ Дали ще бъде реанимиран проектът АЕЦ \"Белене\" е много сложен въпрос, но трябва да се замислим как ще се ползва оборудването, което бяхме осъдени да платим миналата година, заяви още Петкова. Една публична и прозрачна процедура ще отговори най-ясно дали има инвеститорски интерес, смята Петкова. На въпрос дали ще се затварят ТЕЦ-ове в България, министърката обясни, че ЕС е приел нови норми за въглещните централи, на които много от нашите ТЕЦ-ове не отговарят. Затова България ще търси начин за тях да се направи изключение.", "date": "2017.11.12", "title": "Теменужка Петкова: Индийци купуват ЧЕЗ? Сигурно е вярно, но няма официална информация"}
{"url": "http://clubz.bg/60594-ep_gotvi_kampaniq_protiv_evroskepticite_za_evroizbori_2019", "text": "Предизборна кампания, насочена срещу евроскептичните партии за изборите за евродепутати през 2019 г. планира Европейският парламент. Това разкрива  , разпространена от “Политико“. Стратегията трябва да бъде одобрена от комисия, съставена от евродепутати, в понеделник. Говорител на Европарламента потвърждава пред “Политико“, че такава стратегия се приема преди всички избори за евродепутати. Авторът ѝ, генералния гекретар на Европарламента Клаус Веле, смята, че подобен подход е необходим. Той припомня ниската избирателна активност на последните евроизбори през 2014 г. – едва 43%, и обяснява, че толкова ниска активност дава предимство на евроскептични партии. Стратегията повдига въпроси доколко е редно европейските институции да провеждат кампанията в полза на конкретен резултат вместо да информират гласоподавателите за правата им и да не изразяват политически пристрастия. Евродепутатът Петер Лундгрен от евроскептичната шведска Демократическа партия реагира остро на предложенията в стратегията: В Европарламента около 150 от 751 депутати са от евроскептични партии. Част от тях на практика отричат легитимността на институциите, за които работят. Такива са например евродепутатите от Националния фронт на Марин льо Пен, тези от полската управляваща партия Право и справедливост и българската ВМРО. Европейската комисия също ще се включи в кампанията като се концентрира върху проевропейски послания – как ЕС защитава гражданите и им дава власт да определят собствената си съдба.", "date": "2017.11.12", "title": "ЕП готви кампания против евроскептиците за евроизбори 2019"}
{"url": "http://clubz.bg/60613-bokova_ne_kazah_nishto_ne_iskah_da_obidq_dyrjavata_si", "text": "Не исках да обидя държавата си, затова не говорих, заяви вече бившата генерална директорка на ЮНЕСКО Ирина Бокова пред бТВ в интервю, заснето в последните дни на мандата й. Въпросът бе защо не е говорила по въпроса, въпреки че Бокова е коментирала скандала около избора на нов шеф на ООН миналата година. Бокова: Издигането на Георгиева за ООН беше грешка На въпрос дали се пита защо управляващите издигнаха втора кандидатура - тази на Кристалина Георгиева - тя отговори: Дали все пак е разбрала какво точно се случва, попита я Светослав Иванов. Интервюто с Бокова започна \"по пантофи\" в кабинета ѝ, където тя показа икона, която ще си вземе, когато събира вещите си - на Св. св. Кирил и Методий, които я пазили по време на мандата ѝ. Иконата била подарена от бившия държавен глава Георги Първанов на нея и предшественика ѝ на първия ѝ ден на поста. Въпреки изрядното бюро, тя настоя, че то е неподредено, защото \"последните дни са доста сложни\". Бокова коментира и сериозната криза в ЮНЕСКО след решението за признаване на Палестина, което доведе на спиране на финансирането от САЩ и тежки проблеми в бюджета на организацията. Според нея България стои отлично на международната сцена и даде пример за последните ни постижения:", "date": "2017.11.12", "title": "Бокова: Не казах нищо, не исках да обидя държавата си"}
{"url": "http://clubz.bg/60605-borisov_zashto_lyjete_kyde_sym_izpolzval_dumata_losh", "text": "Премиерът Бойко Борисов днес се възмути на журналистически въпрос, който го цитира неточно, след откриването на основно реконструираната и обновена зала \"Асикс Арена\", бивша \"Фестивална\", съобщава \"Фокус\". Журналистът Стоян Тричков от Би Ай Ти първо припомни на премиера думите му \"Аз съм прост и вие сте прости, затова се разбираме\". Борисов уточни, че тя е извадена от контекст. Същият журналист го попита какво ще каже за коментара си за \"лош човешки материал\". Тук премиерът отговори, че ще го съди. Точните думи на Борисов - отпреди 8 години, когато още беше кмет на София - бяха:  По-нататък в същото изказване обаче лидерът на ГЕРБ Борисов повтори за пореден път, че е приел оставката на здравния министър Николай Петров като \"морален жест\", а на критиките на БСП отговори така: \"Не ги гледам и не ги слушам\", каза Борисов по повод думите на лидера на БСП Корнелия Нинова, която го нарече страхливец. Запитан дали ще отговори на въпроса, поставен от Нинова относно това дали е знаел за обществените поръчки във ВМА, Борисов посочи, че има органи, които се занимават с това. \"Тя (Нинова) може да излезе и да каже едно нещо, което е направила по време на нейно ръководство някога. Нашата работа е да градим и го правим всеки ден. Останалите ги бъркат с рошави мъже (очевидно, имайки предвид снимка от началото на 90-те години, на която се твърдеше, че е Корнелия Нинова като член на СДС. А тя отговори, че е това е къдрав мъж -б.р.). Аз епитети не употребявам\", обяви още Борисов.  ", "date": "2017.11.12", "title": "Борисов: Защо лъжете? Къде съм използвал думата \"лош\"?"}
{"url": "http://clubz.bg/60610-premieryt_moje_da_ima_i_tri_i_chetiri_otbora_cska_snimki", "text": "Премиерът Бойко Борисов направи интересно изказване за спора между ЦСКА-София и ЦСКА 1948 за стадион \"Българска армия\" и базата в Панчарево. В близките дни ще стартира процедура за отдаване по наем на спортните комплекси на фалиралия ПФК ЦСКА АД. Напоследък прехвърчаха доста искри между клуба на Гриша Ганчев и алтернативния ЦСКА 1948, който също твърди, че е наследник на ЦСКА и дори обяви, че ще опита да убеди в това УЕФА. Създаденият през миналата година от военни, деятели и журналисти отбор има претенции към базите, които в момента се ползват от ЦСКА-София. Колкото до залата в кв. \"Гео Милев\", тя бе затворена от 2011 г., а ремонтът бе отлаган много пъти в последните години. В обновлението на съоръжението са инвестирани 7 милиона лева, от които 4 милиона са собствени средства на търговско дружество „Академика 2011“ ЕАД с принципал ММС, а останалите 3 милиона лева са осигурени по договор за енергийна ефективност. Капацитетът на залата е увеличен на 2270 седящи места с възможност да бъдат настанени до 6000 души за концерти и масови прояви. Всички седалки са подменени. Инсталирано е най-модерно и качествено спортно оборудване - пълен комплект пособия за лека атлетика и писта с четири коридора от реномирания производител „Мондо“. Обособени са ВИП ложа, помещения за администрация, персонал, отбори, съдии, делегати, допинг контрол и сектор за медиите. Осигурен е достъп за хора с увреждания както в състезателната зона, така и на трибуните. По време на реконструкцията са въведени мерки за енергийна ефективност и изолация на стените и покрива, в резултат на което разходите за отопление и консумативи ще намалеят осезаемо с 40%. Освен основното си приложение за лека атлетика, залата е подходяща и за много други спортове като футзал, гимнастика, танци, аеробика, бойни спортове, фитнес и др. Компанията, чието име носи вече залата, ще помага за издръжката на съоръжението със 100 хиляди лева на година през следващите 6 лета. Премиерът Бойко Борисов разкри, че близкостоящият стадион \"Академик\" ще бъде ремонтиран за 4 милиона лева.", "date": "2017.11.12", "title": "Премиерът: Може да има и три, и четири отбора ЦСКА (СНИМКИ)"}
{"url": "http://clubz.bg/60608-rahoj_prizova_biznesyt_da_ne_napuska_katalunq", "text": "Бизнесът да се завърне в Каталуня, призова премиерът на Испания Мариано Рахой по време на посещението си в Барселона днес. Министър-председателят открива предизборната кампания на своята партия за предсрочните избори в областта, които ще бъдат на 21 декември. Бизнесът в Каталуня срещу Пучдемон - иска избори И помоли и \"мълчаливото мнозинство\" - тези, които не участваха в незаконния референдум в областта - да гласува на изборите в края на годината. Избирателната активност тогава бе едва 43%. Междувременно испанското издание El Pais пише за съмнения за намесата на Русия в каталунската криза. Те били изразени от евродепутата на Румъния Виктор Бостинару, който твърди, че има доказателства за това. Данни от разследване сочели, че руски хакери са участвали в редица онлайн кампании в различни страни, сред които и Испания. Лавров: Фантазиите за намеса на Русия в избори нямат граници Негови колеги и международни експерти подписаха декларация с искания за повече власт за върховния комисар Федерика Могерини при казуси като каталунския. Лавров: Фантазиите за намеса на Русия в избори нямат граници", "date": "2017.11.12", "title": "Рахой призова бизнесът да не напуска Каталуня"}
{"url": "http://clubz.bg/60603-alibaba_udari_rekord_253_miliarda_dolara_za_1_den", "text": "Китайският гигант в онлайн пазаруването \"Алибаба\" отбеляза нов рекорд - 25,3 милиарда долара продажби само за един ден.  Става дума за годишна разпродажба във всички онлайн магазини на компанията, не само за най-известния - \"АлиЕкспрес\". За сравнение, през 2016 г. китайската компания прави продажби за \"само\" 18 млрд. долара. В сравнение с тях популярните в САЩ и Европа \"Черни петъци\" изглеждат като промоция в местен минимаркет. Кои са \"Алибаба груп\", искащи да строят логистичен център у нас Рекордът е успех и за Китай като цяло, защото показва силни позиции на юана спрямо долара. Но основна причина, според един от основателите на \"Алибаба\" Джоузеф Тсей, е повишената покупателна способност на китайците. Средната класа в страната надминава 300 милиона души и те имат все повече свободни пари. Според много специалисти обаче, онлайн търговията скоро ще удари стена и главоломният растеж на \"Алибаба\" може да спре. Компанията притежава и над 100 000 физически магазина, в които пък можеш лесно да си поръчаш каквото желаеш и то да ти бъде доставено у дома - дори и да не е изложено в магазина.", "date": "2017.11.12", "title": "\"Алибаба\" удари рекорд - 25,3 милиарда долара за 1 ден"}
{"url": "http://clubz.bg/60612-dvama_tijnejdjyri_zaginaha_v_katastrofa_karalo_e_15_godishno_momche", "text": "Двама тийнейджъри загинаха при катастрофа край ловешкото село Сопот тази нощ. Шофьор е било 15-годишно момче. Катастрофата става на завой след село Сопот в посока Варна. Предполага се, че младежите са се движили със скорост над допустимата. Непълнолетният шофьор губи контрол над автомобила, колата се преобръща няколко пъти и пада в дере, съобщи бТВ. В автомобила са пътували четири деца, возещите се на задната седалка оцеляват. Пострадало е едно момиче, което е настанено в реанимацията на Ловешката болница, състоянието ѝ остава тежко. То е на 14 години от с. Кирчево. Момчето до нея е без наранявания. Близките на 15-годишния шофьор са изненадани от постъпката му. Момчето живеело с баба си, докато родителите му работели в чужбина.", "date": "2017.11.12", "title": "Двама тийнейджъри загинаха в катастрофа, карало е 15-годишно момче"}
{"url": "http://clubz.bg/60609-i_vivo_idva_v_evropa", "text": "Пореден китайски гигант в смартфоните се готви да влезе на европейския пазар. Vivo е в топ 6 на производителите (заедно със Samsung, Apple, Huawei, Oppo и Xiaomi). А сега така следва по петите Xiaomi. Xiaomi продаде 10 млн. смартфона през септември За целта Vivo сключват патентен договор за 4 млрд. долара.  с производителя на най-масовите на Запад процесори - Qualcomm. Това ще им позволи да ползват технология за биометрична идентификация - базирана на 12 мегапиксела селфи камера. Vivo предлагат мощни смартфони на добри цени. Вероятно обаче трябва да вдигнат контрола на качеството, типичен проблем на китайските компании. И подобно на другите компании могат отдавна да се купуват от големите онлайн магазини - със заплащане на мито.", "date": "2017.11.12", "title": "И Vivo идва в Европа"}
