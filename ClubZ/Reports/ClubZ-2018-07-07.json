{"url": "http://clubz.bg/70215-qponiq_pod_voda_snimki", "text": "Проливните дъждове в южната и западната част на Япония не спират от няколко дни, съобщава БТА. Броят на жертвите на проливните дъждове, връхлетели западната част на Япония, нарасна до най-малко 51, а 48 души са в неизвестност, съобщи в събота телевизионният канал Ен Ейч Кей, цитиран от ДПА. В западната префектура Хирошима, която е сред най-тежко пострадалите от природната стихия, е потвърдена смъртта на най-малко 23 души, а 21 са водят за изчезнали. В префектура Ехиме, на югозападния остров Шикоку, са загинали 18 души. Щетите, нанесени от рекордните дъждове най-вече в районите на Хирошима, Киото и Окаяма, нарастват с всеки изминал час. Необичайно обилните валежи предизвикаха невиждани пороища, свлачища и наводнения. Много хора в засегнатите райони се оказаха хванати в капан в домовете си, след като не изпълниха заповедите на местните власти да се евакуират, съобщи Франс прес.  На извънредна среща премиерът Шиндзо Абе нареди на министрите си да поставят на първо място спасяването на живота на хората и да бъдат изпратени екипи в засегнатите райони, предаде още ДПА.      ", "date": "2018.07.07", "title": "Япония под вода (СНИМКИ)"}
{"url": "http://clubz.bg/70202-bekym_shte_trqbva_da_izkupi_ikea_ako_shveciq_pobedi_angliq", "text": "Златан Ибрахомович, който е винаги готов за ексцентрични прояви и шеги, предизвика Дейвид Бекъм на интересен облаг преди днешния четвъртфинал на Световното Швеция - Англия от 17 часа в Самара. Историческата възможност за Англия и Хърватия В профила си в туитър Златан, сега футболист на \"Лос Анджелис Галакси\", отбеляза Бекъм и написа следното: Бившият капитан на Англия не чака дълго, преди да отвърне на предизвикателството в инстаграм: ИКЕА също се намеси. В официалния туитър профил на компанията може да се прочете следното: Така Златан отново намери начин да попадне под прожекторите, независимо че не играе за Швеция на Мондиала. Преди Световното той разбуни запалянковците с намеци, че се готви за първенството и се надява да играе, независимо че лекуваше контузия и се отказа от националния тим преди две години. Леброн Джеймс подписа с \"Лейкърс\" за 154 милиона долара Златан не си замълча и при сделката на годината в баскетбола - преминаването на Леброн Джеймс, наричан Краля, в \"Лос Анджелис Лейкърс\" за 154 милиона долара. Леброн Джеймс подписа с \"Лейкърс\" за 154 милиона долара", "date": "2018.07.07", "title": "Бекъм ще трябва да изкупи ИКЕА, ако Швеция победи Англия"}
{"url": "http://clubz.bg/70211-kitaj_i_16_te_djudjeta", "text": "Европейската интеграция и единство имат нов привърженик – китайския министър-председател Ли Къцян. На среща днес в София с колегите си от 16 централно и източноевропейски държави, част от тях - членки на ЕС, част – кандидатки за членство, той заяви, че страната му държи на единна и просперираща Европа, че не се опитва да я разделя и възнамерява да спазва правилата й в търговията и инвестициите, че ще отвори пазара си за европейски стоки и инвестиции, особено за селскостопанска продукция. Ли направи и жест към домакините си, за да покаже, че думите му се превръщат в дела – той обеща страната му да изкупи 10 000 тона български тютюни, чиито производители изнемогват от непрекъснато свиващ се пазар. Всичко това звучи прекрасно, ако го извадим от контекста му. Той обаче ни подсеща, че китайските обещания трябва да се приемат с едно наум. Преди всичко – от София Ли говореше на Берлин и Брюксел. В понеделник той трябва да се срещне с германската канцлерка Ангела Меркел в Берлин, а на 16 и 17 юли приема председателите на Европейския съвет и на Европейската комисия Доналд Туск и Жан-Клод Юнкер на поредната среща на върха ЕС-Китай в Пекин. Главната грижа на Китай в момента не са нито българските тютюнопроизводители, нито българските жп линии и магистрали, нито проектът за АЕЦ Белене, а митата от 34 милиарда щатски долара, които американският президент Доналд Тръмп наложи миналия петък на китайския внос. Загрижен от евентуално катастрофално свиване на основния си експортен пазар и вероятна продължителна търговска война, Китай търси алтернатива и съюзник. Последните две срещи на върха с ЕС не произведоха съвместни изявления именно заради несъгласия между партньорите по международната търговия. Днес обаче Пекин не може да си позволи същото. Анализатори прогнозираха срив в китайския растеж и вероятна финансова криза. От масата с 16-те си по-бедни европейски партньори днес Ли каза какво се надява да постигне с по-богатите – търговски алианс срещу политиката на Тръмп: В замяна той обеща страната му да продължи да се отваря за света, да намали митата за инвеститори в нейния пазар, да не се опитва да разделя европейците, за да завладее пазара им. Как ЕС ще отговори на тези послания, предстои да видим. Засега знаем, че въпреки американските мита върху европейската стомана и алуминий, въпреки заплахите за мита и над европейските автомобили, ЕС продължава да споделя оплакванията на САЩ от китайските ограничения върху чуждестранните инвеститори и валутните му манипулации в международната търговия. Борисов формулира с присъщата му прямота източноевропейските основания за сътрудничество с Китай – отлив на инвестиции в последното десетилетие на кризи, недостиг на еврофинансиране за Централна и Източна Европа да догонват в развитието си по-заможната част от континента, особено при съкращенията в дългосрочния бюджет на ЕС, които се очаква да наложи „Брекзит“. Това, което Борисов дипломатично не добави, е, че когато искат да кажат „да“ на Китай, големите в ЕС обикновено  го правят двустранно, а когато искат да му кажат „не“, използват формата на ЕС, както посочи по-рано тази седмица експертът по европейско-китайските отношения Франсоа Годман от Европейския съвет по външни отношения. От това губят малките, чието относително тегло е твърде малко, за да седнат поотделно на една маса с Пекин. За осем години сътрудничество във формат 16+1 обаче не е осъществен нито един регионален китайски проект. Всички са на двустранна основа и главно в държави извън ЕС като например Сърбия и Черна гора. Те се състоят предимно в кредитиране, обременяващо финансите на приемащите страни, и в придобивания, а не в инвестиции в нови начинания. И днешните 18 документа, подписани в София, са двустранни. Някои от страните в сътрудничеството, дори такива като Полша, които са в ледени отношения с Брюксел, вече губят ентусиазма си да работят с Китай заради разминаването между декларирани намерения и реални дела. Липсата на впечатляващи икономически ползи за последните осем години поставя въпроса за политическата цена на 16+1 за участващите в него членки на ЕС. Участниците в този формат могат да бъдат уязвими като отстъпници от общи европейски политики, тъй като той е съсредоточен върху области от изключителна компетентност на съюза – като например търговията.   Освен това 16+1 се превръща в международен формат с европейски етикет, където обаче Европа не поставя неприятните за Пекин въпроси за демокрацията, човешките права, териториалните спорове в Южнокитайско море, които са традиционни за срещите на върха.", "date": "2018.07.07", "title": "Китай и 16-те джуджета"}
{"url": "http://clubz.bg/70214-valensa_do_roling_stouns_pomognete_v_polsha_stavat_loshi_neshta", "text": "Знаковият полски антикомунистически лидер Лех Валенса в събота призова легендите от \"Ролинг стоунс\" да подкрепят борбата на поляците в защита на свободата и против спорната съдебна реформа, съобщава АФП. Бандата трябва да има концерт във Варшава в неделя. Полша е раздирана от протести след като преди дни президентът на страната одобри закон на управляващата партия \"Право и справедливост\", според който една трета от съдиите във Върховния съд трябва да бъдат преждевременно пенсионирани и така на тяхно място да бъдат назначени удобни на властта магистрати. Валенса предупреди за риск от гражданска война в Полша (СНИМКИ+ВИДЕО) Призивът на иконата на борбата срещу комунизма идва след като председателката на Върховния съд на Полша Малгоржата Герсдорф беше пенсионирана, тя заедно с други свои колеги отхвърли мярката и обяви, че ще продължава да изпълнява задълженията в служба на върховенството на закона. Непокорните върховни съдии в Полша дойдоха на работа (СНИМКИ) В посланието си до \"Ролинг стоунс\" Валенса добавя, че в \"Полша стават лоши неща\". \"Осмеляваме се да помолим за вниманието ви заради спомените на впечатляващи, смели хора, които се бореха за свободата в Източния блок\", пише още той. \"При комунизма източноевропейците жертваха много заради свободата на словото. За свободата на изкуствата. Те разбираха, че за да защитават свободите, съдилищата трябва да бъдат независими от правителството...Вие познавате такива хора. Вацлав Хавел беше един от тях\", добавя Валенса. ЕК погна Полша заради нарушаване на независимостта на Върховния съд По думите му \"днес плодовете на тяхното дело са в опасност\". През 1983 г. Валенса спечели Нобелова награда за мир като лидер на \"Солидарност\". Според висши партийни функционери на управляващата партия обаче той е скрит комунистически агент, който е работил под прикритие за режима. Легендарната група свири за първи път във Варшава още през 1967 г. Те са една от първите западни банди, които имат концерт зад Желязната завеса. Непокорните върховни съдии в Полша дойдоха на работа (СНИМКИ) ЕК погна Полша заради нарушаване на независимостта на Върховния съд", "date": "2018.07.07", "title": "Валенса до \"Ролинг стоунс\": Помогнете. В Полша стават лоши неща"}
{"url": "http://clubz.bg/70180-ne_sym_geroj_stavam_sqdam_v_invalidnata_kolichka_i_otivam_na_rabota_video", "text": "Аз искам да образовам. Хората обичат героизъм, обичат някакви вдъхновяващи истории, а всичко е доста прозаично. Аз и такива като мен се борят просто да могат да вършат неща, които всички останали приемат за даденост. За да не съм в тежест, за да мога да бъда пълноценен. Това е. Никакъв героизъм, просто оцеляване в ежедневието.   Героите скачат в горящи къщи, за да вадят деца. Аз просто ставам от леглото, сядам си в инвалидната количка и отивам на работа. И обичам да образовам точно заради това - понеже всички подобни здравни проблеми имат страшно много индивидуални особености и скрити аспекти Всички виждат, че си в инвалидна количка, но малко хора знаят каква свирепа болка изпитвам постоянно от нервите. И колко е трудно да се концентрираш понякога заради нея. Държавата иска 1200 лева мито за инвалидна количка Сега претърпях операция по стабилизиране на гръбнака. Беше започнал да се разтрошава под досегашната инструментация (метал), която го фиксираше. Надявам се повече да не ми правят операции. Гръбнакът ми свърши. От петия гръден прешлен до опашката всичко е титан и кобалтова стомана, с винтове в таза. През януари 2012 г. бях на ски в Калифорния. Направих елементарна грешка на скорост - подхлъзнах се на завой. И се изпързалях по хълбок. За зла участ се извъртях настрани и на 5 метра имаше дървета, в които се ударих директно с гърба си. Сутринта бях тренирал гигантски слалом, защото бях в ски отбора на курорта Сноу Съмит, та дори имах протектор на гърба си. Това вероятно ми спаси живота, но не можа да предотврати натрошаването на прешлените и 7 счупени ребра. Ребрата зарастват, но гръбнакът се травмира и умира бързо. Моят е мъртъв. Прекъсната е връзката между горната и долната част Гръбнакът ми е стабилизиран досега с 4 операции като сегашната за 6 години и половина. Иначе имам още десетина други операции, които са ми правили. Те са предимно уринарни, защото това е един голям проблем за хората с парализи. Допреди 50 години уринарните усложнения са били причина номер 1 за смъртността при гръбначните травми. Имам и една операция, когато кучето ми изяде пръста преди 4 години. През какво ли не съм минал. Но се надявам сега да се възстановя без усложнения - инфекции, разместване на метала, и разни такива, и да не се занимавам повече с гръбнака. При гръбначните травми, ако не се възстанови функцията след спадане на първоначалния отток (месец-два), шансовете да се възстанови нещо започват да спадат експоненциално. Има хора, които са извадили късмет. Има всякакви комбинации. Има хора, които могат да ходят, но не могат да си сгъват ръцете. Аз поне имам напълно запазени функции в горната част на тялото. Екзоскелет вместо инвалидна количка (ВИДЕО) Това е т.нар. екзоскелет, или външен скелет. Компютърна джаджа, която може да се управлява и да движи някого с парализа. Изобретена е за първи път паралелно от американските и израелските военни, за да позволи на войниците да носят няколко пъти по-тежък товар. Но още е скъпа и доста непрактична за масова употреба. Бъдещето идва, но не достатъчно бързо. И на мен са ми по-важни разни функционални придобивки - по-лека количка, кола, адаптирано жилище - за да мога да живея нормално. По-важни са, отколкото да мечтая да проходя. Тези операции не са животоспасяващи, но са много важни за качеството на живота. Когато гръбнакът се чупи, започвам да се изкривявам и деформирам. И става само по-зле и по-зле - до степен, когато ще бъде твърде късно да се направи нещо. Затова хирургът ми препоръча операция сега. Решихме да не отлагаме за другото лято примерно. Аз днес съм абсолютно сам и независим. Отне ми доста време да го постигна и не искам да го загубя. Също така след травмата жена ми – днес бивша - ми помогна неимоверно много да се адаптирам и върна към нормален живот. Точно преди да пострадам - през 2011 г., преподавателското ми място в Университета на щата Калифорния стана постоянно. И аз станах доцент, което си беше късмет от гледна точка на това, че след травмата - с всички адаптации - ми отне цяла година да се върна на работа, и може би нямаше да мога да се справя. Никой не ти дава намаление на задълженията, защото си в инвалидна количка. Или си вършиш задълженията, или не. Е, има много адаптации, но те не са свързани с мързел и непрофесионализъм. Апартаментът ми е адаптиран с неща, които са ми нужни - рампа на входа, паркет (не килим), широки врати, специално оборудване в банята-тоалетната, дръжки, и т. н. Не е особено скъпо, но, както казвам винаги, точно това, което ми върши работа на мен. Сега обаче трябва да се местя на ново място, което създава милион проблеми, точно защото адаптирани жилища почти няма дори в САЩ. А ако ги има, не са непременно пригодени за моите нужди. Собствениците искат да си ремонтират жилището и да го дадат срещу по-висок наем. Нищо не мога да направя срещу това, всичко е законно. Предишните собственици бяха страхотни. Когато се пребих през януари 2012 г, те ми адаптираха жилището в сътрудничество с терапевтите ми, докато бях в болница. Аз нямах идея какво и как трябва да е, защото всичко ми беше много ново и плашещо. Те направиха всичко за своя сметка, както трябва. Но новите собственици се интересуват само от парите. Това е. Но пък мои приятели ме трогнаха, след като започнаха да събират пари за последната ми операция, без изобщо нещо да съм искал. Аз имам здравна застраховка, която покрива 90 на сто от разходите. Приятелите ми са страхотни, невероятно съм благодарен за това! Не става въпрос за парите, а за отношението. Когато толкова хора застанат зад теб, няма как да не се мотивираш и да не дадеш най-доброто от себе си. Нямаш право да се отпускаш, да се самосъжаляваш или да кажеш \"не мога\". Страшна мотивация е това, наистина! Най-якото е, че извън близките приятели много от тези хора са непознати или ги познавам само във фейсбук. И всичките си имат свои проблеми, нужди, включително финансови. Точно това ме трогва, защото не смятам, че някой с нещо ми е задължен или трябва да ме подкрепя. И въпреки това, хората го правят. Доста от тях дори не ги знам, защото са предпочели да останат анонимни. Знам, че за една седмица пари са дали 167 души. Най-важното е, че това беше акция, за която дори не знаех. Просто ме изненадаха приятелите - Нико Тодоров, заедно с Биляна Янкулова и Ваня Креймър. Нико ме тагна - така разбрах. Всъщност той я започна и след това се консултира с Биляна и Ваня. Сега нямам търпение да дочакам отново да сме заедно с моето куче. Казва се Ари и е от японската порода шиба ину. Оставих я на приятел в Сан Диего. Сега ще я поеме един друг близък приятел, който ми е съсед. Дали имам представа как живеят моите \"братя по съдба\" в България? Имам, да. И е ужасна. Разбира се, за мен няма \"ако\", понеже ако си бях в България, може би нямаше да се разбия в дърво. Но отношението към инвалидите е ужасно в България (а и не само), а точно по такива неща се познава степента на развитието на едно общество. Дори в САЩ, където има железни закони от 1990 г., нещата не са напълно изчистени. Та не си правя илюзии, процесът е дълъг. Но за много неща такива като мен - хора с опит - могат да помогнат много. Огромна част от адаптациите могат да бъдат правени при дизайна на нови сгради, помещения, и т.н., което спестява много средства, без да затруднява никого. Когато тръгнеш да преработваш вече направено нещо, всичко се оскъпява в пъти. Това са принципите на т.нар. универсален дизайн. Примерно ако махнеш чекмеджетата под мивката в банята и вратата е достатъчно широка, инвалидна количка може да влезе и човек може да си измие лицето. Ключовете на лампите - направете ги по-ниско, не по-високо. На никого не пречи, ако са по-ниско, докато обратното е проблем за седящите. Рампи на тротоарите, избягване на излишни стълби, проклетите счупени плочки и милион други неща... Всичко това е въпрос на мислене, което идентифицира степента на развитие на едно общество най-много. Не съм идвал в България в сегашното ми положение. Но много ми се иска и ще го направя. Иначе съм наясно с проблемите, които ще срещна. Т.е., мисля си, че съм наясно. Сигурен съм, че ще бъда изненадан и ще трябва да импровизирам. Но съм готов да поема този риск. Екзоскелет вместо инвалидна количка (ВИДЕО)", "date": "2018.07.07", "title": "Не съм герой. Ставам, сядам в инвалидната количка и отивам на работа (ВИДЕО)"}
{"url": "http://clubz.bg/70203-general_borisov_vodi_kym_aresta_kitajski_emigrant", "text": "Китайски премиер на посещение в България безспорно не е често събитие. По-точно случва се за първи път от 18 години. 4-дневната визита на един от най-влиятелните политици в света Ли Къцян и съпругата му беше отбелязана и в социалните мрежи. С акцент върху непосредствения начин на общуване на домакина премиера Бойко Борисов. Ето някои хумористични интерпретации на прегръдката хватка на Борисов около рамото на Ли Къцян.  Борисов: Китай не разделя Европа, помага на бедните в нея да догонят богатите Китай е готов да изкупи 1/3 от българското производство на тютюн         \"Ще го води да му показва китайската рода в Илиенци\", предполага друг потребител.   Китай е готов да изкупи 1/3 от българското производство на тютюн", "date": "2018.07.07", "title": "\"Генерал Борисов води към ареста китайски емигрант\""}
{"url": "http://clubz.bg/70205-duterte_shte_podade_ostavka_ako_nqkoj_mu_dokaje_che_ima_bog", "text": "Филипинският президент Родриго Дутерте заяви, че ще подаде оставка, ако някой успее да му докаже, че Бог съществува. Само преди две седмици президентът предизвика обществено възмущение, защото нарече Бог глупав, предаде ДПА, съобщава БТА. Тръмп, Орбан, Ердоган и Дутерте демонизират хора В реч снощи Дутерте каза, че иска поне един човек да дойде и да му каже, че е бил в Рая и е говорил с Бог. \"Трябва ми само един човек да ми каже, че наистина има Бог\", да каже: \"Ето, имам снимка, имам селфи с Бог\", заяви президентът. \"От милиардите (хора), ми трябва само един\". \"И, дами и господа, ако има такъв, ще обявя, че незабавно подавам оставка\", добави той. Филипините са преобладаващо католическа страна. Миналия месец Дутерте беше остро критикуван, след като оспори логиката на действията на Бог в библейската история за сътворението и Адам и Ева. \"Адам изял (ябълката на познанието), после се родили злите помисли. Какъв е този глупав Бог?\", каза той на 22 юни в реч в родния си град Давао. В миналото Дутерте е отправял остри нападки към Католическата църква във Филипините, където над 80 процента от населението са практикуващи католици. Той е критикувал свещениците заради твърдения за корупция и сексуален тормоз, на какъвто той самият е казвал, че е бил жертва като ученик в Давао.", "date": "2018.07.07", "title": "Дутерте ще подаде оставка, ако някой му докаже, че има Бог"}
{"url": "http://clubz.bg/70212-moqt_jivot_ne_e_tvoeto_porno", "text": "Десетки хиляди южнокорейки се събраха в Сеул с искане за по-строги действия на властите срещу разпространението на интимни снимки и видеозаписи, направени със скрити камери. Това според участничките кара жените да живеят в постоянен стрес и тревога, предаде Асошиейтед прес, съобщава БТА. Полицията заяви, че в изцяло женския протест са участвали около 18 000 души. Демонстрантките призоваха за по-строги разследвания и наказания за мъже, които правят снимки или видеозаписи на жени без тяхно съгласие и след това качват заснетото в интернет. Повечето от протестиращите бяха покрили лицата си с бейзболни шапки, слънчеви очила и хирургически маски, както ги бяха инструктирали организаторите. Те заявиха, че се обявяват против това жените постоянно да се тревожат за скрити миниатюрни камери в тоалетните или че биват снимани под полите в станциите на метрото. Протестиращите, много от които бяха с червени тениски с надписи \"Разгневените жени ще променят света\", започнаха да отправят одобрителни възгласи, когато две жени излязоха като доброволци, за да им бъдат обръснати главите. През годините Южна Корея срещаше трудности да се справи с извършителите, които използват миниатюрни камери или смартфони, за да снимат под дрехите на жените и да видят гениталиите и бельото им. Заснетото след това се качва на нелегални порнографски страници в интернет като Соранет (Soranet), която имаше над милион потребители, преди през 2016 г. полицията да я закрие. Все още има неизвестен брой подобни сайтове. От 2004 г. южнокорейските власти изискват смартфоните да издават шумен звук, когато правят снимка или видеозапис, за да се предотвратяват подобни престъпления. Камерите на телефоните обаче могат да се заглушават чрез приложения, има и изобилие на миниатюрни камери, които могат да се скриват в чанти, обувки и тоалетни или в малки дупки, направени в стените и вратите на тоалетни. Поради растящите критики президентът Мун Дже Ин във вторник нареди да бъдат проучени по-тежки наказания за престъпления със скрити камери, а работодателите незабавно да бъдат известявани за действията на извършителите.", "date": "2018.07.07", "title": "\"Моят живот не е твоето порно\""}
{"url": "http://clubz.bg/70206-bsp_s_pyrvi_stypki_kym_licenza_za_chervena_televiziq", "text": "БСП е подала днес документи за регистрация на дружество \"Българска свободна медия\", като до един месец то трябва да подаде необходимите документи за получаване на лиценз от Съвета за електронни медии за собствен телевизионен канал. Това съобщиха от партията. Тръмп, Пеевски и телевизията на Корнелия Управител на дружеството е Любомир Коларов. Той е дългогодишен журналист, бил е кореспондент и главен редактор в БНТ. Бил е депутат от левицата в 37-то Народно събрание и член на тясното партийно ръководство на БСП. Преди няколко седмици Националният съвет на БСП взе решение да започне процедура да иска лиценз за телевизия през юли. Лидерът на БСП Корнелия Нинова обяви още през лятото на 2017, че през октомври същата година ще стартира излъчването на новата партийна телевизия, но тогава партията ѝ така и не подаде искане за лиценз в СЕМ. Това ще се случи чак сега. Вероятната причина е, че не са били уточнени профилът и целите на медията. Телевизията трябва да разшири влиянието на партията.", "date": "2018.07.07", "title": "БСП с първи стъпки към лиценза за червена телевизия"}
{"url": "http://clubz.bg/70204-kitaj_e_gotov_da_izkupi_13_ot_bylgarskoto_proizvodstvo_na_tyutyun", "text": "Китай е готов да изкупува една трета от годишното производство на тютюн в България, подпомагайки западащия сектор, обяви министър-председателят на страната Ли Къцян в София днес. Борисов: Китай не разделя Европа, помага на бедните в нея да догонят богатите Количеството се равнява на 10 000 тона тютюн от общо българско производство между 20 000 и 30 000 тона годишно, каза пред Клуб Z източник от Министерството на земеделието. По споразумението с китайската страна работи Министерството на икономиката. Не беше веднага ясно дали вече е подписана и търговска сделка за целта. Представители на участващите в срещата държави и на Китай подписаха след нея 18 двустранни  търговски споразумения и меморандуми за сътрудничество.", "date": "2018.07.07", "title": "Китай е готов да изкупи 1/3 от българското производство на тютюн"}
{"url": "http://clubz.bg/70213-sled_28_godini_angliq_otnovo_e_na_polufinal_snimki", "text": "Англия е на полуфинал на Световно за първи път от 28 години след убедителна победа над Швеция с 2:0 в Самара. \"Трите лъва\" очакват Русия или Хърватия, които играят тази вечер от 21 часа. През 1990 г. в Италия тимът от Албиона загуби с дузпи от Германия и след това отстъпи в \"малкия финал\" пред домакините. Вижте програма и схема за четвъртфиналите на Световното Хари Магуайър отбеляза в 30-ата минута с глава. Това е поредно попадение за британците от статично положение и от \"втория етаж\". Деле Али удвои в 59-ата също с глава след отлично центриране на Киърън Трипиър. Като цяло Англия доминираше и напълно заслужено е на полуфинал на 11 юли на ст. \"Лужники\" в Москва. Островитяните допуснаха няколко ситуации при Джордан Пикфорд в първите минути след второто попадение. Стражът се намеси отлично, защитниците пред него също се справиха. В останалото време се играеше по-често пред Робин Олсен, съотборниците на когото така и не намериха оръжия да противодействат на Англия днес. Играчите на Гарет Саутгейт пропуснаха половин дузина добри положения, те можеха да решат всичко много по-рано.  Скука цареше в първите минути на ст. \"Самара арена\". Постепенно Англия започна да играе по-добре, тъй като пресата на тима започна да дава резултати, пък и в средата на терена Джордан Хендерсън и останалите по-често печелеха битката. Британците добавиха и малко скорост в атака, така започнаха да създават положения пред Олсен. Хари Кейн шутира в аут от 15-ина метра. В 30-ата минута Макгуйър спечели въздушен двубой и даде аванс на играчите в червено. В края на полувремето Рахим Стърлинг чудесно бе изведен сам срещу вратаря от Хендерсън, но не успя да го предололее, а при продължението на ситуацията не взе най-доброто решение. Англия сви обръч пред наказателното поле на Швеция и спокойно можеше да води с 2:0. Това стана след почивката - натискът на \"Трите лъва\" даде резултат. Междувременно и Пикфорд се намеси при опасен удар с глава на Маркус Берг в 47-ата. Така се стигна до 2:0, а Деле Али най-сетне показа класа на Мондиала. Преди попадението Олсен няколко пъти беше подложен на обстрел. Тук Швеция се пробуди. Пикфорд се намеси при удар Клаесен, последва разбъркване. Маркус Берг можеше да намали, но младия вратар на \"Евертън\" отново попречи това да се случи. В края Англия си върна контрола и е в топ 4. Тимът играе доста умно и премерено, с тактическа дисциплина и взаимопомощ. И като изключим срещата с Белгия, когато Саутгейт заложи на втория състав, действа все по-добре от мач на мач. А сметките на селекционера (попадането в този поток) дават резултат. Междувременно Дейвид Бекъм спечели вече световноизвестен облог със Златан Ибрахимович. Бекъм ще трябва да изкупи ИКЕА, ако Швеция победи Англия Бекъм ще трябва да изкупи ИКЕА, ако Швеция победи Англия", "date": "2018.07.07", "title": "След 28 години Англия отново е на полуфинал (СНИМКИ)"}
{"url": "http://clubz.bg/70210-rumen_hristov_e_noviqt_predsedatel_na_sds", "text": "Румен Христов е новият председател на СДС според резултата от гласуването на Националната конференция на СДС, която се проведе днес в София. От общо 719 гласували делегати, действителните бюлетини са 691. Христов е посочен от 369 делегати и печели вота срещу 322 гласа за Койчев. Недействителните бюлетини са 28, но председателят на комисията по избора Илия Лазаров съобщи, че въпреки че има сгрешени бюлетини сред тях, това не влияе на крайния резултат.  Разликата между двамата кандидати за поста на подалия оставка след драматични заседания на Националния съвет на партията Божидар Лукарски е едва 47 гласа.  Кой ще е лидер на СДС - двама кандидати засега Антон Койчев е председател на СДС-София и беше подкрепен от Лукарски и екипа му. Затова и първоначалните прогнози за изхода от конференцията бяха, че въпреки очакванията разликата в подкрепата за него и за Христов да е малка, все пак той има превес. Тези прогнози обаче не се оправдаха след края на гласуването.  Христов досега бе зам.-председател на СДС, а и няколко пъти е бил кандидат за лидерския пост - без успех. Той бе и сред главните опозиционери на политиката на Лукарски в последната година, заедно с още няколко души от синьото ръководство, след които и кмета на Карлово и бивш лидер на партията Емил Кабаиванов.  Лукарски няма да е лидер на СДС. Но може да е заместник Предстои да стане ясно и как е протекъл вотът на конференцията за заместници на Христов, които по устав също се избират от Националната конференция. Сред пренендентите е и самият Божидар Лукарски, както и опотентът на новоизбрания лидер за поста Антон Койчев.  Пред журналисти Христов декларира, че може да работи с бившия председател и припомни, че първият път го е подкрепил при избора му.  , обясни Христов защо е застанал срещу Лукарски в последната година.  За бъдещото явяване на СДС на избори и посоката на партията новият председател заяви: По думите му предстои конференция, на която ще се решават и тези въпроси. В диалог.   Биляна ИВАНОВА  Конференцията започна с отчет на Божидар Лукарски, който заяви, че се стремял да бъда реалист и да води СДС към реални цели. По думите му той и екипът му са поставяли интереса на партията на първо място и нападна опозиционерите с думите, че  , припомни Лукарски. Той заяви пред делегатите, че няма да прави политически анализ защо се стигна дотук, но се обърна към залата с думите  . Като своя грешка призна, че не е бил  “.  Очаквано Лукарски обяви, че според него СДС трябва да тръгне в консервативно-патриотична посока. Той бе категоричен, че общи действия с ДСБ и „Да, България“ са неприемливи за синята партия заради заявката на обединението за лидерство и \"който иска да заповяда и да го приеме\" Преди вота и двамата претенденти за поста споделиха визията си за бъдещето на партията. Д-р Койчев бе на позициите, изразявани преди това и от Лукарски за патриотично-консервативен курс. През последните месеци упорито се говореше за разговори между синята партия и НФСБ на Валери Сименонов, които обитават една и съща сграда на \"Раковски\" 134.   Лукарски няма да е лидер на СДС. Но може да е заместник", "date": "2018.07.07", "title": "Румен Христов е новият председател на СДС"}
{"url": "http://clubz.bg/70207-volgin_da_pravish_gladna_stachka_e_priznak_na_tejka_idiotiq", "text": "Нашият Васисуалий Лоханкин, а.к.а. Николай Колев-Босия дали през нощта похапва парчета месо като знаменития герой на Илф и Петров или предпочита пържоли? А сега сериозно - да правиш гладна стачка, да се палиш или да извършваш каквито и да било самовредителства в една съвременна държава е признак на тежка идиотия или на класическо службогонство. Днес можеш да пишеш и говориш всичко, да призоваваш за каквото и да било и нищо лошо няма да ти се случи. Даже може и да те наградят. Гладната стачка има смисъл само в едно несвободно общество, когато нямаш никакво друго средство да бъдеш чут. Да гладуваш днес е добре за здравето, но в никакъв случай не може да бъде политическа позиция.", "date": "2018.07.07", "title": "Волгин: Да правиш гладна стачка е признак на тежка идиотия"}
{"url": "http://clubz.bg/70208-zashto_byfet_pada_v_klasaciqta_na_naj_bogatite", "text": "Съоснователят на корпорацията \"Фейсбук\" (Facebook) Марк Зукърбърг вече е трети по богатство в света според новото подреждане в \"Индекса на милиардерите\" на агенция Блумбърг, съобщава БТА. Собственикът на \"Луи Вюитон\" е най-богатият европеец Той изпревари заемащия до петък това място Уорън Бъфет, след като цената на акциите на Facebook Inc. се повиши с 2,4 на сто. Зукърбърг изостава от първия и втория по богатство в света - съоснователя на \"Амазон\" (Amazon) Джеф Безос и съоснователя на \"Майкрософт\" (Microsft) Бил Гейтс. Това е първият случай, когато челната тройка на свръхбогатите се заема от хора, придобили имуществото си от технологии. Индексът установява също, че технологичният бранш генерира пет милиард богатство, повече от всеки друг бранш, отбеляза Блумбърг.  И най-богат е... Джеф Безос Агенцията припомни, че през март акциите на \"Фейсбук\" стигнаха до 152,22 долара - най-ниско ниво за период от осем месеца - заради кризата със злоупотребата с лични данни. Но при затварянето на борсите вчера една акция на корпорацията се качиха до рекордните 203,23 долара за брой.  Сега богатството на 34-годишния Зукърбърг се изчислява на 81,6 милиарда долара, с около 373 милиона долара повече, отколкото на 87-годишния Бъфет, президент на корпорацията \"Бъркшър Хатауей\" (Berkshire Hathaway). Блумбърг твърди, че Бъфет, който преди е заемал първо място в класацията по богатство, слиза надолу в нея заради благотворителната си дейност, започнала от 2006 година.  Имотното състояние на Джеф Безос е 142 милиарда долара, а на Бил Гейтс - 94,2 милиарда долара.  И най-богат е... Джеф Безос", "date": "2018.07.07", "title": "Защо Бъфет пада в класацията на най-богатите"}
{"url": "http://clubz.bg/70198-istoricheskata_vyzmojnost_za_angliq_i_hyrvatiq", "text": "Швеция - Англия и Русия - Хърватия са днешните четвъртфинали на Световното по футбол. Тази вечер ще са ясни и съперниците за втория полуфинал на 11 юли на \"Лужники\" в Москва от 21 часа. Скандинавците и британците ще водят битка от 17:00 в Самара, а домакините и балканците ще затворят втората фаза на елиминациите от 21 ч в Сочи. Вижте програма и схема за четвъртфиналите на Световното и т. н. са най-често срещаните думи в пресата в Англия и Хърватия тези дни. Този поток се оказа по-слаб откъм големи имена (след отпадането на Германия и Испания) и може да се излъчи финалист, който изобщо не е бил слаган в големите сметки преди Мондиала. Разбира се, че шансът е исторически също за Русия и Швеция, но отпадане в тези страни няма да се приеме толкова тежко, както в другите две. Съдбата имаше дълг към Гарет Саутгейт Англия отиде на Световното с по-ниски очаквания, защото десетилетия наред се прибираше с разочарования покрай големите си претенции. Но след победата с дузпи срещу Колумбия (за първи път за островитяните на Световно) родината на футбола е завладяна от психоза. Говори се дори за титла, правят се аналогии с 1966 г., търсят се прилики с Испания през 2010-а и т.н. и т.н. Британците ще се опитат да стигнат на полуфинал за първи път след 1990 г., когато драматично отстъпиха с дузпи пред Германия. Швеция игра на тази фаза през 1994 г. Тимът падна от Бразилия, а след това разби България с 4:0 за 3-4 място. За разлика от Англия, в Швеция приемат \"историческия шанс\" много по-хладнокръвно и умерено. В тази страна дори за хокей на лед, спортът в който скандинавците са световна сила, на всичко се гледа без прекомерни емоции. Гол с рикошет прати Швеция сред най-добрите осем (СНИМКИ) \"Тре крунур\" е неудобен противник за Англия. Двата тима са играли помежду си 24 пъти, а победите са 8:7 в полза на тима от Албиона. Равенствата са девет. Швеция стигна до Мондиала от квалификационната група на България. От която е и Франция. На теория сега е възможен такъв финал. Дори в родината ѝ никой не залагаше на Русия, но Сборная излезе от групата и след това изхвърли Испания. Четвъртфиналът може би дори не беше мечта. А сега страната живее с Мондиала не само като домакин, а и като потенциален полуфиналист. Успехът срещу \"Ла Роха\" доведе до масови и незапомнени празненства. Путин позвънил на испанския крал след триумфа (СНИМКИ) Селекционерът Станислав Черчесов, който и без това мрази пресконференциите, не може да се отърве от въпроси на чуждестранни репортери за Владимир Путин. Не знаем дали президентът на Хърватия Колинда Грабар-Китарович се обажда хърватския селекционер Златко Далич, но натрупа много точки покрай това, че гледаше осминафинала с Дания не от ложата на стадиона в Нижни Новгород, а от сектора със сънародниците си, облечена с фланелка на тима. И днес ще е така. Президентът на Хърватия гледа своите сред феновете, не от ложата Хърватия може за втори път да стигне полуфинал след Франция '98, когато имаше изключително поколение и си тръгна с брозна. Но и сегашното не е по-слабо, а в Загреб, Сплит и т.н. съвсем открито заявяват апетит за световната купа. Сега е моментът! Далич не подценява Русия. Вчера той заяви, че тимът му не е избирал противници и потоци, просто е искал да побеждава във всеки мач. Съдбата имаше дълг към Гарет Саутгейт Гол с рикошет прати Швеция сред най-добрите осем (СНИМКИ) Путин позвънил на испанския крал след триумфа (СНИМКИ) Президентът на Хърватия гледа своите сред феновете, не от ложата", "date": "2018.07.07", "title": "Историческата възможност за Англия и Хърватия"}
{"url": "http://clubz.bg/70150-opornata_tochka_3_mart", "text": "... Съветското владичество се срина в България в края на 1989 г. Абдикира през 1990 г. мълчаливо от възвеличаването на българското падение след падането под съветско робство, обозначено с датата 9 септември 1944 г., наложена от съветските окупатори за български национален празник.  Същевременно съветската пета колона се прегрупира тактически в руска и изигра най-силния си за десетилетия напред стратегически ход, изстрелвайки в орбитата на своето влияние своя нов спутник за контролиране на българското русофилство. Тя инвестира в бъдещето на прероденото съветско влияние в България чрез нов русофилски празник номер едно на републиката на датата 3 март. Тя никога не е празнувана като национален празник в окупираната от СССР България, освен на кръглата 100-годишнина през 1978 г. – изключение, което потвърждаваше правилото, че руската роля в българската история не беше приоритет на пропагандата, защото нямаше как да бъде определена като социалистическа.  Датата 3 март стана подобна на 9 септември като производна на чуждата воля. Тя е главната опорна точна на русофилството у нас. Руското влияние се наложи у нас за пореден път под обновена старовремска форма. То заложи в своята пропаганда на еднопосочното представяне на мотивите за Руско-турската война от 1877 – 1878 г. Резултатите от нея в безкритичния контекст на руската по(л)за, основана на презумпцията за дължимата българска благодарност, са налице и са наопаки на българския национален интерес страната да върви по европейски, а не по евразийски път. Старият колкото българската свобода от края на 19 век спор накъде да върви железницата на възродена България – на Север (към Русия) или на Запад (към Европа), отново беше спечелена от прагматичното мислене на българите. Те пожелаха да се ориентират към западния магнит, чиято привлекателност е била неустоима в края на 19 век. Тя няма конкуренция от страна на изостаналата Русия и в наши дни.  Там, където ревнивата Москва не може да предложи алтернатива на българите в материалната сфера в противовес на проевропейската им ориентация, Кремъл мобилизира чувствата и емоциите по отъпканите с руско-съветски ботуши пътеки на проруското партизанстване на почвата на историята, напоена с кръв. Тя е главната руска инвестиция в България. Кремъл си иска отново и отново лихвите по този заем без оглед на стотиците български плащания по дълга не само в злато, поискано от Русия чрез създадения от нея в България Окупационен фонд веднага след края на войната с Турция, но и чрез стотици топоними на благодарността за тази кръв под формата на названия на улици, площади и монументи на благодарността. Това погасяване на руския кредит е вплетено автоматично в наши дни в претенцията на Кремъл да изисква още и още благодарност и отстъпчивост от България и българите. От тях се очаква да свързват с 3 март 1878 г. всяко управление в Москва – и конкретно на съвременния руски владетел Владимир Путин, без оглед на враждебността му към България и на европейските ни интереси. А на преден план като хоругви за вечна употреба на безкрайното русофилско литийно шествие се изнасят руските жертви в една война, която е била предизвикана в действителност от вековни имперски цели, но е била представяна като внезапен освободителен порив на държавата, известна като еталон за мракобесието, упражнявано над самите руснаци и поробените от тях народи. При никоя от предишните 12 евразийски войни на Русия срещу Турция (до една по инициатива на Руската империя) не е ставало дума за свободата на българите. Дядо Иван на практика с действия и чрез бездействие е подкрепял турския ятаган срещу бунтуващи се българи, въобразили си, че когато двете евразийски империи се борят помежду си за подялба на територии, които исторически не им принадлежат етнически, българите могат да си поискат независимостта с оръжие в ръка. Оръжие, което българите, затворени географски в пределите на османските владения (за разлика от другите балкански народи, имащи съседски достъп до Европа по море или суша) никога не получават от Русия, решила най-накрая сама да се възползва от Източния въпрос за доближаване или превземане на проливите на вълната на надигащото се българско националноосвободително движение, демонстрирано пред света чрез трагичната саможертва на априлските въстаници през пролетта на 1876 г. Техният драматичен провал повлича десетки хиляди невинни жертви на османското отмъщение, но превръща Източният въпрос в Български въпрос номер едно за Европа за онова време. Българската трагедия предизвиква международния отзвук, довел до самата война. Русия, която от векове воюва с Турция за достъп до „топлите морета“ и използва българския плацдарм за постигане на тази своя мания – разорявайки пътьом населените с българи земи (на отиване и на връщане) с контрибуции, пожарища и обезлюдяване на десетки селища, най-сетне решава на 13-ия път да обясни поредната си война с Турция не като завоевателна, а като освободителна. В същото време руската дипломация – в частност нейното острие на Балканите Н. Игнатиев, е положила максимални усилия да избегне войната и да получи за себе си придобивки от европейския натиск върху султана. Европейските сили започват да удрят по Високата порта, настоявайки Османската империя да даде права и свободи на потиснатите народи в европейска Турция. Русия, част от „европейския оркестър“, както са наричали форума на тогавашните най-влиятелни държави в Европа, призовава на думи за същото. Същевременно Русия се бори на фронта на тайната дипломация до последния момент и до последна капка мастило да запази дружбата си със султана (изразът за дружбата с него е на Игнатиев).  Който не вярва в тази истина, трябва да прочете откровенията на върховния говорител на руския имперски интерес в региона Н. Игнатив, цитирани обилно по-нататък в тази книга по собствените му записки.  Думеранговите разкрития на руски източници, които представят тази част от историята в доста по-различна светлина от онази, с която русофилите ни осветляват заслепяващо за събитията, състояли се преди 140 години, могат да накарат всеки желаещ да прогледне.  Руските източници няма как да бъдат обвинени по стандартния първосигнален начин в „русофобия“. Те обезоръжават дежурните защитници на обичайните внушения за руската роля в зачеването на българската свобода – роля, която претендира да е основополагаща, макар никой човек, народ или държава да не празнува зачеването си. Нормалните хора и държави, които имат право на собствено мнение, отбелязват като свой национален празник появяването си на белия свят. Зачеването може да бъде и насилническо. Само раждането се нарича рожден ден.  Българската държавност проплаква с появяването си на белия свят, поема си глътка свобода като новородена нация формално на 13 юли 1878 г. Тогава в Берлин е обявено международно признатото възникване на българската (относителна все още) независимост чрез скъсването на пъпната връв както с жестоката османска мащеха, така и с Матушката Русия, претендираща да осинови българите на правата на победителката над бившата поробителка, настанила се на мястото на победената евразийска посестрима в ролята на руска имперска дойка. Тя обаче си е направила погрешно сметката като акушерка на българската „независимост“ по руски калъп. Германският българофил, кореспондент на влиятелния в Европа „Кьолнише цайтунг“ и свидетел на събитията от онова време Артур фон Хун, пише по този повод: Парадоксално на пръв поглед, но напълно логично и по стечение на историческите обстоятелства е обстоятелството, че тъкмо на първоначално международно непризнатото Съединение от 6 септември 1885 г. приляга най-много да бъде признато правото да бъде датата на истинското раждане на националната независимост. Тя е постигната на този ден единствено и само с усилията на българите, обединили се срещу всички външни пречки, срещу които Русия е била най-трудната за преодоляване (или най-пакостната, по израза Димитър Благоев).  Като става дума за родоначалника на българския социализъм Димитър Благоев, цитиран по-нататък в книгата с негова емоционална реч срещу руската намеса в българските дела от 1914 г. в Народното събрание, за пристраст(е)ните към левите идеи читатели, но и не само за тях, е полезно да се запознаят също с някои мисли на Фридрих Енгелс. Той не е правил изключение от правилото левите мислители от неговото време да бъдат убедени противници на руското имперско мракобесие, заклеймявано и в България от Благоев, Янко Сакъзов (който заявява: „Русия искаше Санстефанска България дотогава, докато мислеше, че създаденото от нея княжество ще ѝ служи за оръдие в нейните планове на Изток. Една самостойна независима България, която преследва свои национални цели и задачи, не можеше да намери благоволение в Русия“). Дори и Георги Димитров се оказва „русофоб“, преди да се постави като болшевик в услуга на чуждата съветска държава.  За истинските цели на руския завоевателен нагон Фридрих Енгелс пише: Карл Маркс, когото сме свикнали да възприемаме като близнак на Енгелс, действително му приглася по братски по темата за Русия като основна заплаха за Европа (която, по думите му, се бои повече само от революции). Отбелязвайки, че Русия плаща за пропаганда на европейските вестници, например във Франция, Маркс споделя през 1853 г. в статията си „Традиционната политика на Русия“: Маркс оспорва схващането, че летоброенето на руската завоевателна политика на юг започва от Петър I и стъпва върху примера с руското вероломство срещу България от 10 век.  „Политиците обичат да се позовават на завещанието на Петър, за да покажат традиционната политика на Русия в най-общ план и особено от гледна точка на нейните намерения в Константинопол. Те би трябвало да се върнат доста по-назад. Преди повече от осемстотин години Святослав – тогавашен езически велик княз на Русия, обявява при едно събиране на своите боляри (благородници), че не само България, а и Гръцката империя в Европа, заедно с Бохемия и Унгария ще трябва да приемат господството на Русия.“ Святослав завоюва Силистра и заплашва Константинопол през 976 година след Христа, точно както Николай през 1828 година. Династията Рюрик измества скоро след основаването на Руската империя столицата си от Новгород в Киев, за да бъде по-близо до Византия... Единството в целите на руската политика сигурно се определя от нейното историческо минало, географските условия от необходимостта да спечели отворени морски пристанища в архипелага и в Северно море, ако иска да запази надмощието си в Европа. Обаче станалият традиция начин, по който Русия преследва тези цели, изобщо не заслужава възхищението, с което го удостояват европейските политици. Ако успехът на нейната наследствена политика доказва слабостта на западните сили, то еднообразните форми на тази политика същевременно разкриват вътрешния варварски характер на самата Русия... И ако на мястото на султана би дошъл царят, то империята майка би се съживила отново с още по-гибелно влияние, отколкото при древните императори, и с още по-агресивна сила, отколкото при султана... Вярна на древната азиатска система на уж дребните трикове, Русия си играе с лековерието на западния свят... Само един е начинът да се отнасяме с такава сила като Русия – безстрашието... За военното значение на Дарданелите и Босфора, което е в основата на руските 12 войни с Османската империя (което важи напълно и за 13-ата през 1877 г., наречена освободителна за българите), Карл Маркс пише: „...А сега за военните гледни точки. Търговско-политическото значение прави Дарданелите и Босфора същевременно и военни позиции от първостепенна важност, т.е. позиции, които във война имат ключова значимост... Дарданелите и Босфорът са толкова тесни, че няколко добре разположени въоръжени укрепления могат да окажат съпротива на всички флоти на света, събрани заедно, ако биха се опитали да направят пробив. А ако Русия някога ги завладее, тя не би се поколебала нито минута да изгради тези укрепления. Тогава Черно море ще бъде в още по-голяма степен руско, отколкото е Ладожкото езеро, което се намира точно в сърцето на Русия. Съпротивата на кавказците би била сразена с един удар. Трапезунд би станал руско пристанище; ако после бъде завзет Константинопол, Турската империя ще се разпадне на две части. Азиатската и европейската част на Турция няма да имат възможност да останат свързани помежду си и да се подкрепят една друга. И докато изтласканата в Азия военна сила на турската армия бъде твърде безопасна, Македония, Тесалия и Албания няма много да затруднят завоевателя да ги пороби, след като веднъж бъдат обкръжени и отрязани от основното тяло; не би им останало нищо друго, освен да молят за милост и за една армия, която би запазила вътрешния ред“ (пак там, с. 94). ...", "date": "2018.07.07", "title": "Опорната точка \"3 март\""}
{"url": "http://clubz.bg/70194-taktikata_na_belgijcite_svali_na_zemqta_brazilcite", "text": "Така белгийският вестник „Дерниер йор“ коментира победата на „червените дяволи“ над Бразилия на четвъртфинал на Световното. Първият подпечата победата. А вторият отчая нападателите на противника. И по тази причина двамата имат главни заслуги за класирането на Белгия на полуфинала. Единствено ударът с глава на Ренато Аугусто, с който южноамериканците намалиха на 1:2, бе неспасяем. Световното стана европейско. Белгия продължава, Бразилия си заминава (СНИМКИ) Жалко, че само един човек може да бъде избран за играч на мача. Заслужаваха го и стражът, и неуморната „седмица“. В крайна сметка за номер 1 бе избран Кевин де Бройне. И продължава: Футболен ад и обрат - Белгия оцеля срещу Япония (СНИМКИ) Медиите в Бразилия също не пестят похвалите към победителите. И съсипват от критики своите. С това заглавие в. „О Глобо“ обобщава снощната битка в Казан, изпратила бразилците у дома. И допълва, че 4 години след разгрома с 1:7 срещу Германия на своя земя унижението сега отстъпи място на разочарованието. Според „О Глобо“ Роберто Мартинес спечелил мача още преди двата отбора да излязат на терена Защото направил решителни промени в атаката с превръщането на Лукаку и Азар в крила, а на Де Бройне - във \"фалшива деветка“. Така крайните бразилски защитници са били надиграни. А този, който трябва да си извлече най-голямата поука, е Неймар, смята „Жорнал ду Бразил“. Суперзвездата редува прекрасни игри с безсмислени „гмуркания“ и симулации. Вчера той игра точно по този начин. Вижте програма и схема за четвъртфиналите на Световното Фернандиньо, заменил наказания Каземиро, пък е „попрекалил“ с грешките си. Те далеч не се изчерпват с нелепия му автогол. С тези думи Ренато Аугусто обобщи настроението на петкратните световни шампиони. Те си останаха с петте зведи на гърдите, а за шестата ще трябва да се потрудят по-сериозно, заключава „О Глобо“ Футболен ад и обрат - Белгия оцеля срещу Япония (СНИМКИ) Вижте програма и схема за четвъртфиналите на Световното", "date": "2018.07.07", "title": "Тактиката на белгийците свали на земята бразилците"}
{"url": "http://clubz.bg/70197-borisov_kitaj_ne_razdelq_evropa_pomaga_na_bednite_v_neq_da_dogonqt_bogatite", "text": "Икономическото сътрудничество с Китай не разделя Европейския съюз, а помага на новоприетите му държави да наваксат изоставането спрямо по-старите членки, казаха днес министър-председателите на България и Китай Бойко Борисов и Ли Къцян. Те откриха бизнес форум и участваха в седмата поред среща на високо равнище между 16 централно и източноевропейски страни и Китай в София. Очаква се той да потърси съюз с ЕС в търговската война, която САЩ вече започна със страната му миналия петък, налагайки общо 34 милиарда щатски долара мита върху вноса на китайски стоки. Пекин отвърна със същата мярка спрямо американски внос. В речта си Ли обеща, че \"16+1\" започва в НДК Брюксел и големи държави членки на ЕС като Германия и Франция гледат с подозрение на вече осемгодишната инициатива „16+1“ – като на опит на Китай да използва вътрешни противоречия в ЕС и отлив на инвестиции в годините на кризи, за да раздели съюза и да проникне по-широко в пазара му, заобикаляйки общностните правила. Без да споменава изрично американските мита,Ли използва днешната среща в София, за да отправи послания към насрочената на 16 и 17 юли в Пекин среща на върха ЕС-Китай. Ли каза, че страната му е готова да отвори повече пазара си за европейски стоки и инвеститори и обеща тя да играе по правилата на вътрешния пазар на ЕС. По думите му сътрудничеството в рамките на 16+1 трябва \"да помогне на европейската интеграция\". Китай е готов да финансира създаването на международен \"център за глобално партньорство и сътрудничество\", който да консултира китайския бизнес за европейското законодателство, каза Ли, призовавайки Борисов да поеме лидерство в инициативата. Той каза, че Китай е заинтересован механизмът 16+1 да бъде \"отворен, приобщаващ\" и да включи в бъдеще западноевропейския държави и международни кредитори, които присъстваха на срещата като наблюдатели - като например Световната банка, Европейската банка за възстановяване и развитие. По думите му такъв модел би помогнал на държавите от Централна и Източна Европа да се интегрират по-добре в ЕС.  ", "date": "2018.07.07", "title": "Борисов: Китай не разделя Европа, помага на бедните в нея да догонят богатите"}
{"url": "http://clubz.bg/70195-cvetanov_lobizym_za_akciza_na_bezdimnite_cigari_da_v_polza_na_byudjeta", "text": "Зам.-председателят на ГЕРБ и шеф на парламентрната група Цветан Цветанов даде заден за изказването си, че Русия и Китай са основни заплахи за мира и сигурността.  Сидеров чака Цветанов с \"комсомолския ентусиазъм\" на училище по политика \"Предизвикателство в момента е пред ЕС съвместната работа, диалога с Китай. Има икономическа война между САЩ и Китай. Как ние излизаме от тази ситуация? Но искаме да запазим и нашите национални интереси\", разясни той. Очаквано \"БСП да е спокойно - тандемът Борисов - Цветанов - ГЕРБ са най-голямата партия\", каза той. И не пропусна да отбележи, че \"БСП вече не е тази партия, която беше преди една или две години. Има негодувание вътре в парламентарната група\". После даде за пример обявеното напускане на депутата от БСП Жельо Бойчев (който ще прави бизнес, защото ГЕРБ създава добри условия за бизнес, според Цветанов) и на коалиционният партньор на БСП земеделецът Спас Панчев В отношенията с \"патриотите\" имало , но \"няма непреодолими различия\", стана ясно още от думите на Цветанов. След което сложи темата в по-широк, европейски контекст. Бойко Борисов спря новия акциз за бездимните цигари Разнобой в \"малката коалиция\" за акциза на IQOS Лобистки интереси в скандала на седмицата с акциза на бездимните цигари също няма, разясни Цветанов. Според него последно акцизът щял да се увеличи не 100%, защото \"100% е наистина прекалено\", а \"не повече от 50-60%\". В Австрия обаче бил 70 на сто, \"в една Германия е 50 или 60%\" Приходите в бюджета щели да бъдат 30-35 млн. лв. при 100%, може би сега ще бъдат наполовина, изчисли набързо той. Цветанов отказа да дава оценка на вътрешния министър Валентин Радев. Бойко Борисов спря новия акциз за бездимните цигари Разнобой в \"малката коалиция\" за акциза на IQOS", "date": "2018.07.07", "title": "Цветанов: Лобизъм за акциза на бездимните цигари? Да, в полза на бюджета"}
{"url": "http://clubz.bg/70200-pari_sen_jermen_obqvi_privlichaneto_na_bufon_sys_zabavno_video", "text": "\"Пари Сен Жермен\" обяви официално привличането на вратаря Джанлуиджи Буфон. 40-годишният италианец преминава в ПСЖ без трансферна сума, тъй като договорът му с \"Ювентус\" изтече. Буфон е подписал договор за 1 години с опция за продължаване за още 12 месеца. Според италианската преса Джиджи ще получи 7 милиона евро. Един от най-великите вратари на нашето време още в края на миналия сезон заяви, че напуска Юве след след 17 сезона в Торино. Първоначално той смятал да се оттегли от футбола, но бързо променил решението си, пък и получил интересни предложения от цял свят. За намерението на ПСЖ да го вземе се заговори още през май. Клубът на Неймар, Единсон Кавани и Килиан Мбапе разпространи забавно видео с препратка към модата и футбола във френската столица. Джиджи мери костюм, но в крайна сметка излиза от пробната с вратарския екип на гранда.   Буфон за първи път в кариерата си няма да пази на италиански клуб и той подчертава това в изявлението си за официалния сайт на парижани. ПСЖ е може би последният шанс на ветерана да спечили Шампионската лига - трофей, който липсва във визитката му, а там личат 9 титли на Италия с \"Ювентус\" и световната титла от Мондиал 2006. Клубът има същата цел, още повече след големите инвестиции, които направи с привличането на няколко звезди.", "date": "2018.07.07", "title": "\"Пари Сен Жермен\" обяви привличането на Буфон със забавно видео"}
{"url": "http://clubz.bg/70201-kak_radevi_posreshtnaha_li_kycqn_i_syprugata_mu_vyv_vila_kalina_snimki_video", "text": "Президентската двойка посрещна китайския премиер Ли Къцян и съпругата му Чън Хон снощи във вила \"Калина\". Преди това Румен Радев и Ли Къцян разговаряха и на \"Дондуков\" 2. Китайски премиер е за първи път у нас на официално посещение от 18 години. Ли Къцян и жена му са за четири дни в България. Днес и утре той се включва в срещата на върха 16+1.  Съпругата на китайския премиер е учен, има докторска степен, завършила е английска филология, специализацията и е за натурализма в американската литература.     ", "date": "2018.07.07", "title": "Как Радеви посрещнаха Ли Къцян и съпругата му във вила \"Калина\" (СНИМКИ, ВИДЕО)"}
{"url": "http://clubz.bg/69767-o_nerazumni_borisov_poradi_shto_ugajdash_na_bsp", "text": "Преди няколко дни депутат от ГЕРБ призна от трибуната на парламента, че партията е подкрепила промяна в закон не за друго, а за да угоди на БСП. И въпреки съмненията, че новият законов текст няма да проработи. Негов колега пък поясни, че основната грижа на ГЕРБ около въпросната промяна била да не се дава възможност на БСП да атакува правителството и лично премиера Бойко Борисов и да се клати т. нар. \"стабилност\". Подобно признание е прецедент не само за българската, а вероятно и за световната политика. Едва ли по света има друго правителство, на което най-важната му грижа е да угоди на опозицията. Подобно признание е удар по мачо имиджа на премиера Бойко Борисов, който той се опитва да налага у нас, а вече и по света. Няма нищо мъжкарско в това да си без собствена позиция, а само да се чудиш как да угодиш на този или онзи. Истината е, че политиката на ГЕРБ да угоди на БСП не е само по един или друг закон. Преди няколко месеца Борисов отказа да се солидаризира с повечето страни от ЕС и да изгони руски дипломати заради казуса \"Скрипал\". Това предизвика нескрит възторг у Корнелия Нинова. Тя преливаше от щастие из кулоарите на парламента и хвалеше разумната позиция на Борисов. Малко след това същият този Борисов замина за Москва, където намери за уместно да се извини на Владимир Путин, че България е имала наглостта да бъде лоялен член на ЕС по проекта \"Южен поток\". Горе-долу по това време същият този Борисов и неговото правителство размразиха проекта АЕЦ \"Белене\". Всичко това не е просто угаждане на БСП. То всъщност е все едно, че БСП управлява в момента. О, неразумни Борисов! Поради що угаждаш на БСП? Нима забрави, че на последните избори ГЕРБ получи около 300 хил. гласа в последния момент само и само да не е БСП на власт? Защо излъга онези избиратели, благодарение на които ти и партията ти за пореден път прескочихте психологическата бариера от 1 млн. гласа и отново станахте първа политическа сила? Вярно, ако Борисов и ГЕРБ не угаждат на БСП, те вероятно ще загубят част от своя електорат. Но пък е възможно да спечелят друг. Този, който досега категорично отказва да гласува за тях, поради което партия ГЕРБ никога не е имала собствено мнозинство в парламента, дори в най-силните си времена. Липсата на собствена позиция, угаждането на опозицията или на когото и да било е всичко друго, но не и добра политика за което и да е управление.", "date": "2018.07.07", "title": "О, неразумни Борисов! Поради що угаждаш на БСП?"}
{"url": "http://clubz.bg/70160-toj_pokaza_shoa", "text": ". В повечето случаи Холокостът е представен за милионите от нас, които не са били негови съвременници, през частния случай - каквато е например историята на Оскар Шиндлер, представена в \"Списъкът на Шиндлер\", дело на Стивън Спилбърг. Всякакви данни и цялата чудовищна статистика е твърде абстрактна, защото с повечето от тях човешкият мозък просто не е в състояние да се справи и осмисли. Ланцман реши този проблем, поне в мащаба на един филм. Неговата картина е нетолерантно конкретна: виждаме хора, които имат лица, имена и биографии и оставаме с всички тях достатъчно дълго, за да се уверим в тяхната реалност. В същото време чрез тях успяваме да почувстваме мащабите на бедствието - не, не с европейските евреи, а с цялата цивилизация, към която по някакъв начин принадлежим. Паметта за Холокоста избледнява Режисьорът разпитва предимно бивши затворници и сътрудници, свидетели и самите екзекутори (интервютата им са направени по правило със скрита камера). В очите на наивния зрител \"Шоа\" е просто набор от \"говорещи глави\" пред камерата. Документ - уникален, но нищо повече от това. Достатъчно е обаче да гледаме и да слушаме филма, за да видим в него истинска естетическа революция. Защо \"Шоа\"? \"Шоа\" на иврит означава бедствие, катастрофа, \"мракът на пустотата\", космическо \"нищо\",  в което няма искрица светлина. Терминът е взет от Тората и с него евреите обозначават бедствието, известно на човечеството като \"геноцид\" - термин, създаден през 1943 г. от адвоката Рафаел Лемкин за физическото, икономическото и културното изтребление на етнически групи или цели народи. През 1946 г. ООН ратифицира международната конвенция, насочена срещу геноцида като престъпление срещу човечеството.  Орбан призна участието на Унгария в холокоста Ицхак Мошкович, известен журналист и сътрудник на музея \"Яд ва Шем\" казва по повод определението за \"Шоа\": Професор Стивън Кац от Бостънския университет дори бе предложил термина \"Jewicide\".  Но каквото и название да се избере за унищожението на евреите, ромите, хомосексуалните по времето на Третия райх, Ланцман е направил филм, който е съвременник на зрителя, когато и да бъде гледан филма. В \"Шоа\" няма архивни кадри - кинопрегледи и фотографии, свидетелства от и на миналото. Режисьорът не е поставил спасителната дистанция, която би поставила във витрината на музея Холокоста (изгаряне, унищожение чрез изгаряне - термин, който също не среща всеобщо одобрение - бел.р.). Безпощадното \"сега и тук\", с чиято помощ авторът постулира: докато Холокостът не е осмислен, той продължава. Холокостът започва точно преди 75 години И като че ли разбирайки това, фризьорът - днес жител на Бронкс - плаче, спомняйки си как е стрижел косата на осъдените на смърт в предверията на газовите камери. От това не можеш никъде да избягаш, дори накрай света. \"Шоа\" изследва и тайнствената и печалта дихотомия на \"присъствието\" и \"отсъствието\". Тези, които са в кадър, са там, защото други живи няма: това разбират и те самите, и авторът, който ги интервюира, и зрителят. За това крещят страшните пусти пейзажи, където са бившите лагери и скритите от очите масови гробове, дело на оператора Уилям Любчански (рабил с Жан-Люк Годар, Жак Ривет, Жан-Мари Щрауб и Даниел Юйе). Ланцман е човек с невероятна съдба. Евреин, потомък на емигранти от Кишинев в Париж, по време на германската окупация той скрива своята националност и живее в село в Оверн. Още младеж, влиза в Съпротивата и създава своя нелегална група в лицея в Клермон-Феран. След войната пише статии в легендарното списание \"Тан модерн\", приятел е с Жан-Пол Сартр, има дългогодишна връзка с известната френска писателка и феминистка Симон дьо Бовоар. За любовния му живот може да се снима отделен филм, дори сериал.    И другите му филми са особено интересни. Първият му провокационен филм \"Защо Израел?\" като че ли поставя под въпрос съществуването на еврейска държава и един от най-ярките дебюти на документалното кино на ХХ век. Последният му - \"Напалм\", е невероятна любовна история, чието място на действие е Пхенян. Оказва се, че по време на пътуване там, преди много години, бъдещият режисьор се влюбил в медицинска сестра, с която не успели да обменят нито една дума, тъй като всеки от тях не знаел езика на другия.   * Орбан призна участието на Унгария в холокоста Холокостът започва точно преди 75 години", "date": "2018.07.07", "title": "Той показа Шоа"}
{"url": "http://clubz.bg/70161-ludite_kraj_stadiona_krak_pametnik_kondomi_s_dupki_i_lenin_mente", "text": "В ерата на туитър и фейсбук - а в случая и Вконтакте, от щуротията, която свършиш в двора си, до популяризирането ѝ сред милиони, може да минат само часове... Като например да направиш щръкнал паметник - крака на вратаря на Русия Акинфеев или да печелиш пари от менте мавзолей, докато твоят състудент се прави на препарирания Ленин. Твоят 26-годишен състудент! Забавни платформи като Fishki или English Russia могат да ви накарат да се заливате от смях от глупостите, хрумванията или откровените гениалности, родени покрай Световното. Те станаха култови със своята - да го наречем - неподправеност, с тотална незаинтересованост и спорен стайлинг, тъпчейки се с блини по време на осминафинала Русия - Испания. Камерата ги улавя за миг, но стават любимци на всякакви шегаджии по социалните мрежи. Въпрос на време е култовият им статус да бъде увековечен върху графити. Но понякога дори Вселената си прави шеги. Стига само да имаш око и обектив, за да ги хванеш. Може би такива  (как ли е на руски) са изкупили билетите и за съжаление не са останали за красивите девойки. Така на някои им се налага да си гледат Световното у дома, пише \"Фишки\". Има и приложен снимков материал. Олга Султанова от Красноярск е пояснена с текст към снимката: \"стандартният ракурс, от който гледат мач момичетата\". А тук долу текстът гласи: \"вкъщи феновете си позволяват повече, отколкото на стадиона\". Е, от някои \"спонтанни фенки\" лъха откровен... да го наречем най-кавалерски  : Не се вижда много ясно какви ли оферти търси този фен в Русия.      Вярвате или не, този фермер от Ставропол пък съгради паметник на... крака на вратаря Игор Акинфеев.  Той възвеличава крайника, с който стражът извади решаващата дузпа и така класира Сборная на четвъртфинала срещу Хърватия. Стопанинът Роман Пономарьов е направил в имението си в Грачевски район още стадион \"Зенит арена\", \"Кримски мост\" и даже \"Египетски пирамиди\". Както и това удивително творение. Вече голям хит стана президентът на Хърватия. Колинда Грабар-Китарович не само, че пристигна с редовен билет в Русия, облича се с обикновени фенски фланелки и гледа мачовете от трибуните с агитката - а не от ВИП-а. Президентът на Хърватия гледа своите сред феновете, не от ложата Отделен въпрос е дали това днес ще помогне срещу тима на не дотам земния Путин. Но и за него по-надолу. На другия полюс от Грабар-Китарович като симпатичност са тези прегракнали фенове на Англия, които постъпват зле със самия Владимир Илич. Не че той не изглежда леко пийнал. Като казахме, Ленин, нали не сте пропуснали тази информация от вчера: двама младежи са задържани в Москва, Руснаци направиха менте мавзолей с Ленин вътре  Единият посрещал чужденци още на летището, казвайки че има билети на половин цена, после ги водел в квартира, където другият... играел умрелия Ленин  . Обяснението пред туристите било, че мумията е временно преместена от Червения площад заради ремонт , а \"четата предал\" германец, който прилежно установил, че Ленин едновременно си е в оригиналния мавзолей и звъннал на полицията. Широка руска душевност, какво да я правиш. И понеже явно всякакъв малък и среден бизнес изживява своята златна епоха в Русия, текстът под снимката на този скромен предприемач е: \"За да продаваш зеле, трябва да мислиш като зелка!\" Сигурно може и сами да си го преведете, но за всеки случай:     А пък това... На това просто няма какво да му коментираме:   Но за да завършим с нещо наистина красиво:  тази прекрасна снимка на балерините от Болшой театър, които тайничко гледат в гримьорната на телефон мача Испания - Русия, решен с дузпи. А ето и \"отговора\" на футболистите:   Руснаци направиха менте мавзолей с Ленин вътре ", "date": "2018.07.07", "title": "Лудите край стадиона: крак-паметник, кондоми с дупки и Ленин менте"}
{"url": "http://clubz.bg/70199-solomon_pasi_predlaga_orient_ekspres_do_kitaj_sys_spirka_v_sofiq", "text": "Бившият външен министър Соломон Паси лансира нова идея, която според него щяла да улесни връзките между Европа и Китай. И в която България има своята роля. \"Идеята, която ние предлагаме е рестарт на \"Ориент експрес\", новото е мащабът на мисленето между Европа и Китай, това е ествественото продължение на пътя на коприната\", обясни той по бТВ. Влакът ще се движи по маршрут Лондон- София - Пекин. Като според замисъла на Паси това огромно разстояние ще бъде преодолявано за 15 часа. Бившият външен министър предлага да се използва технологията на Илон Мъск и така влакът развива 1200 км/ч. Това било по-бързо и от пътуване със самолет. \"На всеки китаец да продадем по една кибритена клечка, по едно бурканче кисело мляко, една капка розово масло или чаша българско вино - в рамките на една година, това ще е достатъчно, за да има икономическа революция в България\", изчисли още Паси.", "date": "2018.07.07", "title": "Соломон Паси предлага \"Ориент експрес\" до Китай. Със спирка в София"}
{"url": "http://clubz.bg/70190-zatvorenite_15_dni_v_peshterata_uspokoqvat_roditelite_si_ne_se_trevojete_nie_sme_silni", "text": "\"Не се треможете за нас, ние сме силни\". Това написаха момчетата, затворени в наводнената пещера в Тайланд в писма до родителите си.  Футболният треньор, който придружава 12-те деца, предаде чрез водолази писмо с молба за прошка до родителите на момчетата, предадоха Франс прес и ДПА, съобщава БТА. Треньорът на момчетата от пещерата е бил будистки монах. Поддържа духа им с медитация От откриването на децата и треньора им в понеделник вечерта са публикувани само два видеоклипа с тях, а опит за инсталиране на телефонен кабел за връзка с тях бе неуспешен.     Във видеоклиповете младият треньор изглежда отслабнал и отпаднал духом, което породи бурни дебати в Тайланд за чувството му на вина, че е завел поверените му деца в пещера, за която се е знаело, че се наводнява в сезона на мусонните дъждове. Освен това равнището на кислород в пещерата е спаднало, което поражда тревоги за здравето на децата. Днес обаче спасителите публикуваха писма на децата до семействата им, които са първите публични доказателства за живот от вторник. Вчера бивш водолаз от тайландските ВМС загина при операция за доставка на храна на децата. Смъртта му повдига въпроса доколко е възможно безопасно изкарване на децата и треньора им от наводнената пещера, където те са блокирани от 14 дни. Морски тюлен загина при акцията в Тайланд Снощи ръководителят на кризисния щаб Наронгсак Осоттанаком, който е и губернатор на провинция Чианг Рай, заяви, че евакуирането им с водолазни апарати не е подходящо. Много от децата, които са на възраст от 11 до 16 години, не знаят да плуват и никое не се е занимавало с водолазно гмуркане, което допълнително усложнява спасителната операция. Как могат да бъдат спасени децата от пещерата в Тайланд В момента са нужни 11 часа на опитен водолаз да направи отиване и връщане до мястото, където са децата и треньорът им - шест часа на отиване и пет на връщане с помощта на течението. Маршрутът е дълъг няколко километра с трудни преходи под студена и мътна вода, с препятствия като тесни подводни участъци, скали и други отломки. В някои части видимостта е нулева. Спасителите обмислят пробиване на дупка с дължина 600 метра в горната част на пещерата и изваждане на децата и треньора им с хеликоптер, но този вариант все още се проучва. Според губернатора, цитиран от Би Би Си, децата имат достатъчно сили да вървят, но не могат да плуват безопасно. Здравето им се е подобрило и вече е нормално, по думите му, а возолазите продължават да ги обучават да се гмуркат и на определени дихателни техники. Междувременно спасителите отвън вече са пробили над 100 дупки в опит да стигнат до децата отгоре по пряк път. 18 от тях са обещаващи, най-дълбоката е 400 м, но според губернатора не е сигурно дали през нея ще може да се стигне до момчетата, които се смята, че са на дълбочина от 600 м. Американският предприемач Илон Мъск вчера съобщи, че изпраща инженери от две от фирмите си в Тайланд да помогнат при евентуално пробиване на проход. Морски тюлен загина при акцията в Тайланд Как могат да бъдат спасени децата от пещерата в Тайланд", "date": "2018.07.07", "title": "Затворените 15 дни в пещерата успокояват родителите си: \"Не се тревожете, ние сме силни\""}
{"url": "http://clubz.bg/70191-161_zapochva_v_ndk", "text": "Седмата среща на върха \"16+1\" започва в НДК. В периода 6-7 юли в София ще се проведе  заедно със съпътстващ бизнес форум. В София ще се съберат заедно лидерите на  (България, Албания, Босна и Херцеговина, Естония, Латвия, Литва, Полша, Република Македония, Румъния, Словакия, Словения, Сърбия, Унгария, Хърватия, Черна гора, Чехия) и на \n\tВ тазгодишната рамка България и Китай определиха четири потенциални приоритетни области за икономическо сътрудничество за 2018 г. - високи технологии, инвестиции, индустриално партньорство, съвместни предприятия; инфраструктура; селско стопанство; туризъм.  Срещата на лидерите ще бъде посветена на тема: „Задълбочаване на отвореното и прагматично сътрудничество за приобщаващ просперитет“. Китайският дракон ни снася €1.5 милиарда и добри намерения Според програмата днес в 9.30 ч. премиерът Бойко Борисов и председателят на Държавния съвет на Китай Ли Къцян ще открият бизнес форум, в който ще участват министърът на икономиката Емил Караниколов и министърът на търговията на Китай Чжон Шан, както и около 1000 бизнесмени от всички участващи страни. В 10.40 ч. Бойко Борисов и Ли Къцян ще открият пленарната среща на ръководителите на правителствата в рамките на инициативата \"16+1\", а в 12.30 ч. ще дадат съвместна пресконференция. Очаква се срещата да завърши с общ заключителен документ „Насоки от София”.   В рамките на Срещата ще бъде открита и изложба на постиженията в сътрудничеството на местно ниво между страните от региона и Китай. Премиерът на Китай Ли Къцян пристигна у нас още на 5 юли. Това е първата му визита в България, както и първото посещение на китайски министър-председател от 18 години насам.  Заради започващата среща на върха се забранява престоят и паркирането на автомобили в част от столичния център. Изключение се прави за автомобилите на делегациите.  на 06.07 забраната важи за: - на северозападната дъга на пл. \"Св. Александър Невски\" между ул. \"Дунав\" и ул. \"Оборище\"; - на ул. \"Оборище\" между пл. \"Св. Александър Невски\" и ул. \"Г. С. Раковски\".  на срещата на 07.07 се забранява престоят и паркирането на превозни средства, с изключение на автомобилите превозващи участниците в мероприятието, както следва: - на ул. \"Доспат\" между бул. \"Витоша\" и ул. \"Баба Неделя\"; - на ул. \"Баба Неделя\"; - на ул. \"Д-р Христо Стамболски\".  на събитието на 07.07: - на паркинга пред хотел \"Хилтън\"; - по ул. \"Астана\" между бул. \"България\" и Национален музей \"Земята и хората\".  на срещата на 07.07: - бул. \"Джеймс Баучер\" между ул. \"Петър Станчев\" и ул. \"Златен рог\".  на форума на 07.07 се забранява влизането на пътни превозни средства по ул. \"Астана\" между бул. \"България\" и Националния музей \"Земята и хората\".  на 06.07 по ул. \"Оборище\" между ул. \"Г. С. Раковски\" и бул. \"Васил Левски\". От 17:00 до 23:00 часа на 06.07 се забранява влизането на пътни превозни средства по ул. \"Врабча\" между ул. \"Г. С. Раковски\" и ул. \"Париж\".", "date": "2018.07.07", "title": "\"16+1\" започва в НДК"}
{"url": "http://clubz.bg/70159-migrantite_klyuchyt_za_gladkoto_protichane_na_mondiala_v_rusiq", "text": "Зад блясъка на гладко протичащия Мондиал в Русия стоят легиони от работници мигранти от Централна Азия, които построиха стадионите и ги поддържат в работно състояние, обслужват търговските щандове и почистват след феновете, които се веселят по улиците, пишат Анджела Чарлтън и Джеймс Елингуърт от Асошиейтед прес. Те се сред милионите мигранти, които вършат нискоквалифицирана работа из цяла Русия, изправени пред обичайния полицейски тормоз и етническа предубеденост. Те са обвинявани, че подриват заплатите и правят терористични заговори, но за разлика от Европа и САЩ, никой не говори за построяването на стена, която да ги спира. Така е защото те са опора на икономиката и помагат на геополитическата стратегия на Владимир Путин - без тях Русия можеше изобщо да не успее да приеме Световното първенство по футбол. В градовете, където се играе футбол от световна класа, облечените в оранжево работници мигранти си правят селфита с феновете, и успяват да зърнат моменти от мачовете, изпратени от телефоните на техните колеги, или да гледат повторенията пред телевизора в общата спалня, след 12-часова смяна. Няма да ги чуете да се оплакват. Той няма почти никакви контакти с тълпите от зрители - \"те виждат оранжевата жилетка и ме подминават\", свива рамене той. Но той не се колебае, когато го питат, кого подкрепя: \"Русия. Кой друг?\". На прайд с фланелка от Световното с цветовете на дъгата (СНИМКИ) Русия осигурява работа на хора като Улашов, който изпраща всеки месец по 100-200 долара у дома си на 6-годишния си син, съпругата, родителите и роднините. Хора като Улашов предоставят на Русия евтина работна сила за подготовката на Световното. Въпреки обещанията на футболния ръководен орган ФИФА, работата невинаги е била безопасна или хуманна. Спогаждат ли се Световното и църковният живот в Русия От Международната федерация на строителните работниците казват, че 21 души са загинали на строителните площадки на Световното. Международната правозащитна организация \"Хюмън райтс уоч\" е отчела хиляди оплаквания от работещите на обекти на Мондиала и е констатирала, че мнозина изобщо нямат трудови договори, а някои са работили при температури от минус 25 градуса по Целзий, с една почивка през 9-часова смяна. Организационният комитет на Световното първенство в Русия казва, че работи с ФИФА по система за инспекции, за да се изкоренят предполагаемите нарушения на трудовото законодателство, а ФИФА каза миналата година, че е видяла рязък спад в \"броя на проблемите\" на руските строителни площадки след инспекциите. Нито руските организатори, нито ФИФА са представили данни за това, което са констатирали, а и не казват дали някой е бил осъден. Това буди тревога както за руските работници, така и за Световното първенство през 2022 г. в Катар, където работниците мигранти извършват почти цялата неквалифицирана работа и имат малко законови права. Протести в Русия: Няма да живея толкова дълго Мигрантите от обслужващия персонал на стадион \"Лужники\", основното московско спортно съоръжение с капацитет от 81 000 места, твърдят, че условията им на работа са добри - 30 000 рубли (470 долара) месечна заплата по време на турнира, с един или два почивни дни на седмица. Но повечето не искат да се публикуват истинските им имена от страх, че работодателите им ще ги накажат. Гафиржон Курбонов не се страхува да говори. Той работел по асфалтирането на улици в Санкт Петербург, когато руските градове се привеждаха в добър вид преди Мондиала, а сега работи като сертифициран шофьор на такси в Москва. Съпругата и двете му малки деца са се присъединили към него, и сега той иска да се установи тук. Много по-трудно от получаване на разрешително за работа и справедливо заплащане е преборването на дискриминацията. Служителите на правоохранителните органи, пазещи метрото, методично спират хора от Средна Азия за проверка на багаж и документи, игнорирайки онези с по-славянски черти. Руските власти казват, че проверките на багаж и документи са част от всеобхватните мерки за сигурност, необходими за защита на страната. Когато Русия изпадна в рецесия заради западните санкции по повод анексирането на Крим, върху дошлите от Централна Азия беше хвърлена вината за подриване на заплатите, пренасяне на тероризъм и битовата престъпност. След като киргизки шофьор на такси удари пешеходци близо до Червения площад в началото на Мондиала, социалните мрежи гъмжаха от обидни коментари за \"гастарбайтерите\", които стават терористи, въпреки че руските власти твърдяха, че това е само инцидент със заспал шофьор. В миналото обаче работниците мигранти от Централна Азия бяха свързвани с ислямския екстремизъм.   каза Соловей. Дискриминацията \"поражда чувство на протест\". При все това, когато националистически политици агитират за въвеждане на визи за цетралноазиатските работници, правителствените представители възразяват, страхувайки се, че това ще струва на Русия влиянието й в стратегически район. И дебатът бързо затихва. В Русия има най-много работници мигранти в сравнение с всяка друга държава в Европа. Соловей казва, че са около 6 милиона, според официалната статистика, но 10 или 11 милиона по неофициални данни. Повечето идват от бившите съветски републики в Централна Азия, древните градове на пътя на коприната в Узбекистан, обеднелите долини на Таджикистан по границата с Афганистан. Руснаци направиха менте мавзолей с Ленин вътре  Някои се заселват в Русия и стават част от пейзажа на мултиетнически градове като Москва. Други остават за дълго гастарбайтерите, връщайки се у дома всяка година, за седмици или месеци понякога, и изпращат пари, които представляват съществен дял от бюджетите на централноазиатските държави. Уличната метачка от Киргизстан на име Гюлнара гордо показва на телефона си снимки на големите си деца у дома, които се надява да види това лято. Това й дава сили да се справи с предизвикателството по чистенето на боклука, оставен от футболни фенове на историческите улици край Червения площад. Руснаците удивени колко пият латиноамериканци и англичани На стадиона в Санкт Петербург, работник по поддръжката чака плахо в коридора, когато феновете се изсипват след мача от първия кръг между Русия и Египет. Гледайки ликуващите лица на руснаците, той разбира, че домакините са спечелили, но трябва да пита минувач за резултата. Ремонтирайки плочките само на около 10 метра от трибуните, той няма представа какво се е случило вътре.  Спогаждат ли се Световното и църковният живот в Русия Протести в Русия: Няма да живея толкова дълго Руснаци направиха менте мавзолей с Ленин вътре  Руснаците удивени колко пият латиноамериканци и англичани", "date": "2018.07.07", "title": "Мигрантите - ключът за гладкото протичане на Мондиала в Русия"}
{"url": "http://clubz.bg/70193-chetvyrta_nosht_bezredici_v_nant", "text": "Полицаят, който във вторник вечерта застреля младеж при проверка на документи в западния френски град Нант, е обвинен в непредумишлено убийство и поставен под съдебен контрол, съобщи адвокатът му, цитиран от Франс прес. Полицаят \"е с повдигнато обвинение в нанасяне на телесна повреда, довела до непредумишлен смъртен изход\" заяви адвокатът Лоран-Франк Лиенар. По-рано полицаят призна, че е стрелял по непредпазливост, а не при самозащита. След смъртта на 22-годишния Абубакар Фофана избухнаха безредици в някои проблемни квартали на Нант, които се повтарят всяка нощ. Разрушени бяха редица сгради и търговски обекти и са опожарени десетки коли. Нови инциденти избухнаха в Нант за четвърта поредна нощ. Седем коли са били опожарени, от палеж е засегната сградата на фирма за отдаване на социални жилища под наем, а полицаи са били замеряни с коктейли \"Молотов\". Полицията е отвърнала със сълзотворни гранати. \n\tВчера трима мъже на възраст между 20 и 31 години бяха осъдени на 4 месеца затвор условно за прояви на насилие срещу силите на реда.  Според прокурора на Нант инцидентът, довел до смъртта на Фофана, е преминал в три етапа. Първо полицейската проверка, продължила 10-15 минути, когато Фофана дава фалшива самоличност, а полицаите му казват да паркира колата си и да ги последва в полицейското управление. Вторият етап настъпва, когато Фофана се опитва да избяга на заден ход, при което минава в опасна близост до полицай , до когото е имало две деца. Полицаят се е хвърлил встрани и е дръпнал със себе си момиченце, което е можело да бъде блъснато от колата. Тогава Фофана се блъска в паркирала кола. Накрая, след този сблъсък шофьорът отново се опитва да избяга на заден ход. Тогава полицаят стреля по Фофана. Полицаят съобщи, че \"всъщност се пресегнал и се опитал да хване волана, за да спре колата. Тогава, при последвалото по думите му сборичкване, бил неволно произведен изстрел и шофьорът бил смъртоносно прострелян\", заяви прокурорът на Нант. \n\tФофана бил прострелян във врата и починал по-късно в болница. Срещу Абубакар Фофана има издадена заповед за задържане за кражби като член на организирана престъпна групировка, укриване на крадени вещи и принадлежност към престъпна организация. Вътрешният министър Жерар Колон увери, че правителството ще направи всичко за успокояване на обстановката.", "date": "2018.07.07", "title": "Четвърта нощ безредици в Нант"}
{"url": "http://clubz.bg/70187-sasht_i_britaniq_sklyuchvat_sdelka_za_tyrgoviq_sled_brekzit", "text": ".  Тръмп ще посети Лондон през следващата седмица. Той би се радвал да сключи двустранно търговско споразумение и наистина е готов да ускори процеса. Президентът Тръмп ще действа бързо, защото знам, че това е основен приоритет за него, заяви Джонсън в конферентна връзка, предаде БТА. Президентът на САЩ Доналд Тръмп предлага нулеви мита за Великобритания след Брекзит заради специалните отношения между двете страни, пише британският консервативен ежедневник Daily Express.  Предложението, което би могло да намали цените на американския внос за британските потребители и да увеличи създаването на работни места от двете страни на Атлантическия океан, бе приветствано като огромен вот на доверие в бъдещето на Обединеното кралство извън европейския блок, съобщава Фокус. Изявлението на Тръмп дойде, когато министър-председателят Тереза Мей се приближи до споразумение за раздяла с Европейския съюз, като спечели подкрепата на кабинета за плановете си за Брекзит. Робърт Джонсън показа ентусиазма на Белия дом за ускоряване на преговорите по двустранните търговски отношения в ексклузивно интервю с Daily Express, преди дългоочакваното първо пътуване във Великобритания от страна на Доналд Тръмп, откакто стана президент. Говорейки в новия комплекс на посолството на САЩ в южен Лондон, Джонсън потвърди, че  За сигурността на Тръмп във Великобритания ще бъдат мобилизирани близо 10 000 полицейски служители, информираха британските медии. За 13 юли е планирана демонстрация под мотото \"Спрете Тръмп\". Участието си в нея в интернет са заявили над 50 000 души. Ройтерс: Тръмп при кралицата въпреки протестите Британският премиер Тереза Мей обяви снощи, че правителството е постигнало обща позиция за създаване на зона за свободна търговия между Великобритания и ЕС след Брекзита, предадоха Ройтерс и ТАСС. И още. Според в. \"Таймс\", който не цитира източници, Мей е обещала на съюзниците си в кабинета, че ще уволни външния министър Борис Джонсън, ако той се опита да подкопае преговорната позиция на правителството с ЕС, отбелязва Ройтерс. Някои британски вестници писаха, че Джонсън, който бе сред водачите на лагера за напускане на ЕС на референдума за Брекзита от 2016 г., вчера преди заседанието на кабинета се е срещнал с най-малко петима други министри, с които е обсъдил как да реагират на плана на Мей, отбелязва ДПА В изявлението на правителството се посочва, че Великобритания ще продължи и подготовката за сценарий за Брекзит без постигнато споразумение с ЕС за бъдещо сътрудничество. Тереза Мей заяви също, че следващата седмица британското правителство ще публикува Бяла книга, в която ще бъде подробно описано как Лондон възнамерява \"да си върне контрола над своите пари, своите закони и своите граници\", отбелязва БТА. Преговарящият на ЕС за Брекзита Мишел Барние написа в Туитър, че с нетърпение очаква публикуването на Бялата книга и че ще направи оценка на предложенията на британското правителство, за да прецени дали те са осъществими и реалистични.", "date": "2018.07.07", "title": "САЩ и Британия сключват сделка за търговия след Брекзит"}
{"url": "http://clubz.bg/70189-lavrov_putin_i_trymp_sa_dostatychno_opitni_za_da_znaqt_kakvo_da_si_govorqt", "text": "Не се подготвят никакви официални документи с теми за обсъждане на срещата между президентите на САЩ и Русия Доналд Тръмп и Владимир Путин в Хелзинки на 16 юли, лидерите ще разговарят по въпросите, които сметнат за нужно, заяви руският външен министър Сергей Лавров, цитиран от ТАСС. И добави: Лавров потвърди, че в дневния ред ще бъдат включени въпросите за Сирия и Украйна. Лавров заяви, че на министерска среща във Виена Иран е потвърдил, че няма да се оттегли от ядреното споразумение въпреки излизането на САЩ от договора. \"Това означава, че Иран ще продължи да сътрудничи с Международната агенция за атомна енергия (МААЕ), всичко го призоваха към това\", заяви той. По думите му иранският външен министър Мохамад Джавад Зариф е отбелязал, че след \"едностранните стъпки на САЩ за фактическо разваляне на договореностите\" Техеран има право и повод също да се оттегли от споразумението, но \"няма да се възползва от тях\".  По думите му участниците в срещата във Виена смятат, че изтеглянето на САЩ от ядреното споразумение е продиктувано от желание да се политизира ситуацията около Иран. Той изтъкна, че в момента Иран е най-проверяваната страна от МААЕ. \"МААЕ има безпрецедентен достъп до всички обекти, които по един или друг начин могат да бъдат свързани с военни аспекти на ядрената програма\", заяви Лавров.", "date": "2018.07.07", "title": "Лавров: Путин и Тръмп са достатъчно опитни, за да знаят какво да си говорят"}
{"url": "http://clubz.bg/70186-makron_otiva_na_polufinala_v_rusiq", "text": "Френският президент Еманюел Макрон ще посети Русия на 10 юли, без да има планирани дипломатически срещи, за да подкрепи националния си отбор на полуфинал на Световното първенство срещу Белгия, предаде Франс прес, цитирайки изявление на президентството. Двубоят е в Санкт Петербург. Франция е първият полуфиналист на Световното (СНИМКИ) По време на посещение в Санкт Петербург на 25 май Макрон обяви, че ще се върне, ако Франция премине четвъртфиналите. Вчера \"петлите\" победиха с 2:0 Уругвай. Вижте програма и схема за четвъртфиналите на Световното Не са предвидени дипломатически срещи по време на еднодневното посещение, се подчертава в изявлението на президентството. Макрон предсказа още на 20 юни, че френският национален отбор, който според него има истински голям потенциал, ще стане световен шампион. Световното стана европейско. Белгия продължава, Бразилия си заминава (СНИМКИ) С решението си да посети Русия той отхвърля позицията на британския премиер Тереза Мей. През март тя обяви, че нито един министър или член на британското кралско семейство няма да присъства на Световното. Президентът на Хърватия гледа своите сред феновете, не от ложата Решението й беше реакция срещу отравянето на бившия руски двоен агент Сергей Скрипал и дъщеря му, извършено в британския град Солсбъри. Лондон обвинява за нападението Москва, но руските власти отричат категорично, припомня АФП. Четири месеца по-късно двама британски граждани бяха приети в болница след отравяне със същото нервнопаралитично вещество. Сред публиката днес на стадиона в Сочи за четвъртфинала ще бъде и президентът на Хърватия Колинда Грабар-Китарович, която ще стиска палци на своите срещу домакина Русия. Вижте програма и схема за четвъртфиналите на Световното Световното стана европейско. Белгия продължава, Бразилия си заминава (СНИМКИ) Президентът на Хърватия гледа своите сред феновете, не от ложата", "date": "2018.07.07", "title": "Макрон отива на полуфинала в Русия"}
{"url": "http://clubz.bg/70188-%E2%80%9Cshtern%E2%80%9D_zabravete_chernite_hrani", "text": "Черни бъргъри, черни кроасани, дори черен сладолед. На мода са хранителни продукти с активен въглен. Експерти бият тревога – те не са полезни. Напротив – увреждат здравето. Това се твърди в публикация на германското сп. “Щерн”. Трябва да признаем: черни хранителни продукти привличат погледа. Черната окраска придава стил на хлебчета, които преди се предлагаха единствено в традиционния им скучен светлобежов цвят. Значи никак не е чудно, че все повече гастрономи залагат на въздействието на черните храни. Дори пред щандовете за сладолед напливът е голям. В Берлин се предлага черен ванилов сладолед. Как е наречен? “Black poodle”. Цвета си дължи не на извлек от рибата сепия, както мнозина мислят. Става дума за активен въглен, който под формата на прах се смесва с хранителни продукти. Този прах се добива от дърво или от черупките на орехи. Черният прах, който има приложение в медицината, притежава някои полезни качества – примерно може да неутрализира отровни вещества. Въгленът е изключително полезен при отравяния и стомашни разстройства. Въздействието се дължи на голямата порьозна повърхност на въглена. Тя прилича на гъба, която попива отровните вещества. Но позволено ли е изобщо храната да съдържа въглен? Знайно е, че се използва като оцветител. Дали храната съдържа активен въглен, може да се разбере от описанието на съставките. Акивният въглен е с обозначение Е 153. Черни бъргъри без съдържание на вредни вещества? Звучи примамливо. Ето защо уверенията на производителите не са за учудване -  активният въглен освобождавал организма от отровни вещества и така имал въздействието на антиоксидант. Освен това бил полезен и за кожата, като я подмладявал. Но това вярно ли е? Експерти в областта на здравеопазването са скептични и имат основание. Няма научни изследвания относно дългосрочното влияние върху организма на хранителни продукти, съдържащи активен въглен. Това означава, че който всекидневно яде черни хлебчета и сладолед, след няколко години могат да го споходят здравословни проблеми. Повод за размисъл е и фактът, че активният въглен не прави разлика между веществата, които “попива”. По данни на баварската Агенция за защита на потребителите този въглен поема и ценни хранителни вещества: Според агенцията феновете на активния въглен подценяват и още нещо. Активният въглен поема също и медикаменти и така те не действат. Примерно при противозачатъчни и болкоуспокояващи. Както е в други сфери, също и при активния въглен важи правилото: Според баварската Агенция за защита на потребителите който само понякога приема с храна активен въглен, той няма повод за загриженост. Който обаче всеки ден похапва на закуска черни хлебчета, трябва да промени начина си на хранене.", "date": "2018.07.07", "title": "“Щерн”: Забравете черните храни!"}
