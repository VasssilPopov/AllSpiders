{"url": "http://clubz.bg/68958-73_ot_shvejcarcite_zabraniha_chujdi_sajtove_za_hazart_v_stranata_si", "text": "72,9 процента от избирателите в Швейцария подкрепиха блокирането на достъпа в страната до чуждестранни сайтове за хазартни игри и разрешаването   предаде Франс прес, като се позова на прогнозни резултати на обществената телевизия. Гласоподавателите във всички швейцарски кантони са подкрепили предложението. На референдума обаче са гласували едва около една трета от избирателите. Референдумът бе за вече одобрен от парламента нов закон за хазартните игри, който е един от най-рестриктивните в Европа. Той е благоприятен за швейцарските казина и лотарии, отбелязва Франс прес. Младежките организации на Зелените и на либералите обаче събраха подписи за организиране на референдум за закона, обвинявайки правителството в авторитарни методи и цензура в интернет. Нормативният акт, който ще влезе в сила догодина, ще въведе  и подпомагане на зависими хора. На друг очакван с огромен интерес днес плебисцит швейцарците гласуваха против налагането на забрана на търговските банки да емитират пари. На допитване, с гласовете на около 75,7 процента от избирателите бе отхвърлен радикален план за разрешаване единствено на централната банка да емитира пари. Мнозинството от гласоподавателите във всички кантони са се обявили против предложението, сочат окончателните резултати. Евентуалното одобряване на плана щеше да означава радикална промяна на швейцарската финансова система. Безпокойствата за потенциалните рискове за националната икономика изглежда са убедили избирателите да отхвърлят предложението, отбелязва Ройтерс. ДПА посочва, че вносителите на проекта са искали да реформират паричната система на Швейцария, за да бъде защитена икономиката при бъдеща криза. Концепцията, разработена от германски и швейцарски икономисти, щеше да предотврати прекомерното отпускане на кредити от търговските банки, тъй като щеше да даде монопол на централната банка върху емитирането на пари. Тя обаче се натъкна на съпротива от страна на всички основни политически партии, както и на компании и банки, според които би навредила на кредитната система. Сега швейцарските банки могат да отпускат заеми само ако са се сдобили с еквивалентна сума от централната банка, други кредитори или депозити на клиенти. Ако планът бе одобрен, Швейцария щеше да стане първата държава в света с монопол на централната банка върху емитирането на пари, отбелязва ДПА. Франс прес посочва, че едва около една десета от паричната маса в Швейцария е емитирана от централната банка. На трети референдум   предаде Асошиейтед прес. Почти 54 процента от гласувалите са се обявили против евентуалното провеждане на олимпиадата в гр. Сион. Местните власти дадоха да се разбере, че няма план Б и с кандидатурата е свършено. БТА", "date": "2018.06.10", "title": "73 % от швейцарците забраниха чужди сайтове за хазарт в страната си"}
{"url": "http://clubz.bg/68955-sasht_djystin_tryudo_ni_zabi_noj_v_gyrba", "text": "Министър-председателят на Канада Джъстин Трюдо е „забил нож в гърба“ на САЩ по време на срещата на лидерите на държавите от Г7, заяви икономическият съветник на Белия дом в неделя, цитиран от AFP. Тръмп от самолета: Оттеглям подписа си от комюникето на Г-7 заради лъжливия Трюдо Доналди Тръмп е бесен, че канадският лидер налагал мита над \"американските фермери, работници и компании\", а пък те - само \"над колите, наводнили пазара\". Това стана, след като предния ден самият Тръмп се похвали, че е договорил с младия министър-председател нулеви ставки към Щатите. Трюдо носел отговорността за провала на срещата на високо равнище на Г-7, каза още главният икономически съветник на президента на САЩ. Президентът на САЩ, който не подкрепи заключителното споразумение на Г-7, реагирал по този начин, \"за да не покаже слабост\" преди срещата си със севернокорейския лидер Ким Чен-ун, допълни Кудлоу. Мексико отговори на Тръмп с мита за американска стомана Както Клуб Z писа, в два туита от борда на \"Еър Форс 1\" на път за Сингапур, точно когато Канада разпространи официалното комюнике на Г-7, Тръмп се нахвърли срещу домакина, като обвини канадския премиер, че е непочтен и нерешителен. По-рано германският външен министър Хайко Маас критикува Тръмп с думите, че решението му да оттегли подкрепата си за заключителното комюнике на Г-7 със съобщение в Туитър \"разруши доверието и отговорът на Европа трябва да бъде още по-силно обединяване\". Той предупреди, че ще отнеме много време изгубеното доверие да бъде възстановено. Френското президентство също подчерта днес, че международното сътрудничество не може да зависи от нечии пристъпи на гняв или бележки, отхвърляйки  \n\t\"непоследователността\" и \"необосноваността\" след рязката промяна в отношението на президента на САЩ Доналд Тръмп към заключителната декларация от срещата на високо равнище в канадския курорт Ла Малбе. Мексико отговори на Тръмп с мита за американска стомана", "date": "2018.06.10", "title": "САЩ: Джъстин Трюдо ни заби нож в гърба"}
{"url": "http://clubz.bg/68946-rumen_petkov_ubiecyt_na_pelov_beshe_agent_na_mvr", "text": "Марио Панчев – мъжът, който ликвидира избягалия затворник Владимир Пелов, но после сам почина от раните си, е бил агент на МВР. Това обяви в студиото на бТВ лидерът на АБВ и бивш вътрешен министър Румен Петков. Според него в момента ведомството е в катастрофално положение и ръководителят му Валентин Радев трябва да бъде сменен. Според него мрежата на информаторите и помагачите на МВР е съсипана и затова ботевградските полицаи не са научили, че в един конкретен апартамент на свързан с избягалия затворник се купува 3 пъти повече храна и сметките скачат драстично без видим повод. Според него ударите по МВР са започнали още от 1992 г. с „безпринципната кадрова политика”: „Хора бяха изхвърлени на улицата и някои от тях бяха длъжни да оцелеят по не най-добрия за държавата начин”. Другите удари дошли от непрекъснатите преструктурирания и ваденето на досиета извън кръга на „политическите доносници”, което прекършило агентурния апарат. МВР шефът: Били сме на крачка да хванем Пелов, но - малшанс Самият Петков като вътрешен министър предизвика сериозна полемика, след като взе участие в оперативната работа на МВР и се срещна с душнишките Братя Галеви. С днешна дата той не смята, че това е укоримо поведение, защото двамата са били неосъждани към съответния момент и освен това са заявили, че ще дадат важна информация по линия на наркотиците само на ресорния министър. „В момента на срещата те бяха на пълно обслужване – външно наблюдение, подслушване, проследяване, всички екстри са били стоварени върху Братя Галеви. Друг въпрос е кой ги пусна да напуснат тържествено държавата”, подчерта Румен Петков. „Далеч не съм първият вътрешен министър, който се среща с такива лица, не съм и последният”, отбеляза той в студиото, като не влезе в по-голяма конкретика. Все пак, обаче, лидерът на АБВ направи коментар, насочен към Цветан Цветанов и показно разстреляния бизнесмен Петър Христов: Петков посочи, че е работа на премиера Бойко Борисов и на парламентарното мнозинство да изберат наследник на Валентин Радев, но на шега предложи примабалерината Маша Илиева. Днес Петков говори и пред БНР, където нарече \"малшанс за МВР\" това, че Валентин Радев е министър на вътрешните работи. Във връзка с темата Петков заяви, че от Алтернатива за българско възраждане имат предложение за пакет от мерки, които да увеличат ефективността на Министерството на вътрешните работи.", "date": "2018.06.10", "title": "Румен Петков: Убиецът на Пелов беше агент на МВР"}
{"url": "http://clubz.bg/68945-politzatvornik_v_rusiq_umira_i_svetyt_trqbva_da_byde_nashtrek", "text": "Четири години след като Русия нахлу и незаконно анексира Крим от Украйна, престъпленията и жертвите там не получават достатъчно внимание. Една от тях - смел активист и режисьор на име Олег Сенцов, е решил да промени това. На 14 май Сенцов, който е пратен в сибирска трудова колония зад Арктическия полярен кръг, започна гладна стачка с искане за освобождаването на 64-ма украински политзатворници, държани от Русия. Той не включи себе си сред тях. Оттогава здравето му сериозно се влоши. Адвокатът му твърди, че той е отслабнал с близо 8 килограма и че жизненоважните му органи са застрашени да спрат да функционират. Ако гладната стачка продължи, той може да умре по време на предстоящото световно първенство по футбол, чийто домакин е Русия. Режимът на Владимир Путин трябва да се засрами и да освободи Сенцов, преди такава трагедия да се случи. Според щателната документация на правозащитните групи, 41-годишният жител на кримската столица Симферопол е хвърлен в затвора, защото се е съпротивлявал на насилствената руска окупация на страната му. След като координират помощ за украински войници, попаднали в капан в кримска база, Сенцов и негов съратник са арестувани през май 2014 г. и обвинени в тероризъм. Властите твърдят, че Сенцов  Той отрича обвинението и казва, че е бил измъчван в затвора. Чиновниците отговориха с цинично описание на неговите рани като резултат от пристрастяване към садомазохистичен секс. На делото срещу него главният свидетел на обвинението се отрече от показанията си, като каза, че и те са били изтръгнати с мъчения. През август 2015 г. съдът  на над 3000 километра от Крим. Руското нахлуане в Крим бе последвано от друго в Източна Украйна, което през последните години премина в патова ситуация. На Путин бяха предложени редица шансове за уреждане на въпроса, като бъдат изтеглени руските войски от източните Донецки и Лугански провинции в Украйна. Той избра да не го прави. Вместо това продължава зловредната намеса в Украйна и западните демокрации чрез кибероперации и насилие като последния опит за отравяне на бивш шпионин и дъщеря му във Великобритания. Страните, които ще изпратят отбори и запалянковци в Русия за световното първенство по футбол това лято, ще подарят престиж на Путин въпреки деянията му и въпреки факта, че неговият режим тъпче с допинг своите спортисти. Техните политически лидери бяха длъжни най-малкото да настояват Путин да освободи Сенцов и другите украински затворници. За тяхна чест някои го правят. Френският президент Еманюел Макрон повдигна въпроса за Сенцов и насаме, и публично, когато наскоро се срещна с Путин. Украйна от своя страна излезе с идеята за размяна, чрез която да освободи 23-ма руснаци, обвинени в престъпления в Украйна, срещу Сенцов и няколко други затворници. Путин ще постъпи мъдро, ако приеме сделката. Иначе той ще трябва да обясни смъртта на един човек, който изобщо не е трябвало да бъде заведен в неговата страна, още по-малко хвърлен в затвора там.", "date": "2018.06.10", "title": "Политзатворник в Русия умира и светът трябва да бъде нащрек"}
{"url": "http://clubz.bg/68947-maskva_maskva_gol_gol_gol_kakvo_mislite_za_tazi_pesen", "text": "Случвало ли ви се е да се дразните на постоянните ни автоиронии - че все ние българите имаме най-тъпото лого на нещо си, най-карикатурния девиз, най-несъстоятелната и открадната мелодия... Официално на това се сложи край! Ако се съди по социалните мрежи, очите ни завинаги се измити от \"химна\" \"Москва встречает Чемпионат\". Той завинаги каза едно \"Баста\"... или по-точно \"Хахахаха\" на българската хегемония в глупотевините.   В парчето човек, сякаш произведен изцяло от ботокс и неговата дъщеря, облечена в перде, пеят \"Масква, Масква... хахахаха\", както и \"Гол, гол, гол\". Това се случва на фона на иначе отлично танцуващи - има си хас в Русия! - балетисти. Единият от които обаче по неизвестни нам причини мята казачок, издокаран като... капитан Джак Спароу. По-точно - като Джак Спароу, скаран с реквизитора си. Вътре се намесва и друга жена, облечена в тигров принт. Като казахме реквизитор, цялото видео кинематографски е издържано в стила на Боливуд. Или още по-точно - на двойкаджията на боливудския НАТФИЗ, изхвърлен през втория семестър. Това всеобхватно, макар и дефинитивно еклектично гурме за сетивата дължим на Александър Малинин и дъщеря му Устиня. Да, да - дъщеря му е - нищо че човекът изглежда малко като остарял Джими Съмървил от пластмаса. Народният артист на Руската федерация Малинин всъщност се е казвал с не толкова престижното Выгузов до 1988 г., научаваме от Уикипедия. Човекът има хит след хит, а повече за него може да видите  Иначе живее в Мюнхен - не е прост. А участието на немската група \"Чингизхан\" прави нещата още по-безпощадни и свирепи. Докато парчето \"вършее\" из социалните медии като истински събирач на остроумия и ирония,трябва да отбележим, че започващото след 4 дни в Русия световно си има съвсем друг - \"истински\" химн. Той се появи едновременно с музикалното престъпление на Малинини - завчера В него освен Уил Смит и Ники Джем можем да видим и разкошната албанка Ера Истрефи. Оправете си слуха... и очите.", "date": "2018.06.10", "title": "\"Масква, Масква... гол, гол, гол!\" Какво мислите за тази песен?"}
{"url": "http://clubz.bg/68904-golqmoto_grycko_lqto", "text": "Докато вицепремиерът Валери Симеонов и министърът на туризма Николина Ангелкова продължават с престрелката относно това кой обект по презастроеното българско Черноморие е законен или незаконен, съседна Гърция очаква бум от туристи през лято 2018 г. Гърция очаква . спрямо 2017 година, когато страната беше посетена от рекорден брой чужденци с цел почивка и развлечения - 27.194 милиона души. Това е ръст от 9.7% спрямо предходната година. За сравнение през миналата година България е била посетена от 5.5 милиона туристи. А за лято 2018 Ангелкова очаква ръст от 5 на сто. Валери Симеонов: Спираме алкохолния туризъм в Слънчев бряг Бумът в чуждестранните посещения се отразява положително на заетостта в туристическия бранш, която е достигнала рекордно високо ниво от 400 000 души миналото лято, според данните на Института на Гръцката конфедерация по туризъм (SETE Intelligence), съобщи \"Катимерини\". В периода юли-септември 2017 г. туризмът е осигурил заетост на 19 000 души повече спрямо година по-рано, което е увеличение от 5% при 381 000 души, наети през лятото на 2016 г. През последното десетилетие - от 2008 г. до 2017 г., заетостта в туризма отбелязва средногодишен ръст от едва 0.9%, но от 2014 г. насам негативната тенденция от първите години на кризата се заличава, като годишният темп на растеж се покачва до 7.8%. Гърция взе половин милиард евро за газовия си оператор Поради това нарастване и паралелното свиване на заетостта в повечето други сектори на икономиката, приносът на туризма за заетостта в Гърция се покачи от 7.5% през 2008 г. на най-високото ниво от 10.4% през 2017 г. Основната възрастова група, заета в туризма, е от 30 до 44-годишни. Нарастването на заетостта на непълно работно време в туризма, наблюдавано от възстановяването на индустрията през 2013 г. поради структурните промени на пазара на труда, не се е случило за сметка на заетостта на пълно работно време, а просто я допълва, обясняват от SETE Intelligence. Това предлага алтернативна възможност за работа на десетки хиляди гърци в момент, когато други сектори не желаят да наемат хора поради кризата. Когато гражданите определят бюджета, или уроците на Древна Гърция Гърция очаква тази година още 2 милиона посетители, прогнозира министърът на туризма Елена Кунтура тази седмица. Тенденцията от последните три години показва, че страната достига нови и нови върхове, като 2018-а се очаква да е пикова по отношение на растежа от всички досегашни. Само през първото тримесечие на годината има 20% увеличение на чуждестранните туристи. В много райони на Гърция, които никога не са имали зимен туризъм, постигнахме впечатляващ ръст\", каза министърът, като даде за пример Крит, където за януари-март се отбелязва огромно покачване от 800% до 50 000 туристи, посещаващи острова. Корбин ще върне статуите от Партенона на Гърция. Ако стане премиер Кунтура посочи, че Гърция е успяла да привлече нови инвестиции с висока добавена стойност в периода 2015-2017 г. Нови 25 000 легла са били добавени към големите четири- и петзвездни хотели с по 300 легла, по данни на Специалната агенция за насърчаване и лицензиране на туристически инвестиции. За м.г. приходите от пътувания са нараснали с 10.5% спрямо 2016 година до 14.596 млрд. евро. Това се дължи на увеличение на приходите от ЕС с 13.8% до 9.843 млрд. евро и на приходите от страни извън ЕС с 5.6% до 4.327 млрд. евро. Гърция взе половин милиард евро за газовия си оператор Когато гражданите определят бюджета, или уроците на Древна Гърция Корбин ще върне статуите от Партенона на Гърция. Ако стане премиер", "date": "2018.06.10", "title": "Голямото гръцко лято"}
{"url": "http://clubz.bg/68951-ninova_broi_provalite_na_borisov_otmystitel_stroitel_obedinitel", "text": "„Визия за България” се нарича управленската алтернатива, която БСП ще представи на национално съвещание на 21 юни. Това обяви лидерът на социалистите Корнелия Нинова на днешния пленум на „червените”. По проекта работят   които вече са представили свои предложения за политики и решения. Корнелия Нинова не пропусна да нападне премиера Бойко Борисов. Митове и факти за митниците и системата БАЦИС  Нинова припомни и че БСП са сигнализирали за фиктивни преминавания на товари през нашите гранични пунктове, а по-късно информацията е била потвърдена и от европейските органи, които са започнали разследване.", "date": "2018.06.10", "title": "Нинова брои провалите на Борисов: отмъстител, строител, обединител"}
{"url": "http://clubz.bg/68952-horata_izpitvat_otvrashtenie_kym_seksa", "text": "Колкото и изненадващо да звучи, сексът е едно от нещата, будещи отвращение у хората, съобщава сайтът Нюз.ру, позовавайки се на резултатите от британско изследване. В проучването са участвали две хиляди и петстотин души. На участниците били предложени десетки възможни ситуации, които трябвало да оценят по скала от   до  . Резултатите показват, че има шест най-разпространени типа отвращение, сред които и към секса. Останалите са към  . Чувството на отвращение е по-силно изявено при жените по всички показатели, отколкото при мъжете. По-рано учените смятаха, че неприятната емоция е свързана с инстинкта за самосъхранение и помага на хората да се предпазят от инфекции. Резултатите от изследването обаче показват, че неприязънта към дадено нещо е свързана и със социалните норми. БТА", "date": "2018.06.10", "title": "Хората изпитват отвращение към секса"}
{"url": "http://clubz.bg/68956-nqma_koj_da_spre_kralq_titla_%E2%84%9611_za_rafael_nadal", "text": "Рафаел Надал за 11-и път вдигна победоносно ръце на финала на \"Ролан Гарос\" - втория за годината турнир от Големия шлем.  В мача за титлата испанецът победи с 3:0 (6:4, 6:3, 6:2) Доминик Тийм (Австрия). Краля на клея нито веднъж не е губил финал в Париж, в цялата си кариера той има само две поражения на Откритото първенство на Франция. Така титлите му от Големия шлем вече са 17. Само Роджър Федерер има повече - 20. Тази година Надал даде само един сет на съперниците си в целия турнир, след като през миналата и това не успяха да направят. Днес реална интрига имаше само в първия сет. Матадора направи пробив за 2:0, но Тийм отвърна и изравни. При 5:4 в своя полза обаче шампионът удари отново, при това на нула. И взе аванс след 6:4. Нататък той играеше все по-солидно и за всички бързо стана ясно какво предстои - коронация, която сме виждали вече доста пъти. Доминик Тийм направи силен турнир. След два поредни полуфинала той игра и за титлата. Ясно е, че това са двамата най-силни играчи на клей в момента. Балансът им е 7:3. Наскоро австриецът би Рафа на четвъртфинал в Мадрид. Когато става дума за \"Ролан Гарос\" обаче, шансовете на опонентите на Краля са нищожни. Не е ясно още колко време ще е така. А сега започва сезонът на трева.", "date": "2018.06.10", "title": "Няма кой да спре Краля - титла №11 за Рафаел Надал"}
{"url": "http://clubz.bg/68957-pes_falshiva_novina_e_da_sme_natiskali_bsp_za_istanbulskata_konvenciq", "text": "Партията на европейските социалисти е предупредила, че може да замрази членството на БСП, ако левицата не подкрепи Истанбулската конвенция и за това бил оказван натиск на лидера на социалистите Корнелия Нинова. Това са обсъждали на днешния пленум социалистите според информация на бТВ. Нинова брои провалите на Борисов: отмъстител, строител, обединител От  ПЕС обаче обявиха за фалшива новина  Пленумът на БСП обаче подкрепи Нинова в позицията й срещу Истанбулската конвенция. Телевизията цитира членове на ръководството на партията, присъствали на пленума на левицата. Говори ПЕС: Никой от БСП не е бил против Истанбулската конвенция Те очакват   и да не се стигне до замразяване на членството на БСП в европейската организация на социалистите. Българските социалисти са информирали своите партньори от Европа за всички законодателни инициативи по темата „Насилие над жени”. Говори ПЕС: Никой от БСП не е бил против Истанбулската конвенция", "date": "2018.06.10", "title": "ПЕС: Фалшива новина е да сме натискали БСП за Истанбулската конвенция"}
{"url": "http://clubz.bg/68948-shofor_na_rejs_s_deca_trygva_na_pyt_piqn_i_drogiran", "text": "Около 8:30 ч днес при извършване на задължителна полицейска проверка на автобус, собственост на частна фирма, потеглящ за ученическа екскурзия, е установено, че водачът му е употребил алкохол с концентрация 1,27 промила в издишания въздух. Това събощават от МВР. Както е известно, при концентрация над 1,2 на хиляда законодателят е преценил, че си толкова пиян, че си за съд, а не за административна глоба. По-късно при направените допълнителни тестове, е констатирано, че  Шофьор на детски автобус кара с 0,7 промила, удря се Шофьорът е на 41 г. от Варна, Водачът на автобуса е задържан за срок до 24 часа, допълват от МВР. По случая е образувано досъдебно производство.", "date": "2018.06.10", "title": "Шофьор на рейс с деца тръгва на път пиян и дрогиран"}
{"url": "http://clubz.bg/68939-g_7_rusiq_da_spre_da_destabilizira_demokraciite", "text": "Лидерите на Г-7 призоваха Русия да спре да дестабилизира демокрациите и предупредиха, че са готови да засилят санкциите срещу Москва, ако е необходимо, предаде Ройтерс. Седемте осъждат атаката в Солсбъри и споделят преценката на Обединеното кралство, че има висока степен на вероятност, че Руската федерация е отговорна за нападението и че няма достоверно алтернативно обяснение. Те призовават Русия да изпълнява международните си задължения и отговорността си като постоянен член на Съвета за сигурност на ООН за укрепването на международния мир и сигурността, като добавят, че въпреки всичко, ще продължат да работят с нея за решаването на регионални кризи и глобални предизвикателства, когато това отговаря на интересите им.  Г-7: Поведението на Русия е зловредно Лидерите от Г-7 потвърждават осъждането на незаконното анексиране на Крим и трайната си подкрепа за суверенитета, независимостта и териториалната цялост на Украйна в международно признатите й граници. Те потвърждават ангажимента си да помагат на Украйна в прилагането на нейната амбициозна и необходима програма за реформи и напомнят, че санкциите ще продължат, ако Русия не демонстрира пълно спазване на задълженията си според Минските споразумения и зачитане на украинския суверенитет. Ако действията на Русия го наложат, те са готови да предприемат допълнителни рестриктивни мерки срещу нея, като същевременно остават ангажирани с подкрепата за руското гражданско общество и обещават да съдействат и инвестират в контакти между хората.  Тръмп от самолета: Оттеглям подписа си от комюникето на Г-7 заради лъжливия Трюдо Седемте страни декларират готовността си за координирани действия в отговор на чуждестранни играчи, които се стремят да подкопаят техните демократични общества и институции, избориня им процес, суверенитет и сигурност, като подчертават, че тези заплахи, особено когато произтичат от държави, застрашават не само тях, но и международния мир и сигурност и международния правов ред.  Лидерите на Г-7 отново призоваха Северна Корея да осъществи пълен, проверим и необратим демонтаж на цялото си ядрено и ракетно въоръжение и се договориха да вземат мерки да не допуснат Иран да се сдобие с ядрено оръжие. Както е известно президентът Доналд Тръмп вече е на път за Сингапур, където на 12 юни е срещата с Ким. Тръмп от самолета: Оттеглям подписа си от комюникето на Г-7 заради лъжливия Трюдо", "date": "2018.06.10", "title": "Г-7: Русия да спре да дестабилизира демокрациите"}
{"url": "http://clubz.bg/68949-mvr_shefyt_na_germaniq_s_63_merki_za_predostavqneto_na_ubejishte", "text": "Федералният министър на вътрешните работи на Германия Хорст Зеехофер (ХСС) потвърди подготовката на широкообхватна реформа на политиката в областта на предоставяне на убежище, съобщава националният ежедневник Frankfurter Allgemeine Zeitung, цитиран от \"Фокус\". Български евродепутати искат промени в правилата на ЕС за убежище Същевременно последните социологически проучвания показаха, че мнозинството германци  ако кандидатите за закрила идват от сигурни трети страни.", "date": "2018.06.10", "title": "МВР шефът на Германия с 63 мерки за предоставянето на убежище"}
{"url": "http://clubz.bg/68929-padat_razhodite_za_socialno_podpomagane", "text": "Възстановяването на пазара на труда оказва все по-осезаем положителен ефект не само върху приходната част на държавния бюджет, но и по отношение на разходите за някои видове политики като социално подпомагане. Данните от последния отчет на Агенцията за социално подпомагане (АСП) показват   както и спад на изразходваните средства в много от тях.  Разходите по програма \" , която касае най-бедните, спадат до 35,5 млн. лв. при 46 млн. лв. през 2016 г., а бенефициентите са с близо 8 хиляди души под миналогодишните 48 хил. души. Спад на броя на бенефициентите е регистриран и при най-голямата програма, администрирана от АСП -   Общите разходи по нея обаче се покачват поради увеличаването на размера на помощта за отглеждане на деца с увреждания, както и нейната диференциация в зависимост от степента на увреждане. Въпреки че разходите в това направление почти се удвояват, достигайки 161 млн. лв., спадът в други направления означава, че общите средства по програмата нарастват минимално. Най-осезаем е спадът на бенефициентите и изразходваните средства при друга мярка от същата програма – (т. нар. детски надбавки). През 2017 г. тя включва 37 хил. по-малко домакинства, 55 хил. по-малко деца и струва на бюджета 42,7 млн. лв. по-малко. Общите разходи (309 млн. лв.) са най-ниските от годините преди кризата. Намаляват още бенефициентите и средствата за различни видове еднократни помощи както в сферата на семейното подпомагане, така и по отношение на лицата с увреждания и помощите за отопление. Всичко това е естествено следствие от факта, че повече хора работят и получават трудови доходи. Набраната през последната година инерция в посока реформиране на някои от най-анахроничните програми в сферата на социалното подпомагане обаче не трябва да бъде губена. Именно периодът на намаляващи разходи и бенефициенти е най-подходящ за провеждането на структурни реформи, които да осигурят по-ефективното действие на програмите в бъдещи периоди, когато по една или друга причина се наложи на повече хора да се включат в тях. Някои такива ходове вече бяха предприети: Въведената диференциация при отпускане на т.нар. детски надбавки е стъпка в правилната посока, която, ако бъде продължена като замисъл но на базата внимателен анализ на съвкупността от бенефициенти, може дори да се доближи до своите западни еквиваленти. Опитите за реформа в експертизата на работоспособността на хората с увреждания срещнаха очаквана съпротива, особено предвид липсата на цялостна, ясно заявена визия за реформа на системата, а не само за \"входа\" в нея. Акцентът върху социалната оценка, вместо върху чисто здравословните ефекти от увреждането, обаче е важен, ако не искаме подпомагането на хората с увреждания да продължи да става \"по калъп\" и съответно да не постига нищо. На фона на всички цитирани по-горе данни за спад на разходи и бенефициенти изпъква все по-високият брой на освободените от винетни такси автомобили на лица с увреждания (или на родители на деца с увреждания). Само за последните 8 години техният брой се е увеличил от 120 хил. на 219 хил. души при общо 500 хил. лица с увреждания, получаващи помощи по най-широката по обхват програма на АСП (26 хил. от тях – деца). Това предполага, че всяко второ лице с увреждане над 50% има кола и кара извънградско. Нарастващият брой бенефициенти по тази мярка подозрително напомня на реформираната преди няколко години помощ за студентки, станали майки, огромната част от които се оказаха всъщност майки, станали студентки, с цел да приберат 2880 лв. без оглед на доходното си състояние и без намерение всъщност да учат. Популярността на тази програма нарасна над три пъти в периода между 2011 и 2014 г., когато в условията на все по-лесен достъп до висше образование майките-студентки от 2300 станаха 7200. След въвеждането на изисквания за реално следване, той спадна до 929 през 2017 г., а разходите по програмата паднаха от 20,7 млн. лева през 2014 г. на 1,4 млн. лв. Ситуацията с винетките е любопитна, защото се явява само една от многобройните привилегии, които лице с ТЕЛК решение може да получи автоматично, без оглед на доходното си състояние и реалните си нужди. Това е де факто нещо като данъчна отстъпка в размер на 21  млн. лв., към които може да добавим и по-трудните за оценяване данъчни преференции като освобождаването в много случаи от данък върху самото превозно средство, намаляване със 75% на данъка върху недвижими имоти на основното жилище, необлагаеми първи 7920 лв. доходи и намалени наполовина патентни данъци.  Всичко това не значи, че няма логика в това лицата с увреждания или родителите на деца с увреждания да се ползват от подобен инструмент. Въпросът е доколко винетките и данъчните облекчения реално отиват и се ползват именно от тези нуждаещи се лица, при положение че по друга мярка, подпомагаща покупката и преустройството на превозни средства, са отпуснати такива помощи на общо 6 лица за последните 2 години. Така резерв за по-висока ефективност има както по отношение на философията на социалното подпомагане (като индивидуализирания подход и социалната оценка при хората с увреждания), така и по отношение на програми със спорна ефективност (като безплатните винетни стикери). Механичното вдигане на плащанията с оглед на по-малкото бенефициенти би бил възможно най-грешният подход в сегашния момент, тъй като огромна част от цената на едно такова решение ще се материализира именно в най-неподходящия момент – криза на пазара на труда и падащи приходи в бюджета. Сега е моментът за равносметки. Програмите трябва да бъдат ревизирани една по една, като тези, които не постигат целите си, трябва да бъдат преразгледани за сметка на такива, които всъщност помагат на нуждаещите се, включително и да постигнат независим икономически живот.", "date": "2018.06.10", "title": "Падат разходите за социално подпомагане"}
{"url": "http://clubz.bg/68950-benzinyt_mina_psihologicheska_bariera_ot_230_lv", "text": "Цените на горивата скочиха точно преди началото на летния сезон. В 11 области на страната литърът се продава на цени над средните за страната, съобщава Нова тв. Според статистиката най-масовият бензин - А95, струва малко над 2,20 лева, като на места цената премина психологическата граница от 2,30 лева за литър. От началото на година бензинът е поскъпнал с 16 стотинки, а дизелът - със 17. Мартин Владимиров - енергиен анализатор, прогнозира пред телевизията, че така ще подължи още няколко седмици, а след това ще има спад, но лек.", "date": "2018.06.10", "title": "Бензинът мина психологическа бариера от 2,30 лв."}
{"url": "http://clubz.bg/68941-pochina_kitaristyt_na_flituud_mak_dani_kiruan", "text": "Китаристът на групата „Флийтууд Мак“ Дани Кируан почина на 68 г., пише лондонският Evening Standard. Групата потвърди смъртта му в изявление на страницата си във фейсбук и отдаде почит на \"истинското наследство\" на музиката, която написа като част от групата. Дани Кируан се присъединява към „Флийтууд Мак“, когато навършва 18 години, \"воден от любовта си към блуса\", след като бива одобрен от Мик Флийтууд. Той участва в пет студийни албума с групата и я напуска през 1972 г., когато влошава отношенията си с колегите. След като напуска, той започва самостоятелна кариера, но решава да се оттегли от музикалната индустрия в края на 70-те години на миналия век. Албумите, в които свири и композира Дани, са: Then Play On ​1969 \n\tBlues Jam at Chess​1969 \n\tKiln House​1970 \n\tFuture Games​1971 \n\tBare Trees​1972    ", "date": "2018.06.10", "title": "Почина китаристът на \"Флитууд Мак\" Дани Кируан"}
{"url": "http://clubz.bg/68942-rodni_romi_si_preprodavat_robi_v_tuluza", "text": "Нечовешки зверства са извършвали 11-те български граждани, задържани заради организиране на мрежа от просяци в Тулуза. Сред тях са 8 мъже и три жени, а 4-ма вече имат повдигнати обвинения - за пране на пари, трафик на хора и други измами. В мащабната операция са участвали над 160 полицаи, съобщи тази сутрин Нова тв. Арестуваните са членове са на 5 различни ромски фамилии, които поне от 3 г. са \"наемали\" просяци от България, разполагали ги по различни кръстовища във френския град и им поставяли \"дневна норма\". На по-малко кръстовище в дъждовен ден можело да изкараш минимум 30 евро, но на голямо долният праг бил € 400. Работното време било от 7 до 21 ч., а за който не изпълни нормата, имало зверски изтезания - били връзвани за дървета, мачкани с коли, горени... Касае се за това, което на Запад наричат \"модерно робство\" - жертвите са били примамвани с обещания за работа, но на място им били отнемани всички лични документи и били заставяни да просят в резултат на физически и психически тормоз, пишат медиите във Франция. Защо прося във Виена? Потърпевшите били избирани още от България с психически или физически недостатъци. А част от това, от което са шокирани френските медии, е че босовете си ги \"препродавали\" по 500 евро за човек. Всяка от жертвите е имала свой собствен \"господар\" и често \"господарите\" сключвали сделки помежду си. Всички изолирани 33-ма представители предимно на ромския етнос (между които и дете на 7 г.) вече са под грижите на френските социални служби. Почти всички обаче - без един, са поискали връщане в България.  Тарторите на мрежата са заплашени от 20 години затвор. Част от тях са от района на Плевен и водели доста охолен начин на живот у нас.", "date": "2018.06.10", "title": "Родни роми си препродават роби в Тулуза "}
{"url": "http://clubz.bg/68943-volejbolistite_vzeha_samo_gejm_na_polsha_v_ligata_na_naciite", "text": "Волейболните национали отстъпиха с 1:3 (21:25, 26:24, 18:25, 19:25) на Полша в третия си мач от Лигата на нациите в Япония. Така тимът ни остана само с един успех в минитурнира в Осака - срещу домакините. Волейболистите разбиха Япония в първия си мач в Осака Вчера \"лъвовете\" загубиха от Италия с 1:3. Италия надигра волейболните национали С променен състав днес българите започнаха равностойно на Полша, но все пак загубиха първия гейм. Вторият бе равностоен и много интересен, а в края му българите взеха преднина, която успяха да удържат. За това помогна включването от скамейката на ветерана Боян Йорданов. Изравняването на геймовете обаче бе всичко, до което нашите успяха да стигнат. В третия и четвъртия гейм тимът на Пламен Константинов имаше аргументи срещу световните шампиони само в началото им. В четвъртия кръг България отново ще е домакин на група - този път във Варна. В периода 15-17 юни националите се изправят съответно срещу Франция, Канада и Бразилия в Двореца на културата и спорта. Италия надигра волейболните национали", "date": "2018.06.10", "title": "Волейболистите взеха само гейм на Полша в Лигата на нациите"}
{"url": "http://clubz.bg/68940-100_000_v_bukuresht_sreshtu_zloupotrebite_na_prokurorite", "text": "Над 100 000 поддръжници на румънското правителство се събраха вчера в столицата Букурещ, облечени в бяло, за да протестират срещу предполагаемите злоупотреби, извършени от антикорупционните прокурори, предаде Асошиейтед прес. Управляващата социалдемократическа партия смята, че прокурорите имат прекалено много власт и твърдят, че те незаконно са подслушвали телефони и несправедливо са преследвали държавни служители. Партията докара с автобуси поддръжници от цялата страна за митинга, а други пристигнаха самостоятелно, отбелязва АП.  Румъния не е измислила корупцията, заяви пред кореспондент на агенцията Оана Флоря, на 42 години, юридически експерт от Букурещ. Много от обвиненията бяха преувеличени и много хора бяха оправдани, допълва тя. Миналата година Румъния преживя най-големите протести след края на комунизма, след като правителството се опита да декриминализира закононарушенията на държавните служители. Антикорупционната прокуратура е разследвала 713 държавни служители през 2016 г., включително 28 кметове и един сенатор.  Според критици проправителственият митинг цели да сплаши съдиите и румънсикя президент Клаус Йоханис, който подкрепя антикорупционната борба. Няколко участници в демонстрацията заявиха, че мислят, че телефоните им се подслушват, отбелязва АП.  В словото си на митинга кметът на Букурещ Габриела Фиря заяви, че той е бил организиран, за да \"защити достойнството и свободата\", отбелязва БТА.  Но Калин Мариус Козмин, на 23 години, член на Социалдемократическата партия, берач на домати и царевица, дошъл от източния град Тулча, изглежда е повече загрижен за икономиката, отколкото за политическите вражди, посочва, че на страната трябват повече работни места и магистрали.", "date": "2018.06.10", "title": "100 000 в Букурещ срещу злоупотребите на прокурорите"}
{"url": "http://clubz.bg/68938-trymp_ot_samoleta_otteglqm_podpisa_si_ot_komyuniketo_na_g_7_zaradi_lyjliviq_tryudo", "text": "В два туита от борда на \"Еър Форс 1\" на път за Сингапур, точно когато Канада разпространи официалното комюнике на Г-7, Тръмп се нахвърли срещу домакина, като обвини канадския премиер, че е непочтен и нерешителен. Последва нов туит, в който Тръмп обвини премиера на Канада Джъстин Трюдо, който се държал с него по време на срещата на Г-7, само за да даде пресконференция след заминаването му и да каже, че американските мита са   и че  . Последва ответен туит от кабинета на Трюдо, който заяви, че   добавяйки, че Трюдо остава фокусиран върху постигнатото на срещата Тръмп в изолация. Европа срещу Русия Преди това лидерите на Г-7 подписаха в края на срещата си в Канада вчера компромисен текст за търговията, който обаче не урежда конфликта с митата между САЩ и шестте им партньори, предаде Франс прес. Споменаването на необходимите колективни \"правила\" беше изискване на европейците. Частта от текста, посветена на търговията, за разлика от частта за климата, е подписана от седемте страни от групата, включително САЩ. Текстът отговаря на някои изисквания на американския президент Доналд Тръмп - използва се думата \"реципрочна\" за търговията, която също така трябва да бъде \"свободна, равноправна и взаимно изгодна\", и се уточнява: В знак, че текущите спорове за търговията не са уредени, домакинът на срещата, канадският премиер Джъстин Трюдо потвърди, че неговата страна ще приложи от 1 юли митата в отговор на тези, наложени от Вашингтон върху стоманата и алуминия.  Френският президент Еманюел Макрон също потвърди, че ответните мерки, решени от Европейския съюз, ще бъдат приложени от юли.  Самият Тръмп, който пристигна последен и си тръгна пръв от срещата, не смекчи оплакванията си от търговските партньори ЕС и Канада. В серия от туитове вчера той отново ги обвини, че се възползват от ) но провъзгласи: Вече на път за Сингапур от борда на самолета президентът написа: Трюдо закри срещата с упрек към търговските заплахи на Тръмп, като ги нарече \"доста обидни\". Макрон наблегна, че на срещата Европа е застанала в единен фронт срещу Тръмп, като отбеляза позитивно, че събитието е приключило със сагласието на всички страни да се борят с протекционизма.  В крайна сметка може би снимката, споделена в социалните мрежи от говорителя на Ангела Меркел, илюстрира най-добре напрежението в Г-7, превърнала се в \"Г-6 плюс 1\", заключава Франс прес. На фотографията, заляла интернет, германската канцлерка, заобиколена от съюзниците, всички застанали прави, се е навела към Доналд Тръмп, който седи, скръстил ръце, и изглежда сякаш го поучава. ", "date": "2018.06.10", "title": "Тръмп от самолета: Оттеглям подписа си от комюникето на Г-7 заради лъжливия Трюдо"}
{"url": "http://clubz.bg/68953-erdogan_zagovori_za_krystonosen_pohod", "text": "След като правителството на Австрия взе решение да затвори 7 джамии, които се ползват с финансиране от Анкара, и да изгони до 40 имами, държавният глава на Турция Реджеп Тайип Ердоган обеща отговор на мерките на Виена, които той описа като „нов кръстоносен поход“. Това пише германският национален ежедневник \"Ди Велт\", цитиран от \"Фокус\". Австрия затваря джамии и гони имами „Опасявам се, че мерките на австрийския канцлер Себастиан Курц водят света към нов кръстоносен поход“, заяви Ердоган в рамките на предизборен митинг в Анкара, проведен в събота, 9 юни. В Бавария слагат кръстове на административните сгради В петък Австрия обяви, че ще експулсира от страната до 40 имами и ще наложи затварянето на седем джамии. Имамите, които ще бъдат заставени да напуснат Австеия, са духовници на „Турско-ислямския съюз за културно и социално сътрудничество в Австрия\" (Atib). В Бавария слагат кръстове на административните сгради", "date": "2018.06.10", "title": "Ердоган заговори за \"кръстоносен поход\""}
{"url": "http://clubz.bg/68922-parlamentyt_gotov_da_dade_pravo_na_grajdanski_arest_na_kpkonpi", "text": "Управляващото мнозинство е готово да увеличи правомощията на наскоро създадения и наречен мегаорган за борба с корупцията, конфликта на интереси и незаконно придобитото имущество – КПКОНПИ, като му разреши да извършва и задържане. Това показа проучване на Клуб Z сред депутати от ГЕРБ и Обединени патриоти, членове на комисиите, които се занимават с контрол на службите, с вътрешните работи и борбата с корупцията. КПКОНПИ да има право да задържа, поиска шефът Пламен Георгиев Формалният повод е поредният призив на председателя на КПКОНПИ (Комисия за противидействие на корупцията и за отнемане на незаконно придобитото имущество) Пламен Георгиев, ръководенто от него ведомство да може и да задържа. Сега то няма такива правомощия и последният пример е показнияг арест на кметицата на столичния район \"Младост\" Десислава Иванчева, когато цялата мощ на държавата се стовари върху й - в акцията участваха на практика всички силови и „наказателни“ звена- от МВР, през прокуратурата, до КПКОНПИ. Така и не стана ясно каква точно е ролята на комисия \"Антикорупция\". На въпрос има ли лоби в парламента, отвърна: Шефът на \"Антикорупция\", ако беше прокурор, щеше да е убеден в присъдата След което затвърди: На въпрос няма ли това да доведе до вълна от публични арести като този на Иванчева, Георгиев посочи, че в случая с кметицата „именно това беше проблемът\". ВСС  да защити съда от шефа на \"Антикорупция\"? Гръмогласен... пас Засега остава неясно, ако тази идея се претвори е реалност, как ще бъде уреден въпросът – дали това задържане в рамките на 24 часа ще се включва в мярката и като цяло - дали няма да обезсмисли задържането по Закона за МВР. Още същия ден председателят на комисията за контрол над спецслужбите в парламента Димитър Лазаров (ГЕРБ) даде подкрепа за идеята на Георгиев, но направи уточнението, че водената от него комисия не е специализирана по тези въпроси. Фаворитът за шеф на антикорупцията иска още служители... минимум 104 Лазаров се впусна в уточнения на думите на шефа на КПКОНПИ - че „не става въпрос в никакъв случай за задържането по Наказателно-процесуалния кодекс. Не става въпрос за задържането в рамките на 72 часа, каквото имат органите на досъдебното производство, за да може прокурорът да подготви материалите, да ги внесе в съда и съдът да постанови мярка за задържане“. На въпрос дали депутатите ще подкрепят Георгиев с изменения в закона за КПКОНПИ, бе лаконичен: Че депутатите са готови да обсъдят – оказа се – готови са. Но масово преобладава мнението, че законодателната инициатива не трябва да идва от Народното събрание, а от Министерския съвет. Въпреки че формално парламентът назначава ръководството на КПКОНПИ. Негов колега допълни, че в този смисъл,  вместо от депутати от парламентарните групи. Ветото \"антикорупция\" на дневен ред. ГЕРБ очаква отхвърлянето му От опозицията, естествено, са против. Шефът на \"Антикорупция\", ако беше прокурор, щеше да е убеден в присъдата ВСС  да защити съда от шефа на \"Антикорупция\"? Гръмогласен... пас Фаворитът за шеф на антикорупцията иска още служители... минимум 104 Ветото \"антикорупция\" на дневен ред. ГЕРБ очаква отхвърлянето му", "date": "2018.06.10", "title": "Парламентът готов да даде право на \"граждански арест\" на КПКОНПИ"}
{"url": "http://clubz.bg/68906-jurnalistyt_kojto_izpoti_putin_video", "text": "Австрийският водещ Армин Волф е правил достатъчно трудни интервюта. Като един от водещите на вечерното дискусионно студио на австрийската обществена телевизия, той е известен с това, че е изпотил в ефир голяма част от политическия елит на страната. Волф привлече международен интерес тази седмица, защото направи същото с Владимир Путин в навечерието на държавното посещение на руския президент в Австрия. Интервютата на западни медии с Путин и без това са рядкост. Това, което отличи близо едночасовия разговор на австриеца с руския лидер, е, че той успя да постави Путин в отбранителна позиция, като го прекъсваше и обстрелваше с трудни уточняващи въпроси по различни теми Путин на път за Виена: Няма условия, при които да върнем Крим Волф разказва за своето преживяване пред главния европейски кореспондент на „Политико“ Матю Карничниг. Ето разговора:   Реакцията беше много позитивна. Особено ме зарадваха приятелските коментари на западните колеги, които са базирани в Москва и познават добре Русия. Реакцията от Русия е очаквана, макар че очаквах фабриките за тролове да се потрудят повече. Всъщност аз не мисля, че интервюто бе толкова остро. Водех го, както правя винаги и съм изненадан, че толкова много внимание се обръща на факта, че го прекъснах 11 пъти. Единайсет пъти за 54 минути не е толкова много, понякога го правя за 10 минути. Първото условие бе интервюто да се направи от старши водещ от Виена, а не от кореспондента ни в Москва. Второто бе да излъчим поне 15 минути в прайм тайма. Третото условие бе да се съгласим Кремъл да публикува пълното съдържание на разговора, а не само частта, която ние излъчим. Няколко дни преди интервюто от Кремъл поискаха списък с теми, които искаме да обсъдим. Изпратихме им 10 теми. Те помолиха да са максимум 6 и тогава им изпратих шест тематични области, като например отношенията на Русия с Австрия, Украйна и Крим, Сирия и т.н. Не е ставало дума за предварителни въпроси, което и без това нямаше да направя. Нямаше нищо нередно. Първо изгледах всички налични интервюта на Путин от последните години. Това много ми помогна, защото бързо разбрах как Путин реагира по време на интервюта и той се държа точно по този начин – не че ми стана по-лесно от това. Разговарях обстойно с някои експерти по Русия и четох доста. Отделих пет дни за интензивна подготовка за интервюто. Това определено бе най-трудното ми интервю досега по три причини. Първо, има огромна разлика между това да правя интервюта тук в студиото, където аз съм господарят, и да сме в президентския дворец в Кремъл пред президента на Руската федерация, където е ясно, че той е господарят и всяко прекъсване се приема за lèse-majesté ( ) Втората трудност бе симултанният превод, с който е много по-трудно да реагираш на момента. Путин: Австрия подкрепя увеличените доставки на руски газ за Европа Третата причина е, че Путин е много предпазлив събеседник, който умее да затрудни живота на интервюиращия. Той говори обстойно и влиза в много детайли. В момента, в който го прекъснеш, той се фокусира върху прекъсването. Малко политици правят това. Те или позволяват да бъдат прекъсвани, или не те чуват и продължават да говорят. Но Путин обръща внимание на всяко прекъсване, което му помага, защото след третото или четвъртото, интервюиращият започва да изглежда груб или пък незаинтересуван от отговорите. Той също често отговаря на въпросите със свои въпроси и е световен шампион по „А какво ще кажете за...?“ Той много бързо сменя темите. Питаш го за корупцията в Русия, а той започва да обсъжда корупцията в Украйна. Много е трудно да го отклониш. Не казва нито дума, която не е искал да каже. Изключително се контролира. Нямахме много контакт извън кадър. Трябваше да чакаме три часа и половина за интервюто. Беше насрочено за 18 часа, после отложено за 20, но започнахме чак към 22 часа. Путин ни поздрави кратко и приятелски на немски език, а след интервюто си направихме снимка с екипа. Това, което излъчихме, е 97% от моята среща с него. Единствената разлика е, че когато камерата не работи, той говори на немски много гладко. Това ми се стори най-интересното. И немският му е много добър.   Путин: Австрия подкрепя увеличените доставки на руски газ за Европа", "date": "2018.06.10", "title": "Журналистът, който изпоти Путин (ВИДЕО)"}
{"url": "http://clubz.bg/68944-otkriha_tqloto_na_izcheznaloto_v_struma_momchence", "text": "  Спасителите откриха тялото на изчезналото в река Струма момче, съобщи бТВ. Снощи 11-годишният Светлин влязъл във водата на нерегламентирания плаж и не излязъл. Две момичета, които били в реката с него, разказали, че го видели как потъва. Децата традиционно използвали мястото за плаж. Издирването снощи продължи до късно и се включиха сили на противопожарна безопасност, от Национален екип за действия при наводнения, БЧК, полиция, доброволци от община Кресна, обобщи Валентин Стоичков, зам.- кмет на община Кресна. Днес спасителите започнаха да обхождат двата бряга на реката от Кулата до Кресна и минути след старта на акцията откриха починалото дете. От полицията твърдят, че нямат данни за други места, където деца да плажуват сами.", "date": "2018.06.10", "title": "Откриха тялото на изчезналото в Струма момченце"}
