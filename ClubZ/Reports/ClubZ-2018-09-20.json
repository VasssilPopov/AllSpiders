{"url": "http://clubz.bg/73453-sofiq_s_protestna_nota_za_oskvernqvaneto_na_kostnicata_ledena_stena_v_nish", "text": "Българският посланик в Белград Радко Влайков е изразил остър протест в Министерството на външните работи на Република Сърбия по указание на вицепремиера и външен министър на България Екатерина Захариева. Това съобщиха от българското МВнР. Острата дипломатическа реакция е заради поругаването на военния паметник-костница \"Ледена стена\" край Ниш. В мемориала почиват костите на 2015 български войници, загинали за освобождението на Югославия в завършващата фаза на Втората световна война. По-рано \"Фокус\" съобщи, че българската костница в местността Ледена стена край Ниш е осквернена, а по стените на костницата са написани със спрейове неприлични надписи. Изпочупени били и част от плочките. В нотата, връчена от българския дипломат, се настоява за конкретни действия за незабавното заличаване на пораженията върху паметника, за незабавното разкриване на извършителите на поругаването, които да понесат отговорност в съответствие със законите на Република Сърбия, както и за категоричното разграничаване на официалните сръбски власти от подобни вандалски актове, продължава съобщението. Посланик Радко Влайков е изразил дълбоката убеденост на българската страна, че посегателството върху военния паметник е в пълно противоречие с отличния климат на двустранните отношения и личната ангажираност за тяхното развитие на сръбския президент Александър Вучич. Българският дипломат е акцентирал и върху особеното притеснение от факта, че оскверняването на паметника възражда говора на омразата и всява страх в навечерието на изборите за национални съвети на националните малцинства в Сърбия на 4 ноември 2018 г., включително на Национален съвет на българското национално малцинство, обяснява българското министерство. Този случай е поредното доказателство, че на местно ниво периодично изскачат рецидивите на миналото, тъй като до някои райони в Сърбия все още не е достигнала информацията, че на най-високите нива на двете държави и правителства се работи за историческо помирение, подчертал поксланик Влайков. От страна на сръбското външно министерство е изразено съжаление от оскверняването на военния паметник-костница. Подчертано е, че вандалският акт е неприемлив и в дисонанс с отличните отношения между двете страни. По време на срещата е поет ясен ангажимент от сръбска страна за незабавно внимателно проучване и реакция по случая.", "date": "2018.09.20", "title": "София с протестна нота за оскверняването на костницата \"Ледена стена\" в Ниш"}
{"url": "http://clubz.bg/73452-sasho_donchev_napuska_bylgarskata_stopanska_kamara", "text": "Сашо Дончев, собственик на \"Овергаз\", издател на в. Сега и председател на управителния съвет на Българската стопанска камара (БСК), чийто мандат на поста изтича след година, напуска работодателската организация. Това става ясно от негово писмо до членовете на БСК. Оставката му е била приета на днешното заседание на камарата, се съобщава лаконично на сайта на организацията. Като причина за решението си Дончев посочва \"ниската и дори нулева ефективност\" на дейността на камарата, припомняйки, че още от есента на миналата година е заявил, че не намира смисъл за себе си и ползи за организацията от работата си като член и председател на УС на БСК. \"Във връзка с ангажиментите, които имахме по време на българското председателство на Европейския съвет, бях помолен да изчакам с реализацията на това мое решение. Неочакваната кончина на Божидар доведе до ситуация, в която аз останах единственият овластен представител на БСК, което направи невъзможно да предприема действия в тази посока. Днес този проблем вече е преодолян и за да остана верен на своята етична и философска система, считам, че съм длъжен незабавно да напусна БСК\", пише още Дончев. \n\tИзборът на Радосвет Радев, собственик на \"Дарик радио\", за нов изпълнителен председател на мястото на Божидар Данев (който почина на 28 май 2018 г.) и последните решения на УС на БСК са допринесли за това решение, тъй като, според Дончев, те ще доведат до продължаване на конформизма в поведението на БСК спрямо публичната администрация в ущърб на интересите на предприемачите в България и в полза на политически назначените бизнесмени. Писмото си Дончев завършва с думите \"Сбогом! Бъдете здрави!\". Той беше избран за председател на УС на БСК на 15 февруари 2011 г.", "date": "2018.09.20", "title": "Сашо Дончев напуска Българската стопанска камара"}
{"url": "http://clubz.bg/73368-malko_self_satisfaction_edin_razglezen_kotarak_i_pochti_otkradnat_telefon", "text": "Първата ни пълна седмица в университета е т. нар. интеграционна седмица. Честно, нямам представа какво ще да е това. В понеделник сме в кампуса в 1.30 на обяд – както ни е инструктирала онлайн платформата, която съдържа и разписанието на всички курсове по дни и часове. Намираме се в голяма зала – 46 (по данни на международния координатор Гийом) чужденци – най-вече студенти по Еразъм+, и поне три пъти повече французи – първокурсници. Никой не знае какво ще се случва. Но ни е забавно – запознаваме се с хора отвсякъде, разказваме си за приключенията от първите дни в Нант… Влиза преподавателят – британец, който говори, разбира се, перфектен английски (музика за ушите ми) и безупречен френски. Задачата ни за интеграционната седмица – разделени сме на пет групи – три френскоезични и две англоезични. Всяка група получава една професия – специалист по връзки с обществеността, журналист или нещо друго, свързано с комуникации (такава е специалността ни, не за друго). Имаме си и по един наставник – избран пак на случаен принцип. Ще имаме на разположение и по един специалист по социални медии, който да отговаря на въпросите ни в два от дните. Задачата ни е да създадем „съдържание“ (този израз звучи ужасно на всички езици, съгласете се) за професията и как ѝ влияят социалните медии и да разпространяваме това „съдържание“ в социалните мрежи. Организацията, идеите и осъществяването им са си наша работа. В петък – презентация на свършеното през седмицата. За какво се говори с китаец във френски бар Има ли въпроси, пита Андрю. Ние се блещим озадачено. Твърде много, просто не знаем откъде да започнем, мисля си. След това нашата група се среща с наставничката си. Професията ѝ е мениджър на вътрешната комуникация. Честно казано, не знам точно какво прави тази персона, но… ще разбера, надявам се. Наставничката ни също. Лек скептицизъм се поражда в иначе, смея да твърдя, широко скроения ми мозък. След два часа вече сме се споразумели за организацията – правим общо седем групи от по четирима или петима души. Две от тях отговарят за визуално съдържание – снимки, инфографики и т. н. Три са за видео и аудио „съдържание“. Още три – за статии. Всяка от тях си има нещо като отговорник, който участва в редакционен съвет. Той би трябвало да решава кога, какво и дали да се публикува, но ние дружно и дипломатично се споразумяваме да се разбираме предварително за темите, за да не си губим времето с нещо, което няма да види бял свят. На път към вкъщи срещам Катя. И тяхната група хич не знае какво се случва. Заговаряме се и с една французойка от френскоезична група. И те са също толкова объркани. Добре, казвам си. Поне не сме само ние. Следващите дни работим здраво. Пишем, снимаме, монтираме, взимаме интервюта… Опитваме се да отговорим на собствените си въпроси чрез текстовете и клиповете. Преди това всеки от нас си е направил профил във всички популярни социални мрежи, в които не е имал досега. Стратегията ни е желязна. Внедряваме се в професионални групи, споделяме разни неща, после те споделят. Тагваме разни организации с много последователи, които после също споделят… За една седмица, без да сме имали каквито и да е лекции и без почти никаква помощ от преподаватели, правим разни неща, които не сме си мислели, че можем. Малко е странно за нас. Никой, дори френските студенти, не са свикнали да се обучават така. Първоначално оплакванията валят отвсякъде – наставничката не ни помагала достатъчно, методите на университета били „меко казано странни“ и т. н. Обаче накрая все пак сме се организирали (сами) и сме направили нещо (и то добро). Странно наистина… И няма нищо общо с методите на българското висше образование, както вероятно ви прави впечатление. В четвъртък следобяд работата върви към приключване. Страницата ни в платформата съдържа достатъчно статии, снимки, графики, видео и тийзъри, които споделяме непрекъснато. Специалистът по социални медии ни съветва и да си създадем имидж на групата, като пускаме снимки и клипове „от кухнята“. Това привлича аудитория, каза той. И поражда междукултурен обмен на простотия, става ни ясно по-късно. Вече съм чувала богата колекция ругатни освен на френски и английски, и на испански, чешки, полски, датски, арабски… Презентацията е почти готова, утре ще допълним само цифрите. Тръгваме си. Междувременно на мен и Катя ни подаряват билети за голямото парти за чуждестранни студенти, което е организирано тази вечер. Чудим се до последно. Накрая решаваме да отидем за по бира и да се приберем. Преди това правим малка разходка покрай Лоара, която е по-красива през нощта. Стигаме във въпросния клуб, влизаме. Издържаме по-малко от 15 минути. Претъпкано, шумно, не можеш да си размениш две думи с никого. Досадно и скучно. Викам към единия тип, който вече се отдалечава. Хората на спирката не реагират. Двамата си разменят няколко думи, които не разбирам. Не е френски, нито английски… Тръгвам към тях. Докато единият се опитва да подаде телефона ми на другия, той пада на земята. Катя го взима и побягваме. Тичаме поне половин километър. И ние не знаем защо. Никой не ни гони. Спираме, проверяваме дали всичките ни вещи са си на местата. Гледаме се сащисано няколко минути. После ми хрумва, че трябва да се обадим в полицията. Обясняваме се с дамата на телефона около десет минути – къде е станало, колко човека са били, облекло, отличителни белези. Почти нищо не помним. Като че говореха на някаква форма на арабски, казва Катя на операторката. Бившата ми съквартирантка в Студентски град учеше арабски… защо ли не прихванах някакви знания от нея, мисля си… Докато се прибираме към къщи, осъзнаваме какъв късмет сме извадили. Можеше да бъдат въоръжени… По-късно разбираме, че не само ние сме си имали подобни проблеми тази вечер. В петък на обяд се събираме в университета. Петима души изявяват желание да презентират това, което сме свършили тази седмица. Останалите продължаваме с офанзивата в социалните мрежи. Накрая събираме числата – 4-дневната ни страница има към 2000 преглеждания, около 200 споделяния на публикации в туитър и не помня още колко в други социални мрежи. Отговорниците за видеото предават на IT екипа видеото, което сме си избрали да покажем. После наставничката ни казва, че ти били впечатлени. Презентациите са интересни. Другите групи също са направили страхотни неща – статии, видео и т. н. И намирам за необходимо да повторя – без никой нищо да ни е преподавал преди това. Харесва ми. И е нещо, което българските студенти често забравяме. Никой не е длъжен да ни налива „материал“ в главите. Наша отговорност е да търсим, да четем, да създаваме. А не само да се оплакваме. Което, разбира се, не променя факта, че българското висше образование си има огромни недостатъци. Например не намира начин да ни накара да извлечем горния извод, резултат от една седмица във френски университет. Не помня и някога да сме получили задача, напомняща тези тук. Но е малко смешно да се оплакваме непрекъснато от преподавателите, материалната база и т. н., ако ние не сме си мръднали пръста, за да променим ситуацията. Убедена съм, че при горепоставената задача значителна част от студентите в български университети щяха да си останат с оплакването от това, че преди това никой на нищо не ги е научил. *** Тръгваме си, нелишени от малко self-satisfaction… и облекчение, че накрая всичко свърши и ще ходим да спим. Няколко колеги отиват да купонясват. Канят ни, но ние дискретно им обясняваме, че сме уморени. Когато се прибираме, котаракът ни чака пред вратата. Паскал и Доминик заминаха при дъщеря си в Париж. А междувременно ние трябва да храним киселия разглезен котарак. Все още е доста враждебен. Дори след като следващата сутрин ме буди в седем сутринта, за да му пусна кранчето. Пие само течаща вода от кранчето, представяте ли си… И май е решил, че ще му слугуваме. Ама не е познал. За събота сме си предвидили културен туризъм – Двореца на дуковете на Бретан, църкви (само такива с историческо значение, да не решите, че неволите ни правят религиозни), галерии… За неделя – мързел (защото тук сме просто студенти, които за няколко месеца само ще учат, без да работят) и някое и друго писмо. И ако се чудите, докато ви пиша това, котаракът дойде и учтиво ме помоли да легне върху краката ми. Знаех си, че ще омая някой аристократичен французин. Май котаракът беше най-практичният избор – все пак с него ще живея още няколко месеца… ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.09.20", "title": "Малко self-satisfaction, един разглезен котарак и почти откраднат телефон"}
{"url": "http://clubz.bg/73454-makron_kojto_ne_iska_%E2%80%9Efronteks%E2%80%9C_izliza_ot_shengen", "text": "Той говори след края на неофициалната среща на върха на ЕС в Залцбург. Без да споменава имена, той осъди  . Явно той имаше предвид държави като Унгария, която е сред най-заклетите противници на квотите за бежанци. Неотдавна Макрон и унгарският премиер Виктор Орбан си размениха остри реплики по този повод. Европа остава без решения за Брекзит и миграцията (СНИМКИ) Борисов: Защо Орбан се тревожи от „Фронтекс“? (ВИДЕО+СНИМКИ) Противник на квотите е и Полша. Премиерът на страната Матеуш Моравецки потвърди днес в Страсбург нейната позиция. Той изтъкна, че Варшава настоява приемът на бежанци да става доброволно. Германската канцлерка Ангела Меркел заяви, че ЕС би трябвало да оформи бъдещи миграционни споразумения със страни от Северна Африка по модела на споразумението си с Турция. И добави, че всяка страна ще изисква специфично решение. По силата на споразумението от 2016 г. Турция се съгласи да спира преминаването на бежанци през нейната територия към Западна Европа в замяна на финансова помощ от ЕС за бежанците, намиращи се в нейните граници. Борисов: Защо Орбан се тревожи от „Фронтекс“? (ВИДЕО+СНИМКИ)", "date": "2018.09.20", "title": "Макрон: Който не иска „Фронтекс“, излиза от Шенген"}
{"url": "http://clubz.bg/73445-cacarov_ima_ogromen_vtorichen_pazar_na_mashini_za_cigari", "text": "В България съществува огромен вторичен пазар на производство на машини за цигари. Това каза главният прокурор Сотир Цацаров за нелегалното производството и разпространението на цигари на заседание на комисията за наблюдение на приходните агенции и борба със сивата икономика и контрабандата. Той предложи в законодателството да се въведе наказателна отговорност за производство на стоки без бандерол, както и за приготовление за производство. Той изтъкна, че в Унгария, Испания, Полша и Гърция са разбити фабрики за производство на нелегални цигари по информация на нашето МВР. Той обобщи, че у нас има сериозен промишлен капацитет, пълна мобилност и пълна автономност на работата при производството на нелегални цигари. Разкритията се отнасят до фабрики в Карнобат, Тутракан, Горна Оряховица, Калугерово, Сапарева баня.  В изявление в кулоарите на парламента Цацаров поиска бързи и адекватни мерки за кадрово осигуряване на Специализирания съд.  Той заяви, че новият вътрешен министър Младен Маринов е отличен професионалист. По повод екстрадицията на Димитър Желязков - Очите Цацаров обясни, че тя е изцяло в ръцете на турските съдебни власти. Всички задължения от българска страна по случая били изпълнени. По повод казуса \"Цветан Василев\" Цацаров заяви, че той се бави заради политическо влияние в Сърбия Това каза Цацаров.", "date": "2018.09.20", "title": "Цацаров: Има огромен вторичен пазар на машини за цигари"}
{"url": "http://clubz.bg/73449-trymp_sahara_ne_moje_da_e_po_dylga_ot_us_granicata_s_meksiko", "text": "Испанският външен министър Хосеп Борел твърди, че президентът на САЩ Доналд Тръмп му предложил Испания да прегради със стена пустинята Сахара, за да спре незаконната миграция от Африка, предаде Си Ен Ен. Борел е казал това в реч във вторник по време на обяд в Мадрид, докато говорел за очаквано увеличение на броя на младите африканци, които ще търсят работа в Европа през идните две десетилетия. Той не уточнил къде и кога Тръмп му е споделил идеята си, но е описал срещата като \"неотдавнашна\". Министърът е имитирал гласа на Тръмп на аудиофайл, чут от репортер на американската телевизионна верига. Тръмп към ОПЕК: Свалете цените на петрола Запитан дали има представа за размера на Сахара, според Борел Тръмп отговорил: Борел продължава: Говорител на испанското външно министерство е потвърдил за Си Ен Ен думите на Борел, но е отказал друг коментар. От Белия дом не са отговорили веднага на молбата на телевизията за коментар. Пустинята Сахара се простира на близо 4800 километра и заема северната част от африканския континент. Тя покрива изцяло или частично 12 страни -  включително Мароко, Тунис, Либия, Мали, Мавритания, Египет, Алжир, Чад и Нигер. Испания, която е европейска страна, не е сред тях, така че би трябвало да строи евентуалната стена на чужда територия, отбелязва Си Ен Ен. Испания има два анклава (Мелийа и Сеута) в Мароко, които са оградени със стена срещу опитите за нелегално преминаване на нейна територия. Това е единствената сухопътна граница между Европейския съюз и Африка. Мигранти от Африка заливат Испания. Вижте как (ВИДЕО) Границата между САЩ и Мексико е дълга малко под 3200 километра, посочва Си Ен Ен. Телевизията припомня предизборното обещание на Тръмп да построи стена по южната граница на САЩ, която Мексико да плати.  Мекскико отказва да направи това и финансирането на строежа е блокирано в Конгреса заради несъгласието на демократите. Си Ен Ен посочва, че миграцията е болен въпрос в Европа и че испанският министър-председател Педро Санчес е бил критикуван през юни, когато даде убежище на 600 африкански нелегални имигранти, които популисткото правителство на Италия отказа да приеме. Испания е посрещнала повече от 33 000 нелегални имигранти досега тази година, които представляват 43 на сто от всички пристигнали незаконно в Европа през Средиземно море за периода според Световната организация за миграцията към ООН. През юли и август тази година стотици африканци щурмуваха испанската ограда в Мелийа и Сеута и част успяха да я преодолеят. Над 150 души бяха ранени в сблъсъците с граничните власти. Мигранти от Африка заливат Испания. Вижте как (ВИДЕО)", "date": "2018.09.20", "title": "Тръмп: Сахара не може да е по-дълга от US границата с Мексико"}
{"url": "http://clubz.bg/73443-mediite_i_kadifenite_rykavici_s_koito_gi_pipat_deputatite", "text": "Прокламираният като общ дебат за проблемите на медиите с цел създаване на медийно законодателство се ограничи предимно до обсъждане на законовите изменения, предложени от депутатите от ДПС Делян Пеевски, Велислава Кръстева, Хамид Хамид и Йордан Цонев. Медийният закон на Пеевски - пак на дневен ред След едно отлагане днес комисията по култура и медии в Народното събрание организира дискусия с издатели и управители на медии „във връзка с“ предложените изменения в Закона за задължителното депозиране на печатни и други произведения. Те бяха приети на първо четене, предстои безпроблемното им минаване и на второ. Най-общо, с него депутатите от ДПС предложиха към Министерство на културата да се води регистър със собствениците на всички медии, в т.ч. така наречените скрити собственици – тези, които определят редакционната политика. Същото ще важи и за източниците на финансиране – от дарителски есемеси до банкови кредити. В момента информация за собствеността имат задължение да депозират пред МК само печатните медии, а тези по Закона за радиото и телевизията – пред Съвета за електронни медии (СЕМ). Предвидени са и санкции. Лице, което не подаде декларация или подаде такава с невярно съдържание, се наказва с глоба или имуществена санкция от 10 000 лева до 15 000 лева, а при повторно нарушение - от 20 000 лева до 30 000 лева. Около този закон много се шумеше, най-вече защото неговият съавтор Пеевски сам притежава медии и през годините името му често се свързваше като „скрит собственик“ на редица извън официалното му „портфолио“. Днес участниците в срещата обаче демонстрираха съгласие по почти всички въпроси, свързани с текстовете на ДПС. Участие в дискусията взе еврокомисарят по цифровата икономика Мария Габриел, която анонсира създаването на кодекс между медиите, рекламодателите, социалните мрежи и неправителствения сектор като мярка в борбата с дезинформацията. През декември Европейската комисия ще направи анализ и ако установи, че отчетените резултати не са задоволителни, „ЕК ще излезе с предложения от законодателен характер“. Габриел каза още, че целта на Комисията е да създаде и независима европейска мрежа от „проверители на факти“. Ангажименти обаче не ѝ позволиха да остане на дискусията. Критично за „закона Пеевски“ се изказа Весела Вацева, председател на Българската асоциация на регионалните медии. Тя изтъкна това, което бе една от основните критики към предлаганите текстове изобщо – че на Министерството на културата се вменяват дейности, с които би трябвало да се занимават други институции – като Търговския регистър по отношение на собствеността.  , посочи Вацева. За собственика на сайта OFF News Владимир Йончев предложените изменения изобщо нямат място в закона за депозиране на печатните произведения. Но все пак открои друг проблем - при копирането на съдържание от т. нар. фалшиви сайтове. Идеята на Йончев бе ГДБОП да установява кой е крайният собственик на фалшивата медия, за да може засегнатото лице да я съди. А ако ГДБОП не може да открие собственикa - да блокира страницата. Отвърна му Велислава Кръстева – само че името на закона щяло да бъде приведено в съответствие с направените в него промени. Кристиян Коев, който наскоро оглави медиен „клъстер“ пък поиска на принципа на СЕМ да се направи комисия, която да защитава обществения интерес – т.е. да следи за фалшиво съдържание. От Асоциацията на европейските журналисти (АЕЖ) в лицето на Симона Велева пък посочиха, че финансовите санкции, предвидени в проекта са необосновано високи и малките медии могат да бъдат сериозно ударени. И постави още един проблем, в случая свързан с новия регламент за защита на личните данни - GDPR – как личните данни на хората, пуснали един есемес като дарение например ще бъдат оповестявани публично. След което призова депутатите с цитат от един от доайените на административното право Петко Стайнов: Зина Трифонова от Управителния съвет на БНТ пък постави въпроса с липсата на регулации в онлайн сектора на фона на свръхрегулациите за телевизиите и радиата. Това обаче донякъде ще намери своето разрешение в бъдещите директиви за авторското право и за аудио-визуалните изкуства. С втората на СЕМ ще се вмени да следи и видеосъдържанието в сайтовете. Теодор Захов от Съюза на издателите в България (СИБ) пък посочи, че „законът Пеевски“ има нелош замисъл, но и не е панацея. И изброи някои недостатъци, в т.ч. твърде високите прагове на глобите, особено що се отнася до малките медии. Главният редактор на „Монитор“ (вестник и сайт, чийто издател е Пеевски) Любомира Будакова отчете „промяната към добро“, която били претърпели от АЕЖ и СИБ. И изказа положително становище по закона: Критично бе становището на Министерство на културата. То бе изразено веднъж писмено, а сега и от зам.-министър Румен Димитров. По думите му  Димитров предложи да два нови независими органи, които да събират информацията за собственост и финансиране, депозирана от медиите. Подкрепа МК видя в лицето на председателя на правната комисия в парламента Данаил Кирилов, въпреки че бил изненадан от становището на министерството. Кирилов посочи, че между първо и второ четене трябва да се реши към коя институция ще се води този регистър, както и  По проблема, поставен от Владимир Йончев – за непосочените издатели – последиците за втория трябвало да бъдат заличаване (което няма как да стане в публичните блог платформи, б.р.). „Мисля че е справедливо, но не знам дали това отговаря на европейския стандарт“, все пак допълни Кирилов. Съвносителят на проекта Йордан Цонев обаче настоя МК да приема декларациите. Ако при разпространението министерството забележело, че има над 1/3 собственост в едни ръце – трябвало да сезира Комисията за защита на конкуренцията, за да извърши тя анализ има ли концентрация. Така пак не стана ясно а) как Министерство на културата ще установява кой е скритият собственик на дадена медия; б) как ще проверява вярно или невярно е съдържанието в една декларация, за да сезира КЗК, НАП и пр.", "date": "2018.09.20", "title": "Медиите и \"кадифените ръкавици\", с които ги пипат депутатите"}
{"url": "http://clubz.bg/73444-trymp_kym_opek_svalete_cenite_na_petrola", "text": "Президентът на САЩ Доналд Тръмп поиска днес в Туитър ОПЕК да намали цените на петрол, предадоха агенциите. Това стана в навечерието на срещата ОПЕК+ в Алжир. \n\tОПЕК+ обединява страните от споразумението за ограничаване на добива на петрол, сключено през 2016 година между 14-те страни членки на ОПЕК и още 10 държави, сред които и Русия. Целта е балансиране на пазара, повишаване на цените и намаляване на световните запаси. Преди това той обвини ОПЕК в манипулиране на цените на петрола. Министърът на енергетиката, промишлеността и минералните ресурси на Саудитска Арабия Халид бин Абдул Азиз ал Фалих отговори на тези упреци, че нито ОПЕК, нито която и да е от страните членки не си поставят за цел установяването на конкретна цена на петрола. Тръмп към ОПЕК: НАМАЛЕТЕ ЦЕНИТЕ СЕГА! Заседанието на мониторинговия комитет на формата ОПЕК+ ще се състои в Алжир на 23 септември. Комитетът е натоварен с функцията да препоръчва на страните членки по споразумението да приемат решенията, необходими за балансиране на пазара. \n\tПо-рано министърът на енергетиката на САЩ Рик Пери каза при посещението си в Москва, че приветства увеличението на добива на петрол, взето в рамките на ОПЕК+. Преди това той обсъди изпълнението на споразумението с министъра на енергетиката на Русия Александър Новак и проведе преговори с Халид бин Абдул Азиз ал Фалих, съобщава БТА.", "date": "2018.09.20", "title": "Тръмп към ОПЕК: Свалете цените на петрола"}
{"url": "http://clubz.bg/73446-chovekyt_na_putin_ne_stana_gubernator_v_primorskiq_kraj", "text": "Членовете на местната комисия на Приморския край в Русия гласуваха за касиране на изборите за губернатор и провеждането на нов вот, съобщи ТАСС. Решението бе прието с 12 гласа \"за\". Така не бе призната победа на човека на президента Владимир Путин - Андрей Тарасенко от партията \"Единна Русия\". Той водеше с минимална преднина пред кандидата на комунистите. Говорителят на Кремъл Дмитрий Песков коментира вчера, че за руския президент Владимир Путин е по-важна легитимността на изборите, а не победата на подкрепяния от него кандидат. По-рано вчера Централната избирателна комисия на Русия (ЦИК) препоръча на избирателната комисия на далекоизточния Приморски край отмяна на резултатите от местните избори и провеждането на нови избори за губернатор, предадоха Ройтерс и ТАСС. Препоръката се основава на данни за открити възможни нарушения и поредица от фактори, проучени от ЦИК, уточни председателката на комисията Ела Памфилова. Тя добави, че след като бъдат изяснени всички открити факти и обстоятелства, съответните материали ще бъдат предадени на органите на реда. Ако резултатите от гласуването бъдат отменени, новите избори ще се състоят до три месеца, отбеляза Памфилова. Тя напомни, че вече са били отменени резултатите от изборите в 13 избирателни секции във Владивосток.  Председателката на ЦИК каза също така, че комисията е готова да отмени резултатите от предстоящия на 23 септември втори тур на избори за губернатори в република Хакасия, Владимирска област и Хабаровски край, ако бъдат установени нарушения. Стотици поддръжници на комунистическата партия излязоха на протест на централния площад на Владивосток. Те заявяват, че на регионалните избори са били допуснати безсрамни нарушения, облагодетелстващи политик, подкрепян от президента Владимир Путин. Кандидатът на партия \"Единна Русия\" за губернатор на Приморския край Андрей Тарасенко заяви, че подкрепя предложението на ЦИК за отмяна на резултатите от втория тур на вота там, но каза, че няма да участва в нови избори. Тарасенко получи 49,55 на сто от гласовете, а съперникът му Андрей Ишченко от Комунистическата партия на Руската федерация - 48,06 на сто.", "date": "2018.09.20", "title": "Човекът на Путин не стана губернатор в Приморския край"}
{"url": "http://clubz.bg/73450-vyzstanoven_e_statutyt_na_ruskata_antidopingova_agenciq", "text": "Световната антидопингова агенция (WADA) е въстановила правата на Руската антидопингова агенция (РУСАДА), съобщават ТАСС и \"РИА новости\", позовавайки се източници, \"запознати със ситуацията\". ФИФА прекрати разследване за допинг срещу руския национален тим За днес се очакваше решение на WADA, изпълкомът на която заседава на Сейшелските острови. От 12-те босове с право на глас само \"няколко\" са били против, уточнява РИА новости. Малко по-късно президентът на агенцията сър Крейг Рийди потвърди новината пред Би Би Си и в туитър.  Д-р Григори Родченков, бивш директор на руската лаборатория, а впоследствие един от хората, уличили Русия в злоупотреби с допинг и вече беглец в САЩ, пък заяви за USA Today: Неговият адвокат Джим Уолдън също изказа мнение след решението: Акредитацията на РУСАДА, съответно на допинг лабораторията ѝ в Москва, бе отнета на 20 ноември 2015 г. покрай скандала с употребата на забранени препарати от руските спортисти на игрите в Сочи през 2014 г. и в леката атлетика. Над 1000 руски спортисти се допингирали под закрилата на Кремъл Всичко започна от сигнали на WADA, филм по германска телевизия и доклад на канадеца Ричард Макларън, уличил Русия в \"масова и дирижирана от държавата употреба на допинг\". Оттам се стигна до наказания, спрени права, отнети медали и в крайна сметка до забрана Русия да участва в зимните олимпийски игри в Пьончан тази година. Страната трябваше да изпълни дълъг списък с изисквания, за да върне статута на РУСАДА. В Москва твърдяха, че те са отметнати още през есента на 2017 г. Все пак въпросният достъп до лабораторията и нейните проби още не е налице. На 14 септември комисия на WADA препоръча на изпълкома да възстанови правата на руската агенция. Дни по-късно, това вече е налице.  Русия бе върната в олимпийското движение в края на надпреварата в Южна Корея. Над 1000 руски спортисти се допингирали под закрилата на Кремъл", "date": "2018.09.20", "title": "Възстановен е статутът на Руската антидопингова агенция"}
{"url": "http://clubz.bg/73441-evropa_dade_ultimatum_na_%E2%80%9Efejsbuk%E2%80%9C_i_%E2%80%9Etuityr%E2%80%9C", "text": "На „Фейсбук“ и „Туитър“ ще бъдат наложени санкции, ако до края на годината не започнат да спазват правилата за потребление в Европа, предупреди днес еврокомисарката по правосъдието, защита на потребителите и равенството на половете Вера Йоурова. Еврокомисията и регулаторните органи продължават проверките на двете американски социални мрежи поради опасения за тайната на личните данни. Двата гиганта, както и други компании, са подложени на остри критики в Европа заради доминиращото си положение и практики, нарушаващи правилата на конкуренцията. Някои компании платиха солени глоби. Фейсбук и туитър смениха правилата за реклама Още преди 7 месеца „Фейсбук“ и „Туитър“ бяха предупредени да приведат общите условия за потребителите в съответствие с европейските правила. Те обаче все още не са изпълнили докрай условията, изтъкна Йоурова. И даде пример с „Фейсбук“: Брюксел обвини Airbnb, че нарушава правата на потребителите Същевременно Йоурова заяви, че онлайн платформата за пътуване и настаняване Airbnb е извършила необходимите промени, които бяха поискани от ЕК преди три месеца. Обвиненията срещу нея бяха, че представянето на цените за пътуване и настаняване, Airbnb, както и редица клаузи от общите условия не са в съответствие с правилата за защита на потребителите в ЕС. Сред главните проблеми заплащането при анулирането на  настаняването от страна на собствениците на жилищата. Брюксел обвини Airbnb, че нарушава правата на потребителите", "date": "2018.09.20", "title": "Европа даде ултиматум на „Фейсбук“ и „Туитър“"}
{"url": "http://clubz.bg/73426-demokratichna_bylgariq_borisov_se_prisyedini_kym_pudelite_na_putin", "text": "\"Демократична България\" оповести декларация по повод позицията на българското правителство по санкциите на ЕС срещу Унгария. В декларацията се казва, че с подкрепата си за Унгария ГЕРБ се нарежда до  . От формацията изтъкват, че Борисов работи срещу обединена Европа, защото самият той не спазва европейските стандарти за правосъдие, конкуренция и свободни медии. И се припомня, че Виктор Орбан е подкрепил противниците на присъединяването на Македония към ЕС и НАТО. Борисов за Унгария: Няма драма, няма решение \"с правна стойност\" Ето пълния текст на декларацията", "date": "2018.09.20", "title": "\"Демократична България\": Борисов се присъедини към пуделите на Путин"}
{"url": "http://clubz.bg/73448-imushtestvoto_na_arabadjievi_e_zaporirano", "text": "Цялото имущество, което се води на семейство Арабаджиев и е запорирано. Това съобщи зам.- главният прокурор Иван Гешев. Той поясни, че това е станало с акт на специализирания наказателен съд. В края на миналия месец под наказателна отговорност за пране на пари бяха привлечени 6 лица, сред които и Вълчо Арабаджиев, син на хотелиерската фамилия Арабаджиеви. Семейство Арабаджиеви вече са организирана банда. Синът им остана в ареста Баща му Ветко и майка му Маринела бяха обявени за общодържавно издирване.", "date": "2018.09.20", "title": "Имуществото на Арабаджиеви е запорирано"}
{"url": "http://clubz.bg/73428-priel_predal_v_parlamenta_v_snimki", "text": "Наситен ден в парламента. Оставките на трима министри и три нови назначения бяха приети с по 125-126 гласа на ГЕРБ, \"Обединени патриоти\" и \"Воля\". Ето как видя деня в Народното събрание днес фоторепортерът на Клуб Z          ", "date": "2018.09.20", "title": "Приел-предал в парламента (В СНИМКИ)"}
{"url": "http://clubz.bg/73431-kazusyt_orban_ideen_ili_predizboren", "text": "Макар и евентуалната процедура за нарушения срещу Унгария да е много евентуална и много далеч в бъдещето, хаосът с българската позиция по въпроса се задълбочава. Известно е, че и в ГЕРБ, и в БСП са разделени по въпроса трябва ли правителството да подкрепи това на Виктор Орбан, или не. Едно изказване на зам.-председателя на най-голямата управляваща партия – Цветан Цветанов, обаче даде повод за размисъл – дали темата не е в такова активно обръщение заради предстоящите европейски избори и как може да им повлияе тя. Днес с нова доза коментари участваха както премиерът Бойко Борисов, така и Цветанов, съпредседателят на \"Обединени патриоти\" и лидер на „Атака“ Волен Сидеров, лидерът на БСП Корнелия Нинова и министрите на околната среда и водите и на финансите Нено Димов и Владислав Горанов. Борисов: Президентът всеки ден излиза срещу нас. Айде най-накрая да си направи партия, да оглави БСП... Както Клуб Z писа в сряда, след правителственото заседание двамата вицепремиери на ОП Красимир Каракачанов и Валери Симеонов, както и излъченият от тях за министър на околната среда Димов обявиха пред медии, че кабинетът е взел решение да изготви позиция „против“ налагането на санкции за Унгария. Предложението за такава позиция е в отговор на решението на Европейския парламент от миналата седмица да приеме доклад, с който даде \"зелена светлина\" за налагане на санкции срещу Будапеща заради действия на правителството на Орбан, които нарушават граждански свободи, засягат неприкосновеността на съдебната власт и свободата на медиите. Предложено е Унгария да бъде наказана с отнемане на правото на глас в ЕС   Евродепутатите от ГЕРБ гласуваха в защита на Унгария и против мнозинството в ЕП. Вчерашното изявление на тримата представители на Министерския съвет хвърли в смут Министерството на външните работи. Иван Димов, медиен съветник на външния министър Екатерина Захариева, уточни пред Клуб Z, че формален текст на решение с формулирана в него позиция правителството още не е приело.  Той поясни, че въпросът за Унгария засега не се обсъжда от Съвета на министрите, за което е необходимо сезиране от ЕК. След МВнР коментар направи и самият Борисов. Пред журналисти в Залцбург Борисов обяви, че правителството не е вземало решение с \"правна стойност\", с което да се обявява в защита на Унгария срещу налагане на европейски санкции на страната. Темата е била обсъдена от министрите по искане на коалиционните партньори от \"Обединени патриоти\", но това се е случило на оперативното заседание на Министерския съвет, а не в частта му, в която се вземат реални решения. Борисов за Унгария: Няма драма, няма решение \"с правна стойност\" Премиерът направи и днес изказване в този дух, заявявайки, че  Вчерашното решение, което било взето на оперативно заседание, било правителството да започне да разработва стратегия, Междувременно в парламента коментира Сидеров. Както е известно, през миналата седмица парламентарните групи на „Атака“ и на „Воля“ внесоха в деловодството на Народното събрание проекторешение, с което  България застава зад Виктор Орбан Днес, нехарактерно за него, лидерът на „Атака“ бе доста обран в коментарите си за получилия се разнобой по отношение на българската позиция. Коментарът на Сидеров бе в духа на: „попитайте Министерския съвет“. Все пак той призна, че подобни теми трябва да се обсъждат първо на коалиционен съвет и даде заявка, че на следващия ще постави въпроса. Лидерът на „Атака“ обаче не пропусна да „захапе“ отново шефката на кабинета на Борисов Румяна Бъчварова – медиите трябвало нея да питат за решенията от вчерашното оперативно заседание. Както Клуб Z писа, Сидеров обвинява Бъчварова в саботаж на правителството, осъществяван всъщност от членове на нейното семейство, които работят в медиите на „Икономедиа“. След което „патриотът“ пак захвана старата тема с Джордж Сорос, който упражнявал „натиск“ върху Европейския парламент, включително чрез свои „възпитаници“ като евродепутата от ГЕРБ/ЕНП Андрей Ковачев. Сидеров преразказа и какво е споделял с него Борисов – че например бил съгласен с политиката на Орбан по отношение на мигрантите, но не и със затварянето на „университета на Сорос“. Волен Сидеров поздрави ГЕРБ за подкрепата за Виктор Орбан За Нено Димов обаче нещата стоят по малко по-различен начин. Пред Клуб Z Димов коментира днес, първо – че е останал с впечатлението, че решенията на оперативните заседания на МС имат правна стойност (все пак с уговорката, че не е юрист), а на въпрос дали бъдещата позиция, че бъде в посока подкрепа за Орбан, заяви, че точно така го е разбрал вчера и заради това заедно със Симеонов и Каракачанов са обявили пред медиите евентуалната бъдеща позиция с такава категоричност. Министърът на финансите Владислав Горанов обаче припомни, че по Конституция външната политика е отговорност на Министерския съвет и дори и парламентът да приеме проекторешението на групата на „Атака“, крайното такова остава на кабинета. На фона на тези коментари Цветан Цветанов коментира, че разнобой няма – на този етап няма решение на лидерите на ЕС. Той обаче призова: За Цветанов темата е много чувствителна и  „трябва да препоръчаме диалогът да бъде по-интензивен“. И Нинова като Сидеров: иска парламентът да подкрепи Орбан Корнелия Нинова пък затвърди позицията на левицата в България - че Унгария не трябва да бъде наказвана. Която позиция коренно се различва с тази на председателя на ПЕС и бивш лидер на социалистите у нас Сергей Станишев. За Нинова това не е първият разнобой между БСП и ПЕС и неотдавна тя го коментира с това, че щяла да изяде още някой шамар.  Борисов за Унгария: Няма драма, няма решение \"с правна стойност\" България застава зад Виктор Орбан Волен Сидеров поздрави ГЕРБ за подкрепата за Виктор Орбан И Нинова като Сидеров: иска парламентът да подкрепи Орбан", "date": "2018.09.20", "title": "Казусът \"Орбан\" - идеен или предизборен"}
{"url": "http://clubz.bg/73425-evropa_ostava_bez_resheniq_za_brekzit_i_migraciqta_snimki", "text": "Европейският съюз остана без решения по две от кризите си - миграцията и Брекзит - след първия ден на неформална среща на върха на 28-те в австрийския град Залцбург, предадоха световните агенции. Австрия в момента председателства Съвета на ЕС, където са представени държавите му членки. Тереза Мей: Или моят план, или хаотичен Брекзит без сделка Няма напредък към споразумение за Брекзит и в частност по ключовия въпрос за режима на ирландско-британската граница, казаха лидерите на Литва и Словакия след приключването на работната вечеря на лидерите, снощи, където говори британската премиерка Тереза Мей, предаде Ройтерс.  Той имаше предвид днешното заседание, на което ще се съберат лидерите на 27-те страни членки без Мей.  Според Пелегрини британската министър-председателка е потвърдила в словото си, че страната й ще напусне през март, както е предвидено, и че няма да има втори референдум за членството в ЕС.  Преди срещата премиерите на Малта и на Чехия Джозеф Мускат и Андрей Бабиш в отделни изказвания се обявиха за втори британски референдум за оставане или напускане на ЕС. Тя се е обърнала пряко към колегите си около масата с призив да се откажат от неприемливите си искания, които според нея можели да разкъсат Великобритания и да отговорят подобаващо на нейния \"сериозен и работещ\" план за Брекзит, изложен преди два месеца в правителствената резиданция Чекърс край Лондон.  Мей ги е попитала как биха постъпили, ако от тях бъде поискано да се съгласят на \"юридическо разделяне\" на техните страни. Именно това целял ЕС, настоявайки за безконтролна граница между Република Ирландия и Северна Ирландия. Това означавало британската провинция да остане територия, в която да важат икономическите правила на ЕС.  Според нея проблемът можел да бъде разрешен, ако се гарантира \"търговия без пречки\", предвидена в плана от Чекърс.  Мей засега не показва признаци да се отклони от този план за Брекзит, подложен на критики както от ЕС, така и от вътрешната опозиция в нейната Консервативна партия, която е за \"твърд\" Брекзит. Междувременно  крайно консервативният британски всекидневник \"Телеграф\" публикува днес изтекъл до него вътрешен меморандум на консерваторите, според който те обсъждат смяната на Мей като лидер не по-късно от датата на Брекзит, 29 март 2019 година. В документа, чието факсимиле вестникът публикува, се казва, че Мей ще бъде принудена да се оттегли и има списък на вероятните й приемници. С най-големи шансове са отбелязани бившият външен министър Борис Джонсън и депутатът Джейкъб Рийс-Мог. Съперник на Мей: Ще отхвърлим плана й, но ще я държим на власт Брекзит без сделка ще излезе скъп на британците, предупреди МВФ \"Гардиън\": Катастрофа при \"Брекзит\" без сделка За липсата на напредък говори и ирландският премиер Лео Варадкар при пристигането си в Залцбург вчера. Председателят на Еврокомисията Жан-Клод Юнкер също каза пред репортери, че до споразумение с Великобритания все още е \"твърде далече\". Шансовете за \"Брекзит\" със споразумение нарастват, пише \"Таймс\" Според хора от преговарящия екип на Брюксел проблемът не е само митнически, но също и в това, че трябвало да се гарантира влизащите в ЕС британски стоки да бъдат произведени според правилата на ЕС - нещо, което Лондон иска да избегне. Най-емоционално и най-остро за Брекзит се изказа председателят на Европейския съвет Доналд Туск. Още сутринта той пусна в инстаграм своя снимка с Тереза Мей. На нея Туск подава на британската премиерка сладкиши.     Това е намек към позицията на Еврокомисията, че Великобритания не може да се облагодетелства от едни сфери от единния пазар, докато сама се изключва от други като свободата на движение. А преговарящият за Брекзит от ЕС Мишел Барние почти не пропуска да използва по адрес на Лондон израза „бране на череши“. На заключителната пресконференция Туск изтъкна няколко важни според него точки от обсъждането на Брекзит в Залцбург: Председателят на Европейския съвет очаква най-интензивни да бъдат преговорите за Брекзит през октомври, на срещата на върха на ЕС. Колкото до евентуална среща през ноември, той уточни, че тя не трябва да бъде наричана извънредна, а спешна. И допълни, че има шанс такава и да не бъде свикана. Всичко зависи от това какво ще се случи през октомври. И за пореден път Туск изтъкна колко е тъжен заради факта, че Великобритания ще напусне ЕС. Лидерите не успяха да изгладят напълно и различията си по въпросите на миграцията. Единственото, за което са се договорили, е, че съюзът трябва да сътрудничи по-тясно с Египет по въпроса, съобщиха рано тази сутрин участници в срещата на върха, предаде ДПА. Изразена е била подкрепа за разговори между ЕС и Египет и за среща на високо равнище, посветена на сътрудничеството по въпроса с мигрантите и икономическото сътрудничество, която би могла да се състои през февруари в Египет. Туск ще представи тези идеи на египетския президент Фатих ас Сиси, с когото ще се срещне скоро в Ню Йорк.  Туск: Спрете да играете политически игри с миграцията Юнкер заяви пред германската агенция, че страните членки не са постигнали достатъчно компромиси през първия ден от неформалната среща на върха. Италия, Австрия и няколко централноевропейски страни са застъпили позицията, че единственият начин да бъде спряна нелегалната миграция е да бъдат укрепени външните граници на ЕС. Те същевременно са продължили да отхвърлят всякакви опити за преразпределяне на кандидатите за убежище в рамките на съюза.  Други правителства искат решаване на този висящ проблем, опасявайки се, че той ще помогне на популистките партии да спечелят значително влияние в изборите за Европейски парламент следващата година.  Борисов: Защо Орбан се тревожи от „Фронтекс“? (ВИДЕО+СНИМКИ) Някои страни се противопоставят на плановете за разширяване на пълномощията и персонала на \"Фронтекс\" - агенцията по охрана на външните граници на ЕС. Обсъжданията за финансовите решения на споровете за миграцията в ЕС трябва все пак да се съсредоточат върху хората, а не върху парите, каза люксембургският премиер Ксавие Бетел, цитиран от ДПА. Лидерите обсъдиха възможността за финансов принос от страните членки, които отказват да приемат кандидати за убежище от главните държави на пристигане на мигранти в Южна Европа. Италианският министър-председател Джузепе Конте също даде да се разбере, че не разглежда икономическите форми на солидарност като начин за решаване на миграционния въпрос. Според него икономическите приноси са само \"остатъчна възможност\". Италия е част от страните в ЕС, които са против имиграцията, но нейното правителство иска преразпределение на кандидатите за убежище, а други твърдолинейни правителства като това на Австрия и други страни от Централна Европа са против механизъм за разселване на мигранти. Австрийският канцлер Себастиан Курц каза, че миграционният въпрос може да бъде решен само чрез съсредоточаване върху защитата на сухоземните и морските граници на ЕС. Разговорите ще продължат днес.  Пристигайки на вечерята, Юнкер отново призова за солидарност в Европа, като добави, че тези, които отказват да приемат бежанци, трябва да споделят това бреме по други начини.  Съперник на Мей: Ще отхвърлим плана й, но ще я държим на власт Брекзит без сделка ще излезе скъп на британците, предупреди МВФ \"Гардиън\": Катастрофа при \"Брекзит\" без сделка Шансовете за \"Брекзит\" със споразумение нарастват, пише \"Таймс\" Туск: Спрете да играете политически игри с миграцията Борисов: Защо Орбан се тревожи от „Фронтекс“? (ВИДЕО+СНИМКИ)", "date": "2018.09.20", "title": "Европа остава без решения за Брекзит и миграцията (СНИМКИ)"}
{"url": "http://clubz.bg/73440-syd_podlaga_lo_pen_na_psihiatrichna_ekspertiza", "text": "Лидерката на френската крайна десница Марин льо Пен изрази днес недоволството си от съдебно решение да ѝ бъде направена психиатрична експертиза за това, че през декември 2015 г. е разпространила в Туитър снимки, показващи сцени на насилие, извършено от терористичната организация \"Ислямска държава\", предаде Франс прес, цитирана от БТА. Льо Пен предлага Съюз на европейските нации вместо сегашния \"гниещ\" ЕС Според решението на съда целта на психиатричната експертиза е да бъде установено дали Льо Пен е в състояние \"да разбира казаното и да отговаря на въпроси\" и дали \"нарушението, предмет на процеса, е свързано с обстоятелства от настоящето или миналото\" на Льо Пен. Марешки редом до Марин льо Пен на сбирка на евроскептиците националисти Марин льо Пен публикува в Туитър на 16 декември 2015 г. снимки, показващи извършени актове на насилие от \"Ислямска държава\" в отговор на направено от журналиста Жан-Жак Бурден сравнение между ИД и Националния фронт на Льо Пен. Снимките показваха смазан с танк сирийски войник, изгорен жив йордански пилот и убития американски журналист Джеймс Фоли с отрязана глава, поставена на гърба. В публикацията си със снимките Льо Пен написа тогава \"Ето това е Даеш!\" Снимките, публикувани месец след атентатите в Париж, при които загинаха 130 души, предизвикаха обществено възмущение, а прокуратурата на Нантер започна разследване за \"разпространението на съдържащи насилие изображения\", припомня Франс прес. Марешки редом до Марин льо Пен на сбирка на евроскептиците националисти", "date": "2018.09.20", "title": "Съд подлага Льо Пен на психиатрична експертиза"}
{"url": "http://clubz.bg/73424-trimata_stari_ministri_se_vryshtat_kato_deputati", "text": "Тримата стари вече министри - на МВР, на регионалното развитие и благоустройството и на транспорта - Валентин Радев, Николай Нанков и Ивайло Московски се връщат в парламента като народни представители. Всъщност, такава комисия в Народното събрание няма. Има Комисия по отбрана и отделно Комисия по вътрешна сигурност и обществен ред. Председател на втората е зам.-председателят на ГЕРБ и шеф на парламентарната група на партията Цветан Цветанов, така че надали Радев може да я оглави. Вероятно бившият вече МВР министър има предвид първата комисия, на която бе зам.-председател. Ивайло Московски също даде заявка, че се връща в НС като депутат.  И допълни, че оставя на наследника си Росен Желязков сектор в \"устойчиво състояние\". След което изброи пред какви проблеми ще се изправи новият министър: закъснели заради обжалвания проекти по Оперативна програма \"Транспорт и стабилизиране нажелезниците, които бяха на ръба на фалита. ГЕРБ, \"патриотите\" и \"Воля\" избраха новите министри Макар и името на Московски да бе пуснато в обръщение като посланик в Германия, това няма да се случи. По последна информация се спряга за Черноморската банка. Оптимистично настроен бе Николай Нанков. По думите му Аврамова щяла със същите темпове да изпълнява управленската програма на ГЕРБ и да се справи с проблемите, с които неговият екип не е успял да се справи.", "date": "2018.09.20", "title": "Тримата стари министри се връщат като депутати"}
{"url": "http://clubz.bg/73423-noviqt_mvr_shef_se_razplaka_ne_sym_bil_naj_dobriqt_bashta", "text": "Така Младен Маринов пое поста от Валентин Радев на церемония във фоайето на МВР. Той каза, че ще работи да заслужи и уважението в обществото, \"тъй като там имаме дефицит\". За 28 години много съм реформиран, каза още Младен Маринов, като допълни, че на тази дума вече се гледа с недоверие в МВР. Преди това Маринов подчерта, че приключва 28-годишният му професионален път във ведомството: Той благодари на Радев, на зам.-министрите, на състава и дори на медиите, които  ги карат да са „будни, енергични и да получаваме и критика“. Над 1700 души са новоназначени и се обърна тенденцията напускащите да са повече от назначените - каза Маринов. Освен реформиране той посочи и борбата с пътния травматизъм като приоритет. Преди него отиващият си министър каза: Валентин Радев изрази радост, че са първите, които са предложили концепция за кариерно развитие и че са оборудвали полицията: Той похвали като най-голям успех председателството, по време на което на никой чужд гост не му се е случило нищо. Валентин Радев също се разчувства след емоционалното изказване на досегашния си главен секретар, когото \"той си избрал\" Той дори довери неща от \"кухнята\" на правителството - как, когато отишъл от военните в МВР, уверил премиера Борисов: Накрая Радев призова цялото фоайе да ръкопляска за \"тези хора, които наистина заобичал\".  \n\t ", "date": "2018.09.20", "title": "Новият МВР шеф се разплака: Не съм бил най-добрият баща"}
{"url": "http://clubz.bg/73436-britanec_iznasilil_6_godishno_dete_u_nas_iska_na_svoboda_predsrochno", "text": "Колин Такър, който изнасили 6-годишно момиченце в село до Стражица, също иска да се възползва от променения НК и да излезе, след като е излежал половината си присъда.  Пастирят, който дошъл за постоянно в с. Ново градище през 2007 г., първоначално получи от Окръжния съд 15 г., но после Апелативният я намали на 12 г. Наказанието тече от 2011 г., така че вече е налице предпоставката да е излежал половината. Престъплението, за което осъдиха Такър, е от 14 декември 2009 г. 6-годишната Николинка живеела при баба си и дядо си в с. Ново градище и пътувала всеки ден до Стражица с рейс, където посещавала предучилищна паралелка. Колин живеел в къщата на брат си Ян, а след около година станал пастир. Така на 14 декември, след като се наял при приятели, Кевин пресреща детето Н., което е изпратено до магазина от баба си. След това отвежда малката вкъщи. При произнасянето на 15-годишната присъда от окръжната инстанция той псува съдийката с Fuck! Fuck You, тъй като се надявал да бъде... оправдан. \"Бяха му дали копие от присъдата и той демонстративно я скъса и хвърли в кошчето, явно недоволен, че не е оправдан\", разказа тогава пред медии прокурорът Светослав Калчев. СГС ще заседава утре по казуса. Интересно е, че промяната в НК, която даде право  (независимо от мнението на управата на затвора и прокуратурата) е един от поводите медии, близки до прокуратурата, да оплюват съда. Всъщност под натиск от многото дела, които губим пред ЕСПЧ, законът е така изменен от... ГЕРБ. Поправките в Наказателния кодекс са приети в предпоследния работен ден на миналия парламент с изменения в преходните разпоредби на Закона за изпълнение на наказанията. Законопроектът е внесен от правителството на ГЕРБ и Реформаторския блок, подкрепяно от Патриотичния фронт. Депутатите отменят и алинея, според която осъдените за опасен рецидив имат право да излязат на свобода едва когато им остават не повече от 3 г. от присъдата и са излежали две трети от нея. Именно това доведе до вълна от искания от \"знакови\" фигури като \"Наглите\" да искат да излязат на свобода. На 31 май м. г. пред Нова тв вторият в ГЕРБ (и шеф на парламентарната група) Цветан Цветанов се просълзи, докато се възмущаваше ", "date": "2018.09.20", "title": "Британец, изнасилил 6-годишно дете у нас, иска на свобода предсрочно"}
{"url": "http://clubz.bg/73422-borisov_prezidentyt_vseki_den_izliza_sreshtu_nas_ajde_naj_nakraq_da_si_napravi_partiq_da_oglavi", "text": "Примирието между президент и премиер продължи един ден. След като Румен Радев обяви, че позицията на премиера Бойко Борисов по отношение на Унгария е амбивалентна - една за пред Европа, друга в България, министър-председателят, който в момента е на неформална среща на лидерите на ЕС в Залцбург, обяви, че това са \"голи приказки\". \"Нямаме двояка позиция. В България това, което сме казали, сме го доказали\", каза още Борисов. Как гласуваха българските евродепутати за Унгария? 5 на 8 \"за\" Орбан След което той обвини Радев, че повтаря тези на лидерката на БСП Корнелия Нинова. Позицията на ГЕРБ била ясна - нейните евродепутати гласували против санкции срещу Унгария. Докато в България БСП говорела в подкрепа на Орбан, нейните представители в Европарламента гласували против Орбан.  Всъщност от българските евродепутати само бившият премиер Сергей Станишев (БСП), бившият регионален министър Искра Михайлова, Филиз Хюсменова и Илхан Кючук от ДПС и Светослав Малинов от (ДСБ) гласуваха \"за\" санкциите за Унгария. Същевременно Борисов обаче подчерта, че драма по темата \"Унгария\" нямало. Вчерашното решение, което било взето на оперативно заседание с Валери Симеонов и Красимир Каракачанов, било правителството да започне да разработва стратегия, \"която България да има, ако, когато един ден се стигне до налагането на тази санкция\". Според вицепремиерите му обаче Министерският съвет в сряда е решил да изготви позиция за Съвета на ЕС, в която да се посочва, че България не подкрепя предложението на Европейския парламент за започване на процедура срещу Унгария по член 7 от договора за Европейския съюз. Дори Борисов да е прав, че все още няма взето решение, подкрепата за Орбан е факт. Такава практически декларира и президентът с думите, че \"изключването и запушването на устата не са европейски принципи, те работят против самия ЕС\" Борисов за Унгария: Няма драма, няма решение \"с правна стойност\" Борисов не пропусна и да сподели недоволството си от късните тв изяви на коалиционните си партньори за Унгария. След като приведе различни доказателства (някои от които взаимоизключващи се), че твърденията за двойственост на позицията му спрямо Унгария са \"голи приказки\" (а как да има двойнственост, ако няма такъв въпрос - бел. ред.), премиерът насочи вниманието си към поведението на президента. Борисов реагира и на критиките на Радев към новоизбрания министър на МВР Младен Маринов. Радев: Премиерът има две позиции за Унгария - една пред ЕС и друга в България  Отговорността се поемала от тези, които управляват. \"Ние така сме преценили, тези хора сме предложили, аз смятам, че те се справят добре\", приключи той с темата за критиките на президента към кадровите решения на кабинета.   Борисов каза и че първият номиниран от него за министър на транспорта - Александър Манолев, който се отказа от поста заради информация, че преди време е участвал в катастрофа с жертва, е можело да остане, ако предварително му е бил съобщил за инцидента. \"Аз понеже от самото начало кандидатурата на Александър и смяната му - изцяло аз съм я движил тая работа. Той някои неща не беше споделил с мен. Не искам още с назначаването това да бъдат първите въпроси, които ти задават в телевизията. Той ми обясни за катастрофата, за инцидента с прокурорите, аз го извиках и го попитах - защо не ми каза. Щях да кажа - има такава и такава случка, невинен е, ще обясня. Ако беше казал, щеше да остане. Щяхме да обясним\", коментира Борисов пред журналисти, след като днес депутатите избраха новия транспортен министър Росен Желязков и колегите му Младен Маринов - на МВР, и Петя Аврамова - на МРРБ. Манолев няма да е министър на транспорта, плаши със съд заради публикации Манолев, след като заяви, че се отказва от поста, каза, че става дума за \"координирана атака от определена група, която със скалъпени твърдения се опитва да саботира работата ми\". Премиерът коментира и думите на коалиционния си партньор Волен Сидеров, който обяви, че началникът на кабинета му Румяна Бъчварова влияела на решенията му за кадровите промени в кабинета. Сидеров обвини шефката на кабинета на Борисов в саботаж на правителството Борисов за Унгария: Няма драма, няма решение \"с правна стойност\" Радев: Премиерът има две позиции за Унгария - една пред ЕС и друга в България  Манолев няма да е министър на транспорта, плаши със съд заради публикации Сидеров обвини шефката на кабинета на Борисов в саботаж на правителството", "date": "2018.09.20", "title": "Борисов: Президентът всеки ден излиза срещу нас. Айде най-накрая да си направи партия, да оглави БСП..."}
{"url": "http://clubz.bg/73442-sbh_kym_bnt_imashe_li_vyobshte_konkurs_za_novoto_logo", "text": "Защо логото на Българската национална телевизия трябваше да бъде сменяно? Този и други въпроси около конкурса за нов облик на БНТ задава председателят на Съюза на българските художници Любен Генов в писмо до генералния директор на обществената телевизия Константин Каменаров. Преди дни медията излезе с нова визия, създадена от Николай Тонков-Бен. Дизайнът предизвика противоречиви мнения във Фейсбук, а в коментар за „Площад Славейков“ художникът Стоян Дечев, преподавател в Националната художествена академия, заявява, че  В писмото си до Каменаров Любен Генов поставя въпроса имало ли е изобщо конкурс за нов облик на БНТ и ако да: какъв е съставът на журито и какви са критериите за неговия избор.", "date": "2018.09.20", "title": "СБХ към БНТ: Имаше ли въобще конкурс за новото лого?"}
{"url": "http://clubz.bg/73430-plamen_konstantinov_tri_pobedi_trudno_no_ne_i_nevyzmojno", "text": "Световното по волейбол навлиза във втората си фаза, в която 16 отбора са разделени в четири групи - по две в Италия и България. Мачовете са от петък до неделя. Нашите са в група G заедно с отборите на Иран, САЩ и Канада, а всички двубои ще се играят в столичната зала \"Арена Армеец\". Първата среща на \"лъвовете\" е срещу иранците - на 21 септември от 20:30 ч. От този съперник е една от двете загуби на тима на Мондиала досега - 1:3 във Варна. Вижте групите за втората фаза на Световното по волейбол Резултатите дотук се зачитат, което означава, че за да се класират за финалната шесторка нашите трябва да запишат три победи. В събота България се противопоставя на фаворита в групата САЩ, а в неделя завършва срещу Канада.  Треньорите от \"българската\" група дадоха пресконференция днес. При баланс три победи и две загуби треньорът като цяло е доволен от отбора си. Очакванията му за петък? Възможно ли е отборът да запише три поредни победи във втората група? Единствено Теодор Тодоров не е в добро физическо състояние - получил е спазъм в гърба преди мача с Пуерто Рико. Константинов изрази надежда, че след ден-два ще може да разчита на Тодоров за цял двубой, а не само за една-две блокади.", "date": "2018.09.20", "title": "Пламен Константинов: Три победи? Трудно, но не и невъзможно"}
{"url": "http://clubz.bg/73433-biznesyt_u_nas_gubi_blizo_2_meseca_v_ochakvane_na_plashtaniq", "text": "Българският бизнес губи близо два месеца - 53 дни, в очакване на плащания, но за първи път от пет години се отчита подобрение при плащане на фактурите. Това показват представени днес данни от представителното проучване на ЕOS \"Навици на плащане в Европа\" 2018, което обхваща 3400 компании в 17 европейски държави, в т. ч. и България. Засега: няма да отпаднат \"вечните длъжници\" При средно 78% за Източна Европа в България 76% от издадените фактури се плащат в уговорения срок, 20% се плащат със закъснение (при 22% година по-рано), а 4% се отписват поради невъзможността да бъдат събрани изобщо (показателят не отчита промяна спрямо 2017 г.). През 2014 г. у нас този показател е бил 74%.  От колекторската агенция EOS потвърждават, че общоевропейската тенденция за подобряване на навиците на плащане не подминава и България - през 2018 г. българските компании отчитат най-добрите си показатели по редовност на плащанията за последните 5 години. Фирмите по събиране на дългове са възстановили 11,1% от годишния оборот на българския бизнес.  България е на първо място в Източна Европа по върнати приходи чрез колекторски компании, като по този показател в цяла Европа преди нас е само Германия. Единодушие в парламента: по-ниски такси за съдебни изпълнители и без \"вечни длъжници\" Въпреки това, предприемачите ни отново са в групата с лоша дисциплина – 25% от фактурите, издадени към фирми контрагенти, се плащат със закъснение или изобщо не се погасяват при средно за Европа ниво от 22%. Другите страни със сходен дял нередовни плащания са: Обединеното кралство (25%), Гърция (27%) и Румъния (27%), а Словения (30%) се нарежда в дъното на класацията. Райна Миткова, изп. директор на ЕОC България, посочи, че особено добре се представя Русия, където не са декларирани никакви отписани плащания, а срокът на отложено плащане е скъсен. Брюксел: Няма никаква процедура заради длъжниците срещу България Гражданите са по-дисциплинирани от бизнеса в това отношение – средно 19% от фактурите се плащат със закъснение или остават неплатени (при 18% за Източна Европа). Положителен за България факт са дните на забава под средните нива за Европа (общо за бизнес и граждани) - българският бизнес получава парите си със закъснение от средно 18 дни след падежа, спрямо 20 дни забава за Европа. Като се прибавят обаче и 35 дни на отложено плащане, масова практика за България, дните на забава вече стават 53. От компанията изтъкнаха, че банките са особено добри в събирането на дължимото им. Близо една втора от задълженията, които колекторските фирми обработват, са подадени от банките.  Забавените плащания от клиенти засягат финансовото здраве на компаниите: основните негативни последици са намаляване на печалбите (57%), по-високи разходи за лихви (47%) и липса на ликвидност (47%). През 2018 г. се увеличава делът на компаниите, които се опасяват от крайно негативни резултати – 26% от фирмите твърдят, че се чувстват застрашени от фалит поради просрочени вземания, при средно ниво за Източна Европа от 14%. За да компенсират негативните ефекти, 27% от анкетираните ограничават инвестициите, 25% от компаниите съкращават служители или не наемат нови, а близо една четвърт увеличават цените на произвежданите от тях стоки и услуги. \"Ефектът от работата с колекторски агенции се измерва с подобрената ликвидност на бизнеса“, коментира Миткова. \"Тези средства се връщат обратно в икономиката, като компаниите ги използват за погасяване на собствени задължения (58%), създаване на нови работни места (48%) или за различни видове инвестиции – в разрастване на пазарния дял (44%), научна и развойна дейност (33%) или инвестиции на финансовия пазар (26%). Във всички изследвани страни намалява броят на компаниите, които очакват влошаване на навиците на плащане в бъдеще (13% за 2018 г. спрямо 19% за 2017 г.). Българските компании по традиция остават оптимисти, като 32% от тях очакват значително подобряване в следващите 2 години (срещу 27% средно за Източна Европа). Единодушие в парламента: по-ниски такси за съдебни изпълнители и без \"вечни длъжници\" Брюксел: Няма никаква процедура заради длъжниците срещу България", "date": "2018.09.20", "title": "Бизнесът у нас губи близо 2 месеца в очакване на плащания"}
{"url": "http://clubz.bg/73421-poslanikyt_na_sasht_otide_pri_dogan_v_centralata_na_dps", "text": "Почетният председател на ДПС  д-р Ахмед Доган и председателят на ДПС  Мустафа Карадайъ вчера проведоха среща с посланика на САЩ Н.Пр. Ерик Рубин. Любопитното е, че разговорът се е осъществил в централата на партията. За срещата съобщиха на сайта на ДПС. Обсъдени са били актуални политически въпроси, както и развитието на двустранните отношения, посочват оттам.  Това се казва още в съобщението на ДПС. Според източници на Клуб Z срещата се е провела по инициатива на американския дипломат. Депутати спекулират с основната тема на разговора, но имали \"обосновани предположения\", че Рубин е търсел подкрепа за офертата на американската \"Локйийд Мартин\", която се включи в конкурса за придобиване на нов тип изтребители с оферта, в случая - за Ф-16. Наскоро Доган стана собственик на ТЕЦ \"Варна\". Вицепремиерът Валери Симеонов пък отправи въпрос към НСО защо охранява почетния председател на ДПС.", "date": "2018.09.20", "title": "Посланикът на САЩ отиде при Доган в централата на ДПС"}
{"url": "http://clubz.bg/73420-bivsh_shef_na_policiqta_v_azerbajdjan_zastrelq_sina_na_eksglavniq_prokuror", "text": "Азерски бизнесмен бе застрелян снощи в Истанбул от свой сънародник, който е бил началник на полицията в Азербайджан, предаде \"Хюриет дейли\". Бизнесменът Етимат Исмаилов се срещнал снощи с бившия шеф на полицията в родината си полковник Гозал Дамиров в офиса си в квартал Бакиркьой. Разговорът приключил с ръкопашен бой между двамата заради неизплатени дългове, разказал пред изданието един от разследващите. Тогава Дамиров извадил пистолет и прострелял Исмаилов с два смъртоносни куршума - един в главата и един в сърцето. Бившето ченге веднага побягнало, а бизнесменът бил закаран в болница, където починал от раните си. Рано тази сутрин обаче Дамиров бил хванат от полицията. Иззето било и оръжието на престъплението. Застреляният азербайджанец е син на бившия главен прокурор и правосъден министър на Азербайджан преди разпадането на СССР. А убиецът е служил като шеф на полицията в Азербайджан в началото на 90-те години на миналия век. По-късно станал мениджър на фабрика за хладилници в Баку. Той е бил разследван от полицията в Турция и Азербайджан и е бил разпитван от полицията два дни преди убийството.", "date": "2018.09.20", "title": "Бивш шеф на полицията в Азербайджан застреля сина на ексглавния прокурор"}
{"url": "http://clubz.bg/73416-vss_se_otchita_pred_evrokomisiqta_nula_izkazvaniq", "text": "Със знакова мълчалива експедитивност ВСС прие с пълно единодушие \"Актуализирана информация за изпълнение на препоръките от доклада на Европейската комисия от януари 2017 г. в рамките на Механизма за сътрудничество и оценка...\" и т. г. Или с думи прости - какво са свършили по мониторинга върху правосъдието от тогава до сега. ВСС обсъжда европрепоръки: Целта е да се излезе по-най деликатния начин  След като след януарския доклад висшият кадрови орган си постави откровено за цел   от темата с пътната карта, сега идва време за октомврийското посещение на мисията на ЕК. Затова днес доклад - какво е изпълнено по препоръките от предния доклад, и което е от компетенциите на ВСС - в резюме изнесе Цветинка Пашкунова.  Тя каза няколко думи за дейността на комисиите - дисциплинарна и съдействие с Инспектората, за атестиране и конкурси, за съдебна карта и натовареност. Отчетени са \"успехи\" като одобряване на кандидатите за младши съдии, както и 8 процедури за избор на административни ръководители. Като инструменти за продължаване на реформата тя отчете инициирането от съвета на законодателни промени за местната подсъдност, съкращаване на съществуващи длъжности в нисконатоварени и разкриване в по-високонатоварени места, както и иницииране на процедури по преместване. Специално бе посочено безпрецедентното закриване на 11 ненатоварени районни прокуратури и замяната им с отделения по инициатива на главния прокурор Цацаров. Двамата прокурори в Чепеларе остават. Но излизат скъпо... Последва традиционният отчет колко дисциплинарни производства са образувани срещу следователи, прокурори и съдии. Панов за доклада: Няма препоръки, защото никой не си прави илюзия, че ще се изпълнят Към 31 юли общо има 24 висящи дисиплинарни производства срещу следователи и прокурори. А по препоръка 39 са образувани от съдийската колегия 4 дисциплинарни производства срещу черни тоги заради неспазване на срокове за изготвяне на мотиви. Изнесената днес информация трябва да се обобщи и прати в Министерството на правосъдието. При анонса от страна на представляващия Боян Магдалинчев, че всеки може да прави изказвания, настана... пълно мълчание. Самият Магдалинчев нямаше много разочарован вид от този факт и каза от кумова срама две изречения - че е щастлив, че е включена и най-актуалната информация. След кото докладът \"замина\" към Цецка Цачева. С пълно единодушие - 17:0. Двамата прокурори в Чепеларе остават. Но излизат скъпо... Панов за доклада: Няма препоръки, защото никой не си прави илюзия, че ще се изпълнят", "date": "2018.09.20", "title": "ВСС се отчита пред Еврокомисията... Нула изказвания"}
{"url": "http://clubz.bg/73417-hranitelniqt_terorizym_se_razrastva_v_avstraliq", "text": "Австралийска верига супермаркети обяви днес, че спира да продава игли за шиене, докато полицията в страната разследва над 100 случая на игли, забити в плодове, информира ДПА. Австралийският парламент вече прие спешно законодателство за по-строги наказания за замърсяване на храни. Присъдата за \"хранителен тероризъм\", както го наричат австралийските медии, е повишена от 10 до 15 години затвор, съобщи телевизия Ей Би Си. \n\tПравителствата на няколко австралийски щата пък обявиха награди от 100 000 австралийски долара (73 000 щ. долара) за информация, която би могла да доведе до ареста на виновниците за иглите, забити в плодове. Ягоди с игли паникьосаха Австралия Скандалът започна през миналата седмица, след като игли бяха намерени в ягоди, доставени на \"Улуърт\" от ферма в щата Куинсланд. По-късно бяха установени над 100 подобни случая, при това не само в ягоди, но също в банани и ябълки. Това доведе до страхове, че първоначалните съобщения са провокирали действията на имитатори на злосторниците. Австралийски министри насърчават потребителите да продължат да купуват ягоди в подкрепа на сектора, но все пак предупреждават плодовете да бъдат нарязани преди консумация.", "date": "2018.09.20", "title": "Хранителният тероризъм се разраства в Австралия"}
{"url": "http://clubz.bg/73413-pyrvi_test_za_ludogorec_v_liga_evropa", "text": "\"Лудогорец\" приема \"Байер\" (Леверкузен) в първия си мач от груповата фаза на Лига Европа от 22:00 на стадиона в Разград. Днес е началото на втория по сила и престиж евротурнир, след като в предишните два дни емоциите бяха насочени към Шампионската лига. Другите два отбора в група А - АЕК (Ларнака, Кипър) и \"Цюрих\", също играят от 22 ч. Както и в Шампионската лига, началните часове на двубоите са 19:55 и 22:00. В България правата за излъчване се делят между БНТ и bTV, като по каналите им днес могат да се гледят няколко срещи. БНТ 1 ще предава пряко срещата на \"орлите\". \"Лудогорец\" не се страхува от \"Байер\" (Леверкузен) \"Байер\" е считан за фаворит в групата. \"Аспирините\" стартираха много лошо в Бундеслигата - последни са с нула точки от първите три кръга. Има само един контузен в \"Лудогорец\" - полякът Якуб Шверчок.", "date": "2018.09.20", "title": "Първи тест за \"Лудогорец\" в Лига Европа"}
{"url": "http://clubz.bg/73412-gerb_patriotite_i_volq_izbraha_novite_ministri", "text": "Парламентът избра тримата нови министри. Младен Маринов застава начело на МВР, Росен Желязков оглави транспорта, а Петя Аврамова - регионалното министерство. Новите министри бяха подкрепени от ГЕРБ, \"Обединените патриоти\" и \"Воля\". От НФСБ обаче заявиха, че не са съгласни с оставките на старите министри. За Желязков и Аврамова гласуваха по 125 депутати, като единствено Маринов взе 126 гласа. Втори опит за гласуване на смените на министри. Ще има ли пак изненади Основна тема по време на дълго проточилия се дебат бе дали кандидатите за министри да отговарят предварително на въпроси за това каква политика ще водят. Това бе искането на БСП. Зам.-шефът на парламента Емил Христов, който водеше заседанието, заяви, че ще им даде думата в края на дебата. Това обаче не задоволи социалистите. Шефът на правната комисия Данаил Кирилов (ГЕРБ) обаче поиска парламентът да да се придържа стриктно към правилника. Основната теза на опозицията бе, че смените на министри не са достатъчни и цялото правителство трябва да си подаде оставка. Иван Иванов (БСП) заяви, че има недоверие на гражданите в МВР. Той припомни, че преди три месеца е имало вот на недоверие за сигурността, по време на който управляващите са мълчали, за да прикрият провалите в сектора. Крум Зарков (БСП) попита Младен Маринов за това какво мисли за ареста на разследващи журналисти край Радомир. Той припомни, че позицията на ГЕРБ е била, че журналистите сами са си виновни и полицията си е свършила работата. Христов повтори, че ще даде думата на Маринов в края на дебата. На което Стойнев отговори, че управляващите избягват дебати. Лидерът на ДПС Мустафа Карадайъ заяви, че обществото има нужда от промяна  Според него в управлението витае \"властваща некомпетентност, бюрократско бездушие, популизъм във висша форма\", а предсрочните избори са неизбежни, защото формулата на управлението е грешна. Карадайъ смята, че е нужно реанимиране на държавността. Социалистите зададоха и въпрос към Желязков за това каква ще е неговата политика по отношение на БДЖ. Славчо Велков (БСП) попита Маринов кой ще бъде негов главен секретар, дали се е спрял на кандидатура или ще чака да му посочат името. Антон Кутев (БСП) предупреди, че вероятно ще има скандал. И изтъкна, че този път БСП няма да позволи кандидатите да говорят след разискванията. Христов изтъкна, че именно това е добрата парламентарна практика. Георги Свиленски (БСП) припомни, че социалистите са искали оставката на Валентин Радев като шеф на МВР, но ГЕРБ не са приели това искане. И попита какво се е променило сега. Той призна, че докато Цветан Цветанов е бил вътрешен министър жертвите по пътищата са намалели, но изтъкна, че от тогава насам са се увеличили. Той също обърна внимание на проблемите в БДЖ, но изтъкна и концесията на летище \"София\", пощите, тол системата. Свиленски се усъмни в твърденията от страна на ГЕРБ, че оставките на министрите са мъжка постъпка. Изказването на Свиленски предизвика отовор от Тома Биков (ГЕРБ) Свиленски припомни, че оставките на Теменужка Петкова, Бисер Петков и Делян Добрев не са били приети. Той попита и какво ще се случи, ако Николай Нанков остане като зам.-министър. В изказване Данаил Кирилов заяви подкрепа към промените на министри. Според него обаче с оставка се накават достойни хора, които са работили и разликата се вижда от избирателите в сравнение с правителството на тройната коалиция. Той каза, че познава и тримата кандидати за министри. И заяви, че в БСП са много добри в опозоряването на всеки човек. Лидерът на \"Воля\" Веселин Марешки призова Кирилов да каже кой точно е правил далавери. Крум Зарков заяви, че не БСП, а ГЕРБ позори министрите, защото ги наказва с оставки. Кирилов припомни на Зарков, че от БСП са наричали ГЕРБ \"убийци\". Според него така доверие не се връща и затова управляващите правят политически актове, каквито БСП не прави. Йордан Цонев (ДПС) заяви, че дебатът е за политиката на този кабинет. Той изтъкна, че има срив на чуждестранните инвестиции, което е най-важния индикатор за това как външния бизнес усеща \"въпросната стабилност\". Цонев изтъкна, че решението за влизането ни в еврозоната е прието с унизителни изисквания, което също е пример за това как работи кабинета. Според него правителството е вкарало държавата в институционална криза. Спас Гърневски (ГЕРБ) заяви, че няма как кандидатите за министри, още неизбрани, да дадат визия за управлението. Той  припомни, че трагедии като тази в Своге е имало и по време на управлението на БСП. Никой тогава обаче не е подавал оставки. Гърневски заяви, че държавата е била разграбена от БКП и ДС. Според него на следващи избори БСП вместо \"червени бюлетини\" ще получи \"червени картони\". Лидерът на \"Атака\" Волен Сидеров заяви, че в дебата не се чуват идеи. Той изтъкна, че подновяването на един кабинет е нещо нормално. И допълни: В изказване Марешки заяви, че от \"Воля\" са се били подготвили за дебат, но не е имало с кого да дебатират. Той попита кой е писал техните опорки и \"кои са водещите офицери, които карат определени хора, да говорят определени неща\". Марешки заяви, че \"Воля\" ще подкрепи министрите, които са постъпили морално като са си подали оставките, но няма да подкрепя правителството \"на килограм\". Зам.-шефът на ГЕРБ и лидер на парламентарната група Цветан Цветанов заяви, че е очаквал смислен дебат от опозицията. Цветанов отрече твърденията на БСП, че управляващите нямат визия за управлението на страната и припомни, че партия ГЕРБ е получила най-висок изборен резултат на последните парламентарни избори. Той изтъкна, че правителството има програма и от нея няма отстъпление. За пореден път той заяви, че ще има увеличение на доходи, икономически растеж, повече приходи в бюджета и т. н. Той заяви, че новите министри ще продължат политиката на своите предшественици. В края на изказването си Цветанов призова депутатите да аплодират гости от парламента на Германия. От БСП обаче не станаха на крака, което предзвика критики от страна на Цветанов. Крум Зарков обаче изтъкна, че призивът за поздрав към гостите трябва да се отправи от председателя на парламента. Малко преди гласуването единствено Росен Желязков заяви, че новите министри ще изпълняват програмата за управление. Той пое ангажимент \"всички скептични усещание за усвояване на ресурси да получат гаранции за законосъобразност и ефективност\". Така конкретните въпроси на опозицията не получиха отговор. Част от министрите в кабинета присъстваха на заседанието на парламента. Новите министри бяха представени от вицепремиера Томислав Дончев, тъй като премиерът Бойко Борисов отсъстваше. Премиерът е на неформална среща на лидерите на ЕС в Залцбург.  ", "date": "2018.09.20", "title": "ГЕРБ, \"патриотите\" и \"Воля\" избраха новите министри"}
{"url": "http://clubz.bg/73415-maasen_uvolnen_i_povishen", "text": "Досегашният шеф на германското контраразузнаване (Федералната служба за защита на конституцията) Ханс-Георг Маасен (55 г.) е уволнен и същевременно повишен. Звучи като парадокс, но е факт. Във вторник лидерите на трите партии, участващи в широката управленска коалиция в Берлин – ХДС, ХСС и ГСДП (Християндемократическия съюз, Християнсоциалния съюз и Германската социалдемократическа партия), Ангела Меркел, Хорст Зеехофер и Андреа Налес се споразумяха Ханс-Георг Маасен да бъде уволнен като шеф на контраразузнаването. По настояване на Зеехофер, който е и вътрешен министър, Маасен ще бъде назначен като държавен секретар в немското МВР. Този пост отговаря на заместник-министър. На Маасен се поверява вътрешната сигурност и киберсигурността. Това за него де факто е повишение. Макар да не е начело на държавна институция или министерство, неговата заплата се вдига с 2580 евро месечно. Като шеф на контраразунаването той получаваше 11 577 евро заплата, сега ще се разписва срешу 14 157 евро. Не заплатата разгневи политици и общественост, а повишението. Маасен предизвика истинска политическа криза в Берлин и постави под заплаха правителството на Меркел. Политици от всички цветове с изключение на тези от крайнодясната \"Алтернатива за Германия\" настояха за оставката му, както и да не му се поверяват отговорни постове. В източногерманския град Кемниц в края на август и началото на септември походи на неонацисти с вдигнати в хитлеристки поздрав ръце и \n\tдесни радикали доведоха да сериозни сблъсъци. 35- годишен германец беше зверски убит с нож. Срещу насилието се възправиха хиляди граждани, последваха нови походи с искания да се сложи край на омразата и насилието. Канцлерката Ангела Меркел остро осъди случилото се в Кемниц, нарече го “лов на вещици”. \n\tПояви се и видео, на което се вижда как озлобени мъже преследват с крясъци и ругатни мигранти. Срещу позицията на канцлерката се изправи не друг, а самият шеф на контраразузнаването Ханс-Георг Маасен. Без да изчака анализ на събитията и фактите, на 7 септември той даде смущаващо интервю за в. “Билд”. При случилото се в Кемниц не можело да се говори за лов на вещици, а краткото видеото не било автентично, а манипулирано. Последвала експертиза доказа точно обратното. Позицията и прибързаните заключения на Ханс-Георг Маасен предизвикаха вълна от недоволство в цяла Германия. Първо – като шеф на спецслужба той би следвало да се въздържа от публични изяви. Второ - ако е истински професионалист, както твърди прекият му началник, вътрешният министър Зеехофер, той не бива да изразява становище, преди да са налице достатъчни доказателства и резултати от експертизи. Съуправляващите социалдемократи бяха категорични, че ако Маасен не бъде уволнен, те ще напуснат широката коалиция в Берлин. \n\tПредишният лидер на социалдемократите и доскорошен външен министър Зигмар Гарбиел призова вътрешния министър Хорст Зеехофер незабавно \n\tда уволни Маасен: “Ако не го направи, то на карта е заложено далеч повече, отколкото неговия пост на министър. Става дума за \n\tправителството като цяло.” След две срещи – миналия четвъртък и във вторник, Меркел, Зеехофер и Налес постигнаха съгласие. Маасен е уволнен. Назначаването му от Зеехофер на висок пост във вътрешното министерство стана повод за бурни реакции и възмущение. \n\tЗигмар В този дух се изказаха и редица други политици и парламентаристи. Медиите също заеха позиция. Само няколко примера. По всичко личи, че казусът “Маасен” ще има продължение.", "date": "2018.09.20", "title": "Маасен - уволнен и повишен"}
{"url": "http://clubz.bg/73411-temenujka_petkova_g_n_dogan_ne_mi_e_poznat_kato_ekspert_v_energetikata", "text": "Така отговори министърката на енергетиката Теменужка Петкова в предаването \"Тази сутрин\" по бТВ за качествата на почетния председател на ДПС, който наскоро стана мажоритарен собственик на ТЕЦ \"Варна\" със 70 на сто. Ахмед Доган вече е мажоритарен собственик на ТЕЦ \"Варна\" Тя побърза да уточни обаче че всеки гражданин можел да развива дейности.  \"Не мисля, че има някакви ограничения за български граждани, които искат да инвестират в този сектор. За мен като министър е най-важно българската електоренергийна система да е стабилна\", каза още Петкова. Петкова коментира и факта, че ТЕЦ \"Варна\" ще получи над 25 млн. лв. плащане за студен резерв  \"Не мисля, че има конспирации относно студения резерв. Пресилено е да говорим за такива спекулации. ТЕЦ \"Варна\" винаги е работил за студения резерв. Не е вярно, че държавните Марици са се отказали от това да работят за студения резерв. За студения резерв се организира търг и никой от другите участници не е дал по-добри цени от тези на ТЕЦ \"Варна\". Това е цялата истина\", продължи министърката. \"Когато е приватизиран ТЕЦ \"Варна\" през 2006 г. е било предвидено три от шестте му блока да работят само за студения резерв, а другите три – за обществения доставчик\", обясни министърът на енергетиката, уточнявайки, че централата е спечелила контракта, тъй като е предложила най-ниска цена.  С Гинка Върбакова, която поиска, но не успя да придобие активите на ЧЕЗ в България, министърката се чула последно за рождения ѝ ден през август – „чисто човешки” да я поздрави. Гинка Върбакова с първо интервю: Сами сме. Очакваме само помощ от банка Цената на природния газ не зависи от нас, това е ресурс, с който не разполагаме. Така Петкова коментира очакваното сериозно увеличение на синьото гориво с 14% от октомври. Тя припомни, че цената се определя по формула и зависи основно от цената на петрола и курса на щатския долар. Няма политик и няма човек, който да не се притеснява от евентуални рискове за увеличаване на цените на енергийните ресурси, защото това влияе пряко и на бизнеса, и на битовите потребители, коментира още Петкова. По думите й има възможност да бъде предоговорена цената в бъдеще с „Газпром”. Енергийният министър потвърди, че НЕК трябва да плати още 32 млн. евро по проекта АЕЦ „Белене”, защото това е постановил арбитражният съд. За изплатените на „Уорли парсънс” 270 млн. евро по проекта Петкова коментира, че те са изплатени за документация по договор с НЕК. Без фигурата на архитект на проекта не може, а изпълнителя е избран след обществено поръчка, уточни тя. НЕК плаща нови €37 милиона заради АЕЦ \"Белене\" Теменужка Петкова припомни, че до края на октомври трябва да е готова процедурата за избор на стратегически инвеститор. Засега ясно изявен интерес от Китайската ядрена корпорация, обяви министърът.  Тя коментира и информацията, че ще бъдат платени още 1 млн. лв. за консултант и обяви, че няма такова нещо. Ставало въпрос за преконсервация на оборудването за „Белене”. Гинка Върбакова с първо интервю: Сами сме. Очакваме само помощ от банка НЕК плаща нови €37 милиона заради АЕЦ \"Белене\"", "date": "2018.09.20", "title": "Теменужка Петкова: Г-н Доган не ми е познат като експерт в енергетиката"}
{"url": "http://clubz.bg/73414-orban_i_partiqta_mu_ostavat_v_enp_zasega", "text": "Унгарският премиер Виктор Орбан и партията му ФИДЕС засега остават в Европейската народна партия (ЕНП). Това обяви снощи на пресконференция в Залцбург лидерът на ЕНП Жозеф Дол. Решението бе взето на среща на европейските правителствените лидери от тази партия, в която участва и българският премиер Бойко Борисов. Тя предшества днешната неформална среща на ръководителите на страните от ЕС в австрийския град. България застава зад Виктор Орбан Германската канцлерка Ангела Меркел обаче не е участвала в партийния форум, въпреки че също е в Залцбург. Той обаче допълни, че от години е поставял въпроса за Орбан и ФИДЕС. Борисов: Защо Орбан се тревожи от „Фронтекс“? (ВИДЕО+СНИМКИ) Орбан към евродепутатите: Осъждате не мен, а цяла Унгария ЕНП ще следва своя устав и ще изчака да види докъде ще стигне процесът по активирането на член 7 срещу Унгария. На 12 септември Европарламентът даде с голямо мнозинство зелена светлина за член 7 и това може да доведе до лишаването на Будапеща отправо на глас в Съвета на ЕС. Причина са обвинения срещу Орбан и правителството му, че нарушават основни европейски ценности. Самият унгарски премиер за пореден път отхвърли нападките и заяви пред журналисти в Залцбург: Думите на Дол са ясен знак, че ръководството на европейските консерватори не иска да изгони Орбан и ФИДЕС, коментира „Политико“. И също така означава, че предвид времето, което би могъл да отнеме процесът по активирането на член 7, партията на унгарския премиер ще бъде в редиците на ЕНП на изборите за Европарламент през май 2019 г. Борисов: Защо Орбан се тревожи от „Фронтекс“? (ВИДЕО+СНИМКИ) Орбан към евродепутатите: Осъждате не мен, а цяла Унгария", "date": "2018.09.20", "title": "Орбан и партията му остават в ЕНП. Засега"}
{"url": "http://clubz.bg/73419-radev_premieryt_ima_dve_pozicii_za_ungariq_edna_pred_es_i_druga_v_bylgariq", "text": "Така коментира президентът Румен Радев различните сигнали за Унгария, които вчера дойдоха от заседанието на МС и по-късно от изказването на Бойко Борисов от Залцбург, където се провежда неформална среща на лидерите на ЕС. Правителството ще пише позиция против санкциите срещу Унгария И отбеляза, че такова амбивалентно поведение на премиера той не можел да тълкува. Борисов за Унгария: Няма драма, няма решение \"с правна стойност\" За кандидатурата на Младен Маринов за вътрешен министър, която се гласува днес от парламента, държавният глава каза, че не разбира решението за това предложение. \"Парадоксално е, премиерът маха министъра на вътрешните работи заради \"мърлявата\", както той се изрази, работа на полицията, а по закон тази работа се планира, организира, ръководи и контролира от главния секретар на МВР, който пък съответно заради тази мърлява работа се предлага за министър\", обясни позицията си президентът, цитиран от БТА. След близо седмица отлагане вчера той подписа указа за освобождаването на Маринов като главен секретар на МВР, но вчера отново отбеляза, че отговорността за неговото назначение като министър на вътрешните работи е отговорност на правителството. Според Радев склоняването на правителството да изпълни съгласувателната процедура по предложението на Маринов е \"малка, но важна крачка напред в пътя към битката за законност\". Президент и кабинет се разбраха за 10 посланически назначения Президентът отрече правосъдният министър Цецка Цачева да му е била предлагана за посланик. Той обаче отбеляза, че са постъпвали при него други имена, които е отхвърлил. А шефът на ПГ на ГЕРБ Цветан Цветанов вчера отрече Цачева и главният прокурор Сотир Цацаров да са били разглеждани като кандидатури на управляващата партия за КС. Цветанов: Цачева и Цацаров не са кандидатури на ГЕРБ за КС Държавният глава каза още, че вече проучва различни варианти за свой кандидат за Конституционния съд. Като допълни, че този човек трябва да има не само високи професионални, но и високи морални качества, и възможностите, и умението да отстоява своята позиция. Борисов за Унгария: Няма драма, няма решение \"с правна стойност\" Президент и кабинет се разбраха за 10 посланически назначения Цветанов: Цачева и Цацаров не са кандидатури на ГЕРБ за КС", "date": "2018.09.20", "title": "Радев: Премиерът има две позиции за Унгария - една пред ЕС и друга в България "}
{"url": "http://clubz.bg/73418-oshte_edin_ot_hyrvatskite_geroi_zaplashen_ot_prisyda", "text": "Деян Ловрен е вторият хърватски футболист, световен вицешампион от руския Мондиал, сдобил се с повдигнато обвинение за финансови злоупотреби и фалшиви показания, съобщи държавната телевизия на страната. Той може да получи ефективна присъда до 5 години лишаване от свобода покрай сагата с бившия президент на \"Динамо\" (Загреб) Здравко Мамич. Първият е асът на \"Реал\" (Мадрид) Лука Модрич. Той вече има обвинение от по-рано тази година, а сега прокуратурата е набелязала и Ловрен. В инстаграм футболистът на \"Ливърпул\" отрече той и адвокатите му да са получавали обвинителен акт. Отрече и вина. Модрич - гениалният футболист с лоши приятели През юни Здравко Мамич бе осъден на 6,5 години затвор за финансови злоупотреби на стойност 15 милиона евро при трансферите на Модрич и Ловрен, съответно в \"Тотнъм\" и \"Олимпик\" (Лион). Както и за укрити данъци на стойност 1,6 млн. Ден преди произнасянето на присъдата Мамич избяга в Босна и Херцеговина и заяви, че повече няма да се върне в страната си. Защитникът бе трансфериран на френския клуб за близо 9 млн. евро плюс допълнителни 1,5 млн. за определени постижения през 2010 г.  Обвинението в Хърватия доказа, че половината от тези пари са преведени на Ловрен, след което са отишли при Мамич. Защитната теза на боса гласеше, че той бил принуден да обещае огромни заплати на тези и други футболисти, за да ги задържи малко по-дълго в \"Динамо\" (Загреб) и съответно да ги продаде за повече на по-късен етап. Така той подписал анекси към договорите им, че като компенсация те ще получат част от трансферната сума към клуба. Модрич обаче се оплете в показанията пред съда, а прокуратурата доказа, че анексите са сключени впоследствие, а не преди продажбите на \"Тотнъм\" и \"Лион\".", "date": "2018.09.20", "title": "Още един от хърватските герои заплашен от присъда"}
{"url": "http://clubz.bg/73406-bono_papata_e_vtreshten_ot_seksualnoto_nasilie_sred_duhovnicite_video", "text": "Вокалистът на ирландската група Ю Ту Боно разговаря с папа Франциск за скандалите, свързани със сексуалните посегателства, в които са замесени духовници по света и по-специално тези, разтърсили ирландската църква. След срещата Боно каза, че папата изпитвал   по този въпрос и бил   от разкритията за сексуално насилие, предаде Франс прес. Той каза, че е видял болката, изписана върху лицето на папата, когато е станало дума за този въпрос. В края на август папата посети Ирландия и там разговаря с осем ирландски жертви на сексуални посегателства. Боно разговаря с папа Франциск половин час в резиденцията му Санта Марта във Ватикана. С него беше и президентът на аржентинската верига училища Сколас Окурентес. Мрежата действа в Буенос Айрес и бе създадена с активната подкрепа на Хорхе Берголио, който беше архиепископ на Буенос Айрес, преди да стане папа. Днес мрежата има 400 000 държавни и частни училища на пет континента. \"Шпигел\": 3677 малолетни изнасилени от свещеници в Германия Боно пък е съосновател на неправителствената организация Уан, която си е поставила за цел борбата срещу крайната бедност и болестите, които могат да бъдат избегнати по-специално в Африка. Тази организация има 10 милиона членове по света, от които 3 милиона в Африка, и иска да помогне на момичетата, които не ходят на училище, разказа Боно, пише БТА.    ", "date": "2018.09.20", "title": "Боно: Папата е втрещен от сексуалното насилие сред духовниците (ВИДЕО)"}
{"url": "http://clubz.bg/73407-putin_probva_ultramoderen_snajper_na_kalashnikov_video", "text": "Руският президент Владимир Путин показа вчера завидно майсторство по стрелба. Той стреля със сребърен снайпер на стрелбище на оръжейния производител \"Калашников\" и порази целта, пише Франс прес. Путин стреля пет пъти и удари целта три пъти, уточни телевизионният канал. Мишената бе на 600 метра и бе поразена, добави ТАСС. Според тв канал на военното министерство ТВ Звезда президентът е стрелял с полуавтоматична пушка, която е ултрамодерна и е на въоръжение при професионалните снайперисти. Руското й название е СВЧ-308. Показното на Путин бе в стрелбището на стрелковия полигон на концерна \"Калашников\" във военно-технологичния парк \"Патриот\" в Московската област. В парка Путин положи крайгълния камък за строителството на нов християнски храм. Вчера в Русия бе празникът на оръжейника и Путин отправи най-сърдечни поздрави към всички от оръжейната индустрия. На Путин са били показани и нови разработки на фирмата \"Калашников\", сред които защитна стена, предназначена за специалните части ОМОН за възпиране на агресивни хора по време на демонстрации.      ", "date": "2018.09.20", "title": "Путин пробва ултрамодерен снайпер на \"Калашников\" (ВИДЕО)"}
{"url": "http://clubz.bg/73408-trymp_nqmam_pravosyden_ministyr_i_glaven_prokuror", "text": "Американският президент Доналд Тръмп предприе една от най-яростните си атаки срещу назначения от самия него министър на правосъдието Джеф Сешънс, предаде ДПА.  В интервю по телевизия Хил.тв вчера той се оплака, че  Тръмп не за първи път излива гнева си от решението на министъра през март 2017 г. да се откаже да контролира т.нар. руско разследване на специалния прокурор Робърт Мълър и да предаде тази функция на своя заместник Род Розенстейн. По този начин Сешънс фактически се отказа да защитава президента, заради което всъщност бе номиниран от него.  Сешънс: Аз в заговор с Русия? Гнусна лъжа В интервюто си Тръмп се оплаква, че това, което Сешънс направи, било  и че той е   от него.  \n\tАнализатори, цитирани от ДПА, предполагат, че последните нападки на президента може би подготвят почвата за уволнението на Сешънс. Самият министър засега не е отговорил на тези изявления. ", "date": "2018.09.20", "title": "Тръмп: Нямам правосъден министър и главен прокурор"}
{"url": "http://clubz.bg/73404-vtori_opit_za_glasuvane_na_smenite_na_ministri_shte_ima_li_pak_iznenadi", "text": "Парламентът днес трябва да гласува предложените промени в състава на Министерския съвет - да освободи от постовете им като министри на МВР, регионалното развитие и транспорта Валентин Радев, Николай Нанков и Ивайло Московски. Тримата подадоха оставки след трагичния инцидент край Своге, при който в катастрофа с автобус загинаха 17 души. Случаят разкри комбинация от злоупотреби, нарушения на нормативи, липса на контрол и безхаберие. И Цветанов не бил \"за\" оставките, но важен бил \"политическият акт\" За нови титуляри на трите министерства са предложени съответно досегашният главен секретар на МВР Младен Маринов, депутатката Петя Аврамова и шефът на Комисията за регулиране на съобщенията Росен Желязков. Процедурата веднъж беше отложена заради липсата на указ на президента за освобождаването на Маринов като главен секретар. Румен Радев обяви, че подпис може да има само след съгласувателна процедура от страна на МС. Почти седмица по-късно и след поредица от остри реплики между президентската институция и управляващите, обвинения в нарочна конфронтация от страна на шефа на ПГ на ГЕРБ Цветан Цветанов към Радев и отсрещен отговор, че изглежда за правителството е непосилно да спазва закона, в сряда указът все пак беше подписан от държавния глава. Кабинетът спази процедурата - Румен Радев подписа указа за Младен Маринов Хаос с министерските оставки. Няма да бъдат гласувани днес, чака се Румен Радев Манолев няма да е министър на транспорта, плаши със съд заради публикации Как Николай Нанков може да бъде спасен от оставката си Торпедото, лоялната партийка и човекът от Системата Кариерата на Росен Желязков стартира от Столичната община Кабинетът спази процедурата - Румен Радев подписа указа за Младен Маринов Хаос с министерските оставки. Няма да бъдат гласувани днес, чака се Румен Радев Манолев няма да е министър на транспорта, плаши със съд заради публикации Как Николай Нанков може да бъде спасен от оставката си Торпедото, лоялната партийка и човекът от Системата Кариерата на Росен Желязков стартира от Столичната община", "date": "2018.09.20", "title": "Втори опит за гласуване на смените на министри. Ще има ли пак изненади"}
{"url": "http://clubz.bg/73335-audi_atakuva_tesla_v_sasht_s_novo_suv_e_tron", "text": "Немският концерн Audi ще предлага ново електрическо SUV в САЩ от догодина, съобщи Ройтерс. E-tron е среден по размер джип с изцяло електрически двигател, който ще се появи на американския пазар на стартова цена от 75 795 долара, без данъчното облекчение от 7500 долара заради екопредимствата на автомобила. Това ще е първа от серия електрически коли на \"Фолксваген\". Целта е да се атакува нишата на луксозни електромобили на американския пазар, досега заета от Tesla на Илон Мъск. Мъск видно не подценява германския концерн, тъй като организира събитие на другата си компания - SpaceX - по същото време в Лос Анджелис.  Соларни панели на електромобил? Прототип от Audi излиза тази година Audi имат и друго предимство пред Tesla, която страда от проблеми с производството от самото си създаване - партньорство с Amazon, където ще се правят зареждачките за новите електромобили. Tesla строи \"мега завод\" в Европа Някогашният онлайн магазин, а сега мегакорпорация, която наскоро стана втора в света с трилион долара пазарна капитализация, ще доставя хардуера и ще наема специалистите, които ще инсталират зареждачките през своята услуга Amazon Home Services. Става дума за домашни станции, които ще струват около 1000 долара - скромна сума за човек, който може да си позволи автомобил за 75 хил. долара. Една четвърт от поръчките за новата Tesla - отменени Audi може да се похвали и с добре развита и устойчива производствена линия - компанията все пак прави коли от над век. Сериозно предимство пред Tesla, на която ще се наложи да започне от нулата. Tesla строи \"мега завод\" в Европа Една четвърт от поръчките за новата Tesla - отменени", "date": "2018.09.20", "title": "Audi атакува Tesla в САЩ с ново SUV - Е-tron"}
{"url": "http://clubz.bg/73402-za_ungariq_i_evropa_bez_zapalqnkovshtina", "text": "С какви аргументи българското правителство ще подкрепи унгарския министър-председател Виктор Орбан срещу процедурата по чл. 7 от договора на Европейския съюз за лишаване на държава членка от нейни права? България застава зад Виктор Орбан Общите съображения, свързани със \"суверенитета на Унгария\", които сподели вицепремиерът Каракачанов няма да свършат работа. При влизането в ЕС всяка държава доброволно се разделя с точно определени части и аспекти на своя суверенитет. Борисов за Унгария: Няма драма, няма решение \"с правна стойност\" ЕС - за разлика от НАТО, ООН и повечето други международни организации - предполага и изисква този отказ от суверенитет. За да подкрепи еднозначно Орбан, българското правителство следва да уточни кои аспекти от доклада за активиране на чл. 7 срещу Унгария не съответстват на поетите ангажименти от Будапеща за предоставяне на съюза на част от своя суверенитет. Възможно е част от обвиненията срещу Будапеща в доклада да подлежат на оспорване, доколкото политическите критерии за членство в ЕС могат да бъдат обект и на определена интерпретация. Трябва да се конкретизира за кои елементи на доклада става дума и каква е интерпретацията на българското правителство по тях. Дотук - по принципния въпрос за суверенитета и правата на страните члаенки и на ЕС при спорни въпроси. Борисов да внимава на кой кон залага Но подкрепата на българското правителство за унгарския премиер има и политически аспекти, които не са маловажни. Независимо от факта, че България и Унгария имат общи интереси в проблемни общоевропейски сфери, каквато е имиграцията например, съществуват и очевидни различия и разминаване на интересите ни, особено в интерпретацията на унгарските национални интереси от страна на премиера Орбан. Позициите на Орбан към ЕС все по-очевидно изразяват визията за \"Европа на отечествата\" - Европа като хлабава зона на икономическо сътрудничество, в която приоритет имат изцяло националните интереси. Тази визия води пряко до едно бъдеще на Стария континент, в което България ще бъде дълбоко маргинализирана страна в южната периферия на континента, а отпадането на политическия потенциал на ЕС да защитава и интегрира своите членове ще ни отведе директно в ролята на сателити на Турция и Русия в една геополитическа структура, в която Европа отсъства като интегриран фактор. Не подценявам НАТО, но атлантическият съюз не е призван да ни отбранява в сфери, които не се отнасят пряко до проблемите на военнополитическата сигурност. За Орбан в централна Европа тези предизвикателства, пред които България ще се изправи пряко, са далечни и несъществени фактори за формиране на политика. За българското правителство те са приоритетни фактори за загриженост. Ние имаме интерес от силен и интегриран ЕС. Мисля, че сме задължени да работим за ускорена федерализация на ЕС в определени сфери - отбрана, гранична сигурност, обща валута и финансова политика, общи приоритети на икономическо развитие. Заинтересовани сме да настояваме за по-голяма самостоятелност на националните държави в ЕС по проблемите на култура, идентичност, образование, общностни политики. Кога и пред кого е обсъждало българското правителство тези ключови аспекти на националния ни интерес по отношение на ЕС? Спорът Брюксел - Будапеща, както и споровете Брюксел - Варшава включват както конкретни казуси, свързани с тези две страни членки, така и принципни проблеми на спазването на acquis communautaire, както и знакови решения по прецеденти, от които зависи бъдещето на ЕС като цяло. Очевидно става дума за сложна, противоречива и многоаспектна проблематика, която трябва да бъде детайлно оценявана от гледна точка на българския национален интерес. Що за решение, що за политика е това - \"Подкрепяме Орбан\" - сякаш, че правителството е седнало в сектор Б или сектор Г на мач Левски - ЦСКА? Запалянковщината - \"консервативна\" или \"либерална\", \"националистическа\" или \"глобалистка\" в позициите на едно национално правителство е недопустима, въпреки, че редица негови министри и партийни активисти могат да имат интелектуално развитие на нивото на футболни запалянковци. Категорично не смятам, че България - обратно на това решение да се подкрепи Орбан - трябва да подкрепи доклада на холандската депутатка срещу Будапеща, или мнозинството на ЕП срещу Орбан. Тук става дума за сложен политически процес в епоха на нарастващи драматични конфликти в Европа и в света като цяло. Едно национално правителство трябва да бъде на висотата на своята отговорност да разбира, да формулира, и да упражнява балансирани и задълбочени политически решения в полза на своята страна. А не да се държи сякаш министрите и премиера са отишли да ритат мачле в околностите на София. \n\t Борисов за Унгария: Няма драма, няма решение \"с правна стойност\" Борисов да внимава на кой кон залага", "date": "2018.09.20", "title": "За Унгария и Европа - без запалянковщина"}
{"url": "http://clubz.bg/73410-jurnalisti_se_obidiha_na_shefa_na_obshtinskiq_syvet_v_kazanlyk_che_prodavali_dobroto_ime_na_grada", "text": "Журналисти от Казанлък и  Стара Загора излязоха на протест, засегнати от изказване на председателя на общинския съвет в Казанлък Николай Златанов, съобщава бТВ. На брифинг вчера той каза, че националните и местните медии уронват престижа на Казанлък, като разпространяват клип с масов бой на роми в центъра на града. На 17 септември след откриването на учебната година в центъра на Казанлък става сбиване заради девойка, пострадали няма.  Официалната реакция от институциите за случилото се в центъра на Казанлък дойде едва вчера: „Става въпрос за чисто хулиганство. Не е допустимо в центъра на град Казанлък да се случват такива инциденти”, коментира комисар Георги Хаджиев, директор ОД МВР–Стара Загора. Председателят  на общинския съвет Николай Златанов коментира инцидента като \"морален и социален\". \"Проблемът в никакъв случай не е етнически\", каза той. И обвини журналистите, че за да заработят няколко сребърника повече, са готови да загърбят доброто име на Казанлък. Местните медии се обидиха.  „Лично аз бях изумен как един битов инцидент може да прерасне в нещо, което вълнува всички национални медии и от сутрин до вечер се коментира някакво сбиване в град Казанлък. Смятам, че проблемът в никакъв случай не е етнически, той по-скоро е морален и социален. Морален е за тези, които раздухаха този проблем чрез местните и националните медии и местни тролове и интернет платформи. Морален е, защото всички тези хора, най-вече местните, за няколко сребърника според мен са готови да продадат доброто име на града си, име, което ние градим вече толкова години. Неуважаеми опозиция и журналисти, няма етническо напрежение, различно от това в страната. Затова, моля ви, не се опитвайте на гърба на Казанлък, на доброто име на Казанлък, да заработите няколко сребърника”, каза той. След изказването на Златанов снощи засегнати журналисти направиха молебен за свободното слово пред общината.", "date": "2018.09.20", "title": "Журналисти се обидиха на шефа на общинския съвет в Казанлък, че продавали доброто име на града"}
{"url": "http://clubz.bg/73409-stolipinovo_sivo_mrysno_bedno", "text": "Пловдив е истинско бижу: вторият по големина български град има 80-вековна история и днес там все още могат да се видят следите, оставени от траки, римляни и османлии. Много обекти се реставрират усърдно - все пак през 2019 г. Пловдив ще е европейска столица на културата. Само на 45 минути пеша от излъскания център на града обаче човек попада в друг свят: в ромската махала \"Столипиново\", в която живеят между 40 000 и 70 000 души. Това е едно от най-големите ромски гета в Източна Европа. Така започва обширен репортаж от Пловдив на швейцарския \"Нойе Цюрхер цайтунг\", озаглавен \"Мизерия в покрайнините на културната столица\". Авторът на статията Иво Мийнсен описва една доста безутешна картина: сиви осеметажни панелки; пране, окачено върху оградата на едно училище; боклуци, разхвърляни покрай контейнерите за отпадъци; улици, по които на места няма асфалт; локви, които говорят за хронични проблеми с канализацията в квартала. В този жилищен лабиринт почти не се забелязва някаква централна инфраструктура, пише авторът и добавя: няма автобуси, нито полиция или пък пощенска станция, виждат се само електрически стълбове. Някакви майстори работят направо на улицата - на един ъгъл бояджия лакира елементи за огради, по-нататък двама млади мъже свалят от един стар потрошен автомобил всичко ценно - от двигателя до медните проводници. На целия този фон изпъква местният клон на фирмата за парични преводи Western Union - на площада на улица \"Елба\". Парите, изпращани от роднини, заминали на гурбет (легално или не) в чужбина, са важен източник на доходи за жителите на \"Столипиново\", четем още в публикацията. Безутешността на това място всъщност отразява положението на ромите в цяла България. В страната обаче няма надеждни статистики, които да документират реалния брой на ромските жители. Европейската комисия предполага, че те са около 750 000, а българските власти твърдят, че са два пъти по-малко. Според едно изследване от 2016 година 86% от ромите в България живеят под границата на бедността, а това е с четири пъти повече, отколкото сред останалата част от населението на страната. От проучванията става още ясно, че 55% от ромите са безработни, а почти половината от тях обитават жилища или помещения без каквито и да било санитарни възли. И в други източноевропейски страни ромите имат подобни проблеми. А причините за тежкото им положение са идентични: ниско образование, сегрегация, изостаналост и дискриминация. През XIX век в Румъния ромите са били роби (на князете и благородниците). Много от тях са бягали на юг и са се преселвали в България. През първата половина на XX век представителите на ромския етнос са принадлежали към най-непривилегированите обществени слоеве в Европа. А по време на Втората световна война според различни историци националсоциалистите избиват поне четвърт милион роми, посочва Иво Мийнсен в \"Нойе Цюрхер цайтунг\". Българското ромско общество обаче оцелява и в годините на холокоста. А след войната ромите в България дори получават подкрепа от новата социалистическа власт, която открива техния потенциал като изключително лоялни поддръжници, подчертава авторът. При социализма трудът е бил задължителен и повечето роми са имали работа. По онова време разликата в благосъстоянието и образованието между роми и българи дори намалява, макар и да не изчезва съвсем. Комунистите започват да преместват ромите в новопостроени жилищни квартали - един от тях е \"Столипиново\", изграден през 1971 година, пише авторът. До 1989 година кварталът е със смесено население, но след промените много българи започват да се изнасят. Същевременно роми от други квартали се заселват в \"Столипиново\". Така постепенно кварталът се превръща в етнически хомогенно гето. Авторът на \"Нойе Цюрхер цайтунг\" цитира журналиста Норберт Мапес-Нидек, който пише в своята книга \"Бедни роми, лоши цигани\", че сегашното положение на ромското малцинство е продукт от политическите и обществените процеси след промените през 1989 година. Към географската сегрегация тогава се прибавя и икономическата - като последица от дълбоките промени, съпътствали смяната на системата. В този контекст традиционните ромски кланове изживяват нещо като ренесанс: в ромските общности и до днес семейството е най-важната опора. А патриархалните структури в тях допускат традиции като детските бракове. Днес населението на България се топи. Ромите обаче са единствената етническа група в страната, която нараства - при това със значителни темпове и въпреки лошите си преспективи за бъдещето. Това пък облагодетелства дейността на различни мафиотски структури, които се занивамат с търговия на наркотици и проституция. И в пловдивския квартал \"Столипиново\" властта е разпределена между няколко местни цигански барони. Зададат ли се избори, те организират продаването на гласове. Реално погледнато и до днес остава неясно колко широко разпространен е този метод на изборна измама, пише \"Нойе Цюрхер цайтунг\". Повечето представители на ромското малцинство не очакват много от държавата и правителството. И с право, пише авторът и посочва: от поне едно десетилетие насам в българската политика разпалването на омраза към ромския етнос е гаранция за успех. Политическото инструментализиране на това малцинство допълнително отравя климата между ромите и българите, четем по-нататък.  В края на статията се посочва, че днес 90% от седемнайсетгодишните ромски деца ходят на училище. Проблемът със сегрегираните училища обаче остава нерешен. Наскоро изследване на ЕС установи, че почти една трета от ромските ученици в България посещават т.нар. ромски училища, а тези учебни заведения са зле финансирани и с по-лоша материална база, пише авторът. А това показва, че проблемът със сегрегацията по-скоро се задълбочава, почертава \"Нойе Цюрхер цайтунг\".", "date": "2018.09.20", "title": "\"Столипиново\" - сиво, мръсно, бедно"}
{"url": "http://clubz.bg/73389-zavryshtaneto_na_anna_netrebko", "text": "Две години след като слезе от сцената в „Метрополитън опера“, Анна Нетребко се завръща – и ценителите на операта у нас ще я видят и чуят на живо. Рускинята ще дебютира в главната роля в „Аида“ от Верди в пищна класическа постановка. Спектакълът може да бъде гледан и у нас на 6 октомври в прожекция на „Синема сити“. Десет сателитни излъчвания в HD формат предстоят през сезон 2018/2019 на „Метрополитън опера: на живо от Ню Йорк“. Програмата включва най-добрите заглавия от афиша на един от най-престижните оперни театри в света. Пет от тях ще имат и повторения след живото им излъчване. В „Аида“ Анна Нетребко триумфира на Залцбургския фестивал през 2017 г., а сега публиката ще види звездата за първи път и в ролята на Адриана Лекуврьор в нова продукция на едноименната опера. Постановката е на провокативния оперен режисьор сър Дейвид МакВикар – спектакълът е копродукция с големите оперни театри във Виена, Лондон, Барселона, Сан Франциско и Париж. И в двете представления Анна Нетребко ще си партнира с грузинката Анита Рачвелишвили, и в двете ще си съперничат за сърцата на главните герои – в „Аида“ за великия воин Радамес  , а в „Адриана Лекуврьор“ – за Маурицио  . Сред интересните заглавия през сезона е и вдъхновената от киното на Алфред Хичкок съвременна опера „Марни“, създадена от младия композитор Нико Мюли. Това е втората опера на Мюли, познат с работата си с музикални знаменитости като Бьорк и Филип Глас, както и от музиката си за театъра и за киното  . Алфред Хичкок снима филм по „Марни“ на писателя Уинстън Греъм през 1964 г. с участието на Типи Хедрен и Шон Конъри. Главната роля в „Метрополитън опера“ е поверена на младото мецосопрано Изабел Ленард. В програмата на сезон 2018/2019 предстоят още две нови продукции на опери от класическия репертоар – „Самсон и Далила“ от Сен-Санс и „Травиата“ от Верди, с едни от най-големите звезди на световната оперна сцена – Йонас Кауфман, Хуан Диего Флорес, Диана Дамрау, Роберто Аланя, Елина Гаранча и още много други. Завръщат се и прочути спектакли на „Метрополитън“ с нови изпълнители – „Валкюра“ от Вагнер в зрелищната и иновативна постановка на канадския режисьор Робер Льопаж, „Кармен“ от Бизе в грандиозен сценичен вариант на сър Ричард Еър… Билетите за прожекцията на „Аида“ са на цени 18 лв. и са вече в продажба на касите на „Синема сити“. „Метрополитън опера: на живо от Ню Йорк“ е програма от сателитни излъчвания на живо, създадена през 2006 г. с цел съвременното оперно изкуство от световна величина да достигне по-широка аудитория и да привлече нови почитатели. Днес прожекциите на МЕТ се излъчват в над 2200 киносалона и 70 страни в цял свят, сред които и България. Програмата се реализира у нас за пета поредна година благодарение на фондациите „Америка за България“ и „Виа Фест“, с подкрепата на Столичната община и „Синема сити“.", "date": "2018.09.20", "title": "Завръщането на Анна Нетребко"}
{"url": "http://clubz.bg/73397-hlebnite_choveci", "text": "В главата на сатрапа Сталин първата фаза на комунизма изглеждала така - раздава се безплатно хляб на работниците. Трябвало да се случи някъде към 1960-а. Вместо това през 60-те Държавният комитет по цените на СССР (Госкомцен)  , че 75% от населението е бедно, а цените на продуктите - от 3 до 5 пъти по-скъпи от тези в САЩ и Европа. По темата \"хляб\" и цената му като журналист съм слушала повече, отколкото за приватизацията на \"Булгартабак\". За 27-те ми години в професията тя се е превърнала в измерител на българския стандарт на живот. Плач по БСП Също като   който мери паритета на покупателната способност на минималната работна заплата (МРЗ) по света. Тоест за колко минути работа човек, който получава МРЗ в съответната страна, може да си купи един хамбургер.  Цената на хляба в България и политическият петинг с нея показва, че трийсетина години след опашките за хляб и оня глад в останалата завинаги кръстена на Луканов зима твърде много човеци в България се наяждат и дояждат предимно с хляб. Статистиката го потвърждава - и бетонирането ни като най-бедни в ЕС. А бедняците, същото като робите в Рим, се хранят главно с хляб. Данните на НСИ за 2017 г. показват, че българинът е консумирал средно 87.1 кг хляб спрямо 88 кг година по-рано. Средното ниво за европейците е шейсетина килограма годишно.  (по-пресни липсват) показва, че само в Турция и Украйна ядат много хляб, като българите - съответно 104 кг и 89 кг, когато консумацията в България е била 95 кг. В страни като Великобритания и Испания не стига и 40 килограма на година на човек. Популизъм? Не, това е новият консерватизъм, свиквайте! В XXI век в държава, която географски е част от Европа - най-притегателното място за живеене, както се оказва, хлябът и неговата цена е сред основните теми. И по това хората у нас, които се наяждат и си дояждат с хляб, не се различават от стотиците хиляди мигранти от Северна Африка, чиято единствена концепция за бъдещето е да получат храна поне един път на ден. Първо хлябът. Така може да се побългари лозунгът на Доналд Тръмп: America first. Нали знаете, в България никой не е по-голям от хляба... Дори България. Обаче властта е.  Защото може да нареди кога хлябът да поскъпне или да поевтинее. И ако поредното соцпредложение от устата на Корнелия Нинова - 5% ДДС за хляба, увисна, изявлението на земеделския министър Румен Порожанов - че се разговаря, т.е. пресират се търговските вериги, да не продават хляба с надценка, закова. Остава и омбудсманът Мая Манолова да отвори 24-часова приемна за жалби от цените на хляба. А Д(АН)С да послухти и докладва има ли много гневни от поскъпването. Фактът, че действащ министър от третото правителство на ГЕРБ преговаря с частни фигури - търговски субекти, които са мултинационални компании, да не формират печалба от продажбата на едно изделие, е диагноза. За самото управление, за нивото на пазарни отношения и за качеството на живот. Защо преговаря Порожанов - защото хлябът поскъпва с 5 до 7-8 стотинки заради лоша реколта и по-високи цени на ток, природен газ, горива. Нали никой мислещ с главата си няма съмнение, че ако търговските вериги не формират тази надценка, ще я разпределят върху други стоки, но със сигурност няма да я спестят за своя сметка. Зърното, от което се прави хлябът, както е известно, е най-здраво субсидираният отрасъл в България. Този бизнес се държи от фирми, които са вече достатъчно големи, с мощна и скъпа техника и биха могли и сами да се справят, без европейски субсидии. (Разбира се, не всички от 60-те хиляди зърнопроизводители.)  Цялото това разбогатяване на \"зърнарите\", както ги наричат, става под погледа на същите тези политици, които крякат как хлябът у нас трябва да поевтинее, вместо да проследят веригата производител на зърно - преработвател - хлебопроизводител, плащат ли данъци, как увеличават разходите, правейки шашми с арендата на земи, и т.н. Все пак зърното има близо 60% дял в цената. Но властта прескача цялата верига, стига до търговците и казва - не продавайте с надценка, т.е. разходите за транспорт, съхранение, горива, заплати и т.н. просто ги зачеркваме. Стигаме и до другия фактор в цената - горивата. \"Защо българската власт не преговаря за по-ниски цени на газа с \"Газпром\". Въпрос, зададен от мнозина. В началото на септември шефът на Комисията за енергийно и водно регулиране (КЕВР) Иван Иванов напомни, че изтекоха десетте седмици, определени като срок, в който \"Газпром\" трябваше да покани за такива преговори страните, засегнати от решението на ЕК (става въпрос за споразумението, постигнато между \"Газпром\" и Европейската комисия, която водеше антимонополно разследване срещу руската компания заради високите цени, на които продаваше синьото гориво в осем страни от Централна и Източна Европа, в т.ч. и България, б.а.)“.  Вярвате ли, че българската страна ще инициира такива? Който вярва, ще получи допълнителен... комат. А коматът - или къшеят хляб, е в българския епос от време оно, още от торбичката на Хитър Петър, държащ парче сух хляб на парата на гърне с чорба, до елинпелиновия Боне, поднесъл посолен комат на умиращата Сивушка. До децата от един социален дом, които един парламентарен шеф преди години покани в Народното събрание и от масата с храна първо свърши хлябът. Такива ми ти работи. В началото на този век с един стажант мислехме заглавие на негов репортаж от Женския пазар - вестникарски материал. Накрая стана \"Филията с лютеница е пенсионерската пържола\". И точно за нея са се загрижили тия, дето я сервират. Популизъм? Не, това е новият консерватизъм, свиквайте!", "date": "2018.09.20", "title": "Хлебните човеци"}
