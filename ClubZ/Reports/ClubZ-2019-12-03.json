{"url": "https://clubz.bg/91298-mesi_e_genij_no", "text": "Футболът престава да е \"просто една игра\", когато нещата опрат до нашия личен интерес. Това се отнася и за класациите. Уж си казваме, че гласуването в тях е субективно, а понякога и користно, пък не преставаме да се вълнуваме, дойде ли ред за годишни награди. Българските Футболист на Спортист на годината будят все по-малък интерес, тъй като големите са все по-малко и с все по-скромни постижения. Очаквано - шеста \"Златна топка\" за Лео Меси (СНИМКИ) За сметка това вече над десетилетното съперничество между двамата велики на съвременния футбол Лео Меси и Кристиано Роналдо поляризира мнения. Снощи капитанът на \"Барселона\" спечели \"Златната топка\" за шести път и това отприщи много коментари.  Новото е, че задочната му битка беше не с Роналдо, а с Върджил ван Дайк от \"Ливърпул\". Само седем точки правят разликата в полза на аржентинеца. А Кристиано е едва трети - за първи път от близо десет години. Слабата есен му отреди поддържаща роля в световните класации. Всяка генерация има своите герои. Гледали сме Диего Марадона, Мишел Платини, Зико, Роберто Баджо, Ромарио, Гари Линекер, Зинедин Зидан, Христо Стоичков...И колкото и да говорят, че \"не е като едно време\" - днес нямало толкова ярки личности на терена, това просто не е вярно. Щастливци сме и като съвременници на Лео Меси, Кристиано Роналдо и на още един куп асове край тях. Колкото и да е отричан от някои заради липсата на успехи с Аржентина и това, че в цялата си професионална кариера е играл само в един клубен отбор, аржентинецът е най-отгоре на своето време.  Той притежава божествената частица, наречена талант, но пък успя да го развие и да бъде постоянен повече от едно десетилетие. Слаби периоди е имал, но не и слаб сезон. Може би дори не слаб месец. Почти всяко негово отиграване носи наслада.  Числата зад 700-те мача на Лео Меси за \"Барселона\" Така беше и в изминалия сезон и година. 46 гола в 54 мача за Аржентина и \"Барселона\" е завидно постижение на 32 години. С Меси начело Барса стана шампион на Испания. Значи ли това, че Лео заслужено печели \"Златната топка\" за шести път? Не. Без драма. Просто има най-малко един футболист, който заслужаваше повече както в индивидуално качество, така и в отборно като принос. По логиката, според която журналистите са го посочили като №1, Меси всяка година трябваше да е със \"Златна топка\", още откакто се утвърди в \"Барселона\". Именно защото не спира да бележи, да асистира и дриблира. Не е лишено от логика да се гласува и за Роналдо, независимо от \"сухата\" откъм голове есен. Португалецът стана шампион на Италия с \"Ювентус\" и опроверга скептиците, че нямало да е толкова успешен реализатор на Ботуша - заради по-защитната философия там. Спечели първата Лига на нациите с Португалия, докато Меси и Аржентина пак се провалиха на Копа Америка. Тук спорът може да е безкраен - може да си говорим и няма да разберем как е дошла Коледа. Юрген Клоп може да е шегаджия, но рядко говори неща, с които да не се съгласиш. Германецът отбеляза преди дни, че холандецът заслужава да е №1 заради стореното през годината в защитата на \"Ливърпул\", пък и на Холандия, която игра на финал в Лигата на нациите и преодоля без проблеми евроквалификациите. Меси е явление, истински гений, отчете Клопо, но наградата все пак е годишна, а не за цялостен принос. Треньорът не може да си представи своя \"Ливърпул\" без Ван Дайк. Той и вратарят Алисон са основата на този толкова впечатляващ тим. Истинска стена. Малцина са онези, които успяха да преминат през Ван Дайк. Всичко, което той прави, е възхитително - покриване, подсигуряване, позициониране, игра с топката... вкара не малко голове, лидерските му качества... Само седем точки делят Меси от Ван Дайк Нали не сме забравили, че \"Ливърпул\" спечели Шампионската лига, а през миналия сезон щеше да грабне титлата навсякъде другаде - просто в Англия \"Манчестър Сити\" направи перфектна пролет. Но нали виждате какво се случва есента.  Личното ми мнение - №1 за 2019 г. е Върджил ван Дайк. То е точно толкова субективно, колкото и останалите. Как да сравниш обективно изцяло атакуващ футболист със защитник? От два различни отбора и две различни нации и първенства? Така твърдят някои - комерсиални игри на УЕФА, ФИФА, ФАФА, ФУФА и спонсорите. Скоро щели да дадат шеста и на Роналдо, така всички ще са доволни. Не вярвам точно в тези конспирации. За Лео и Кристиано просто вече се гласува по навик. Със същата рутина, с която пишем как Иван подал на Петър, който шутирал, но Георги избил \"с вещина\". И хайде да спрем споровете - точно в сезона на класациите. Справедливи анкети няма. Роналдо - без \"Златна топка\", но поне №1 в Италия Футболът е красив и зрелищен заради всички тях - Роналдо, Меси, Ван Дайк, Мане, Салах, Агуеро, Стърлинг, Мбапе, Левандовски и отборите им. Краят на Меси и Роналдо е близо, така че нека им се порадваме още малко, с по-малко хейт по възможност. След тяхната ера и без това ще спорим за други герои. Числата зад 700-те мача на Лео Меси за \"Барселона\" Само седем точки делят Меси от Ван Дайк Роналдо - без \"Златна топка\", но поне №1 в Италия", "date": "2019.12.03", "title": "Меси е гений, но..."}
{"url": "https://clubz.bg/91286-bashtata_na_dryndoto_idva_u_nas_s_nova_istoriq", "text": "Американецът Джеф Кини, създател на изключително популярната книжна поредица „Дневникът на един Дръндьо“, идва у нас за първата си среща с родните читатели на 5 декември в НДК. В София той ще представи новата си история „Снегояд“, част от „Шоуто на един Дръндьо“. Пред зрителите в зала 3 ще рисува на живо и ще разказва истории. Кини е писател и илюстратор – той сам рисува книгите си. Поредицата „Дневникът на един Дръндьо“ започва да издава в Америка през 2007 г. на хартия, иначе е позната на онлайн читателите от 2004 г. Идеята му хрумва още през 1998 г., а през следващите 8 години Кини я усъвършенства. Още с публикуването си става хит – 20  Century Fox екранизират първа, втора, четвърта и девета книга. На традиционния парад за Деня на благодарността в Ню Йорк през миналата седмица, който достига по телевизията до милиони зрители, един от балоните беше на главния герой от книгите. У нас първата книжка със заглавие, дало име на поредицата, излиза 3 години по-късно от издателство „Дуо дизайн“. Книжките, които рядко надминават обем от 200 страници, много често попадат в класациите на най-търсените издания на родните книжарници. За Дръндьото на български засега са излезли 11 книги, а на английски – 14. Освен със забавните си истории „Дневникът на един Дръндьо“ се характеризира и с илюстрациите си, като че ли нарисувани от дете, в стила на главния герой. Главният герой Грег Хефли е възпитаник на основно училище, където всеки ден се сблъсква с различни предизвикателства и приключения. Обикновено го придружава най-добрият му приятел Раули, често в историите се появяват и по-големият му брат Родрик и по-малкият Мани. „Шоуто на един Дръндьо“, в което Кини рисува и разказва за Дръндьото пред малките си читатели, първоначално започва да обикаля САЩ, след няколко години идва и в Европа. Това ще е първото му гостуване у нас. Шоуто ще започне в 14 ч., а след него Кини ще раздава автографи. Цената на билетите е 12 лв.", "date": "2019.12.03", "title": "Бащата на Дръндьото идва у нас с нова история"}
{"url": "https://clubz.bg/91288-bylgarchetata_udariha_dynoto_na_pisa", "text": "Българските осмокласници удариха дъното на международното проучване PISA от 2012 година насам. Тийнейджърите ни са най-зле в ЕС по природни науки и там спадът е видим, но влошават резултатите си и по четене с разбиране, и по математика. Проучването се провежда в 79 страни от ОИСР и почти във всички дисциплини първото място се държи от азиатски държави. По математика на първо място е Пекин, където 98 на сто от петнайсетгодишните могат да решават задачи над най-ниските нива. У нас това правят едва 58 на сто. 56 на сто от осмокласниците пък разбират и осмислят само елементарни текстове. Момичетата се справят по-добре от момчетата. Това важи за всички участвали страни, но у нас процентът на девойките, които се представят по-добре, е по-висок. Данните сочат също, децата от заможни семейства се представят по-добре, но е възможно това да се дължи и на по-големите възможности за заплащане на частни уроци. Децата в домове, където има големи библиотеки, също показват по-високи резултати. От МОН коментираха, че за подобряване на тези резултати е необходимо обучението да се ориентира към формиране на умения. Тази мантра обаче се повтаря от първата година с ниски резултати, а на практика те продължават да спадат.", "date": "2019.12.03", "title": "Българчетата удариха дъното на PISA"}
{"url": "https://clubz.bg/91291-yunker_ostavi_na_fon_der_lajen_zvyneca_si_i_go_obqvi_za_nenujen", "text": "Това стана на церемония в централата на Еврокомисията в присъствието на много нейни служители. Фон дер Лайен: Ние сме гаранти на духа от Лисабон (СНИМКИ) Юнкер сподели, че взел звънеца при встъпването си в длъжност през 2014 г., за да алармира с него всеки служител, който говори повече от 3 минути. Никой обаче не спазвал ограниченията. Двамата откриха официално и портрет на Юнкер за коридорите на ЕК, поставен до тези на неговите предшественици. Фон дер Лайен се обърна към наследника си съвсем фамилиарно:", "date": "2019.12.03", "title": "Юнкер остави на Фон дер Лайен звънеца си. И го обяви за ненужен"}
{"url": "https://clubz.bg/91292-samo_sedem_tochki_delqt_mesi_ot_van_dajk", "text": "Само седем точки делят Лионел Меси и Върджил ван Дайк в гласуването за \"Златната топка\", става ясно от резултатите, публикувани официално от списание \"Франс футбол\". Аржентинецът е получил 686 точки, което му осигурява най-престижното индивидуално отличие във футбола за шести път - подобрен собствен рекорд. Очаквано - шеста \"Златна топка\" за Лео Меси (СНИМКИ) Асът на \"Ливърпул\" събира 679 т. Третият Кристиано Роналдо има 476 т. Следват Садио Мане - 347 т., Мохамед Салах - 176 т. и т.н. Ван Дайк е получил повече първи места - 69 срещу 61 за Меси.  Роналдо - без \"Златна топка\", но поне №1 в Италия Холандецът печели вота в Европа - 231:194, и Азия - 155:134, но губи на останалите континенти. В Южна Америка - 47:39, Северна Америка - 102:86, Африка - 187:154 и Океания - 22:14, победител в задочния сблъсък е Меси. Напълно логично втори в Африка е местен футболист - сенегалецът Садио Мане, който има 170 точки. Голмайсторът на \"Ливърпул\" е изпреварил своя съотборник на \"Черния континент\". Роналдо - без \"Златна топка\", но поне №1 в Италия", "date": "2019.12.03", "title": "Само седем точки делят Меси от Ван Дайк"}
{"url": "https://clubz.bg/91287-sasht_zaplashvat_franciq_s_mita_na_stojnost_24_mlrd_dolara", "text": "Френският министър на икономиката и финансите Брюно Льо Мер заплаши с твърди ответни мерки на ЕС, ако администрацията на Доналд Тръмп изпълни намерението си да обложи с мита френски стоки на стойност 2,4 милиарда долара, предадоха Ройтерс и БТА. Тръмп: \"Виждам как Франция се отцепва от НАТО, харесвам Турция\" Министърът посочи, че Франция се е свързала с новата Европейска комисия, за да се увери, че ако има нови американски санкции, ще последва силен европейски отговор. Франция облага с данък дигиталните гиганти от 1 януари Той обаче призова да не се навлиза в логиката на санкциите и ответните мерки. Льо Мер определи като неприемливи заплахите за американски санкции срещу приетия от Франция закон за облагане с данък на големите компании, предлагащи цифрови услуги. Той увери, че френският дигитален данък не е дискриминационен спрямо американските компании, защото е насочен също и срещу европейски и китайски компании. Макрон гневен: Франция е съюзник, а не васал на САЩ На 2 декември Вашингтон заплаши с допълнителни мита, които могат да достигнат 100 процента за вноса на френски стоки (шампанско, ръчни чанти, сирена и други) на стойност 2,4 милиарда долара. САЩ ще разследват френски данък върху дигиталните гиганти Службата обяви, че ще се вслуша в коментари от широката общественост до 14 януари за предложените мита и че ще се проведе публично излушване по темата на 7 януари. Тръмп никога досега не е изразявал изрично намерение да наложи мита на Франция. Франция иска да бъдат облагани дигиталните компании в страните, в които те развиват дейност, като настоява за международно споразумение по този въпрос под егидата на Организацията за икономическо сътрудничество и развитие (ОИСР). Франция отхвърли търговското споразумение между ЕС и САЩ Още вчера, преди Вашингтон да обяви намерението си да наложи нови мита за френски стоки заради дигиталния данък, Брюно Льо Мер предупреди, че Франция никога няма да се откаже от облагането на технологичните гиганти. Днес той изтъкна, че се чака отговорът на САЩ дали приемат или не предложението за международно облагане на цифровите дейности, обсъждано с ОИСР. Дигиталният данък облага цифровите гиганти с 3 процента от оборота им във Франция. ЕС ще действа и реагира като едно цяло и ще остане единен, заяви днес говорителят на Еврокомисията Даниел Росарио. Франция облага с данък дигиталните гиганти от 1 януари Макрон гневен: Франция е съюзник, а не васал на САЩ САЩ ще разследват френски данък върху дигиталните гиганти Франция отхвърли търговското споразумение между ЕС и САЩ", "date": "2019.12.03", "title": "САЩ заплашват Франция с мита на стойност 2,4 млрд. долара"}
{"url": "https://clubz.bg/91294-sasht_obmislqt_da_skanirat_lica_pri_napuskane_i_vlizane_v_stranata", "text": "Администрацията на Доналд Тръмп възнамерява да наложи мярка през 2020 г., която ще принуждава всички пътници, включително и сред американските граждани, да бъдат фотографирани, когато влизат и напускат САЩ, съобщи Ройтерс. В Китай: задължително сканиране на лицето при нова СИМ карта Регулацията вече си спечели влиятелни противници. Джей Стенли - старши политически анализатор към \"Американския съюз за граждански свободи\", писмено осъди идеята в изявление, публикувано на 2 декември. Администрацията на Тръмп настоява, че сканирането на лицата ще помогне за залавянето на престъпници и заподозрени в тероризъм, както и за борбата срещу употребата на фалшиви документи.  Обикновено обществото разполага с от 30 до 60 дни да коментира предложените мерки на САЩ. Федералната агенция след това трябва да проучи регулацията и да отговори на въпросите. Този процес отнема много време при големите закони. Сканиране на ириса и лицето вместо парола? Няма проблем, казват от \"Майкрософт\" Службата „Митници и гранична охрана“ на САЩ вече проведе пилотни програми, които събират фотографии и отпечатъци от чуждестранни пътници. Изследователският център \"Пю\" оцени през 2006 г., че 45 процента от имигрантите в Съединените щати без легален статут са влезли в страната с валидна виза, но не са напуснали, когато е изтекла. Сканиране на ириса и лицето вместо парола? Няма проблем, казват от \"Майкрософт\"", "date": "2019.12.03", "title": "САЩ обмислят да сканират лица при напускане и влизане в страната"}
{"url": "https://clubz.bg/91302-vtororazredniqt_cska_1948_eliminira_beroe_za_kupata", "text": "ЦСКА 1948 поднесе изненада в турнира за Купата на България - втородивизионният тим елиминира с 4:3 \"Берое\" на осминафинал в Стара Загора. Един от кандидатите за елитната efbet Лига ще играе в надпреварата и напролет. Двата тима направиха зрелищен мач пред малко публика на стадион \"Берое\". Васил Шопов изведе гостите в 6-ата минута, а в 8-ата Педро Еуженио изравни. В края на полувремето ЦСКА 1948 вкара още две попадения, дело на юношата на \"Лудогорец\" Денислав Александров в 36-ата и 42-ата минута. В добавеното време Ерол Алкан намали. Столичният отбор продължи да играе агресивно и след почивката и в 60-ата Шопов се разписа отново. Конте намали в 76-ата, а малко преди това гол на влезлия като смяна Мартин Камбуров не беше зачетен заради нарушение в атака. \"Левски\" отново не успя да спечели в Стара Загора В края домакините претендираха за неотсъдена дузпа. С тази среща бе поставено началото на осминафиналите за Купата, а първият четвъртфиналист е ЦСКА 1948. Другият четвъртфиналист, станал ясен днес, е отборът на \"Ботев\" (Пловдив). С два гола на звездата си Тодор Неделев \"канарчетата\" се класираха са следващия кръг в турнира за Купата на България, побеждавайки \"Славия\" с 2:1. Два от носителите на трофея за последните три години изиграха интересен двубой, който се проведе при много тежки условия и заснежен терен на стадиона в кв. \"Овча купел\" в София. \"Славия отпада на осминафинал за втора поредна година. Втори гол за тима бе отменен заради вдигната засада.", "date": "2019.12.03", "title": "Второразредният ЦСКА 1948 елиминира \"Берое\" за Купата"}
{"url": "https://clubz.bg/91301-boqn_videnov_istoriqta_na_edin_italiano_germanec_s_bylgarska_dusha", "text": "– Не излизам за първи път на тази сцена, преди концерта със Соня Йончева дирижирах там моя оркестър, Манхаймската филхармония, в годината на откриването на залата – но сега за пръв път имахме програма с певци. Всеки път чувството е едно и също – залата е много приятна за свирене. За певците обаче не е лесно, акустиката е различна, но иначе е прекрасна зала. – Йонас Кауфман, един от най-големите тенори днес, казва, че не иска никога вече да пее в „Елбфилхармони“. Но Соня се справи фантастично – тя не само притежава може би най-хубавото сопрано на нашето време, но успя и да се заиграе с публиката, с акустиката, използваше цялото пространство, въртеше се на 360 градуса. По много интелигентен начин се справи със задачата. – Това не се отнася само за „Елбфилхармони“, всички зали с 360-градусова сцена са така. Трудността е за певците и пианистите. Проекцията на звука върви в посоката, в която е отворено пианото или в която пее певецът. Всички, които стоят зад тях, са ощетени. За такъв вид концерти е желателно да се осигури друг вид зала. – Не, поне аз не съм бил на такива лекции. Човек постепенно се справя с това, като започне да концертира повече. Когато опознае различните зали и свикне с всички акустични ситуации. Най-добрият образец е концертната зала, строена навремето през XVIII-XIX в. за „Музикферайн“ – но това се променя през 60-те и 70-те години с Берлинската филхармония. Построяват се зали, в които публиката седи амфитеатрално около сцената. Това има много предимства – интересно е, а и човек може да си избере дали иска да гледа диригента фронтално или да избере най-доброто място откъм акустика. Но ако някой седи зад корните например, ще се затрудни да чуе другите инструменти. За нас, музикантите, става по-трудно и трябва да свирим по диференциран начин, съобразен с особеностите на всяка зала. – Най-смешното е, че без да знаем със Соня си купихме апартаменти в една и съща сграда в Берлин преди 2-3 години. Първо станахме съседи. Запознахме се с нея и със съпруга ѝ Доминго и бързо станахме близки приятели. Моят оркестър в Манхайм винаги е работил с фантастични солисти, с пианиста Сергей Бабаян например. Разказах на Соня за нашия проект за млади музиканти, които са завършили образованието си и си търсят работа – нещо като платформа за начало на кариерата. На Соня много ѝ хареса и каза, че с удоволствие ще дойде да изпее нещо. Така работихме за пръв път заедно в Манхайм и се сработихме чудесно. Веднага след този пръв общ проект тя ме попита дали имам желание да дирижирам други нейни концерти. За мен това е не само чест, но и огромно удоволствие, защото много харесвам начина, по който тя фразира и чувства музиката. С нея успяваме да се синхронизираме дори без разговори и репетиции. За този концерт в Хамбург имахме само 45 минути репетиция непосредствено преди да излезем на сцената. – Роден съм в България. Когато съм бил на 1 година, моето семейство заминава за Италия. Пет години по-късно се преместихме в Германия, на границата с Франция. Чувствам се италиано-германец с българска душа. Вероятно затова за мен е много важно да се диференцират различните стилистики. Италианското у мен ме влече към операта, към пеенето, но и баща ми е бил важен български баритон, Любомир Виденов. Отраснал съм с операта, тя е голяма част от живота ми. Държа и на това всеки композитор да прозвучи по характерния за него начин. Много се зарадвах, когато критикът написа, че Верди не пасва на Пучини. Той не трябва да пасва на Пучини. Това е друг вид стилистика. – Мисля, че да. Когато се решава таймингът, диригентът има цялата власт да направи така, че едно произведение да прозвучи в най-добрия си начин, в най-идеалната си форма и интерпретация. Но притежава и силата да развали всичко, защото той решава кога кое да се изсвири. Така може да се получи тайминг, който не е чуван от никой от изпълнителите и да се интерпретира версия, която публиката да не приеме. Когато талантлив диригент си представи един звук, той прозвучава в оркестъра. Понякога оркестрантите дори не забелязват до каква степен свирят според представите на диригента. – Важно е, но е и опасно. Аз винаги се вълнувам преди концерт. Тайната е това вълнение да се превърне в концентрирана енергия. Разбира се, диригентът трябва да е вдъхновен и да мотивира изпълнението на музикантите, но по-важно е те да почувстват сигурност. Диригентът е като баща на оркестъра, той е опората, иначе се усеща негативно напрежение. Работата ми е да овладея напрежението, да го превърна в енергия и да дам сигурност на музикантите. – Мисля, че навсякъде е така. За жалост, в момента и в Германия е много трудно. Ще Ви дам един пример – към 800 музиканти на година завършват различни консерватории, а в оркестрите се освобождават максимално 100 места на година. Много изключително талантливи музиканти си търсят работа и не успяват да намерят. Преподават в частни училища, защото в държавните също е пълно и няма свободни места. Често фантастични музиканти си сменят професията. През 60-те и 70-те години не е било така. Било е преди да се родя, но знам, че оркестрите са търсили музиканти. Разказвали са ми за един случай с Берлинска филхармония – музиканти от оркестъра чули един контрабасист да свири на улицата и му казали:  . Днес това няма как да се случи – 20-30 контрабасисти си подават документите за една позиция, над 300 флейтисти се борят за едно място. Такава е конкуренцията в момента. В професурите е още по-трудно. Това беше една от причините да създам този оркестър в Манхайм. Идеята ми беше да запълним тази дупка между края на обучението и началото на професионалния живот. Има малко разминаване – обучението в Консерваторията естествено е фокусирано върху индивидуалното свирене на инструмент. Не остава време студентите да научат как се свири в оркестър. На прослушване може да се разбере за 2 минути дали музикантът има такъв опит. Затова създадох този оркестър – да дам опит на младите музиканти. Работим 10 години и над 200 музиканти вече са намерили места в различни немски оркестри. Тоест около 20% от свободните места се попълват с музиканти от Манхаймската филхармония. – Да, сега тече десетият ни сезон. През 2009 г. бе създадена институцията, а през 2010-а беше първият ни концерт. – От никого не съм получил  , даже съм получавал само  . С подкрепата беше много трудно в началото. Започнах много наивно. Работих с едни младежи в оркестър, създаден за турне в Китай. Това бяха много млади музиканти от различни консерватории. Тогава разбрах, че има нужда от подобен оркестър. Аз бях много млад, едва започвах обучението си като диригент и осъзнах, че и на мен ми трябва опит. И за да мога и аз, и те да получим опит, създадох оркестър. Това беше наивното идеалистично начало. Но понякога наивността помага да се преодолеят иначе невъзможни бариери – например да се намерят пари. Писах на всички възможни спонсори в този регион, на компании, на лични дарители, които подкрепят други културни проекти. – Да, с малки суми. Започнах с 5 хил. евро първия сезон. По принцип немският манталитет е такъв – първо трябва да се види изграденото. Но пък приемат ли го, връзката става по-стабилна, започва да расте и придобива солидност. Първият сезон беше с 8 концерта, беше ни много тежко. Музикантите спяха в домовете на свои колеги, импровизирахме през цялото време. А сега по турнетата всички спим в 4-звездни хотели. Имаме офис-служители, които поемат цялата организация. Всяка година става малко по-добре. – Парите са малко – този сезон са към 700 хил. евро, много нисък бюджет за Германия, като имате предвид, че само наемът на залата струва 22 хил. евро за един концерт. Ние свирим в „Mannheimer Rosengarten“, има 2 400 места. В днешно време е трудно в град като Манхайм да се напълнят 2 400 места, даже Марта Аргерич, която свири с нас, не успя да напълни залата. Малко се промениха времената за класическата музика, а и Манхайм не е Берлин, Лондон или Париж. Залата на „Елбфилхармони“ в Хамбург е с 2 100 места. Тенденцията е да се строят зали с по 1000 – 1300 места в такива градове. Преди Манхайм да бъде бомбардиран през Втората световна война, в града е съществувала „Rheingoldhalle“ – зала с 13 хиляди места, в която са свирили Вагнер. През следващият сезон бюджетът ни, надявам се, ще бъде над 1 милион. Всеки сезон правим повече концерти. Имаме щастието да привлечем няколко нови спонсори. – Заминахме през 1988 г. През 70-те години майка ми била концертмайстор на „Orchestre de Jeunesses musicales“, може би първият младежки световен оркестър, финансиран изцяло от „Марлборо“. Репетирали в малкото италианско градче Фермо. Кметът на градчето разбрал, че майка ми и баща ми искат да си тръгнат от България и им написал официална покана да гостуват, даже потвърдил, че вече имат осигурено място, което не било истина. С тази покана те получили виза и успели да напуснат страната. През Гърция стигнали до Италия, но без истинска виза за работа. А баща ми през 70-те години е пял в „Ла Скала“ с Карерас. Върнал се за малко в България, за да види семейството на брат си, и му взели паспорта. Загубил разрешителното си да пее в Италия. Тежки времена. След това майка ми стана първата жена-концертмайстор на Радиооркестъра в Германия. И се преместихме там. – О, това е комплимент за бабите ми, които са ме учили на български. Те се редуваха да идват при нас в чужбина. По-късно баба и дядо се преместиха да живеят при нас в Италия, там и починаха. – Не. В България сме си идвали само през лятото. Един път почивахме в Италия, един път в България. Винаги съм имал чувството, че славянството е голяма част от мен.", "date": "2019.12.03", "title": "Боян Виденов, историята на един италиано-германец с българска душа"}
{"url": "https://clubz.bg/91299-maq_manolova_pravq_grajdanska_platforma_s_mreji_v_stranata", "text": "Аз съм адвокат. Това е професията, която съм си избрала и работя с удоволствие. Която е тясно свързана със защита на правата на гражданите. В работата си винаги съм стояла зад интересите на гражданите за решаване на техните проблеми и адвокатската работа е една от възможностите за това. Така че с удоволствие се върнах в адвокатската си кантора и водим първите си дела. Казвам с гордост - да, работя като адвокат.  С хората, които ме подкрепиха в кметската кампания, гражданите, които се включиха решихме, че ще продължим - че каузата, на която посветихме два месеца - разграждането на авторитарния модел, трябва да бъде продължена. И ще я продължим с граждански позиции.  Взехме това решение неформално още на 11 ноември, когато внесохме документите за касиране на изборите и оттогава до днес работим по подготовката на документите и визията за гражданската платформа. Гражданска платформа, която ще бъде регистрирана като юридическо лице с нестопанска цел в обществена полза. Ще подадем документите за регистрация в края на седмицата, на 6 декември. Учредители ще бъдат хора, които стояха до мен в кметската кампания. С тях минахме през една сериозна битка, имаме си доверие.   В програмната декларация ще заложим демократични ценности - върховенство на закона, свобода на медиите, честни избори, честна бизнес среда, граждански права, честно разпределение на публичните ресурси, подкрепа на малкия и средния бизнес, подкрепа за земеделските стопани и разбира се, битка срещу бедността и неравенствата. Ще се занимаваме с разрешаване на конкретни проблеми на отделни граждани и на групи от граждани, както и с конкретни каузи. Ще осветляваме и ще представяме проблемите публично и ще съдействаме за тяхното решаване. Ще предлагаме решения. Ще осъществяваме граждански натиск там където няма чуваемост. Няма да бъде позиционирана само в София, а в цялата страна. Вече получихме десетки обаждания с желание за отваряне на приемни в техните градове и за включване в гражданския проект. Така че ние ще бъдем и във Видин, и във Варна, и в Пловдив, и в Смолян - навсякъде, където гражданите имат проблем, за да съдействаме за неговото решаване. А също така и хората да се обединяват, за да защитават интересите си. Учредителите трябва да са минимум 7 души, при нас ще са много повече, след което ще дъдем възможност на желаещите да се присъединят. Така че това ще бъде мрежова организация. Очакваме да се присъединят и неправителствени организации, синдикати и др. Не, няма да правя партиен проект. Разбира се, гражданските проблеми също в някакъв смисъл са политически проблеми - например каузата за честни избори, честни медии, честна бизнес среда. Така че ние не бягаме от това, ние бягаме от партийността. Трудно е да се каже. Има много гражданска енергия и огромно очакване персонално към мен, че няма да спра, а ще продължа. Въпросите по време на кампанията бяха \"Защо само в София? Защо не в цялата страна?\". Но категорично организацията няма да се превръща в партия.  И в кметската кампания на няколко пъти казах, че продължавам да съм омбудсман - и като кандидат за кмет, и че ще продължа да бъда омбудсман и ако ме изберат за кмет, и ако не ме изберат за кмет. Даже си представях работата си като кмет-омбудсман. До края на живота си каквото и да правя, на каквато и позиция да е, ще бъде препратка към омбудсмана.  С дарения и чрез хората, които се включват в кампанията, включително и аз вече имам приходи като адвокат.  Да, питат ме: Как оставихте държавната служба и държавната заплата? Сега парите си ги изкарвам лично с личния си труд и една част от тях ще бъдат вложени в подкрепа на гражданската платформа. Хората, които се включват, са хора с професии и кауза и също участват. Ясно е, че една такава гражданска структура не може да генерира собствени приходи. Подготвяме и платформа на бъдещия сайт, кръстена \"Гражданска платформа за натиск\" - за подаване на сигнали и жалби, така че няма да се налага да ходим винаги на място. Ще има електронна платформа и за набиране на средства.  Да, вече имаме различни позиции, в т.ч. за бюджета, където настояваме да бъдат подкрепени майките с още 66 млн. лв, да има още 70 млн. лв. за изграждане на детски ясли и градини във всички проблемни градове. Имаме становища за бюджета на НЗОК, за мръсния въздух, за обществените поръчки, за данъците, за застрояването на Витоша и мн. др. След като регистрираме гражданската инициатива, тези становища ще излизат от нейно име.  Не очаквам и не се стремя властта да ме харесва - това би било лош атестат за всяка организация, която защитава гражданите. Прекарах една кампания, в която властта тежко не ме харесваше и впрегна целия си репресивен апарат. За мен е важно каузата да е справедлива. Не очаквам друго. И през последната една година властта запушваше всички важни каузи на омбудсмана и това беше и една от причините да напусна поста. Не ми се струваше коректно да лъжа хората, че ще решаваме проблеми, а да се окаже, че ще си останат с очакванията. - Чрез граждански натиск. Това как ще ни разделят от БСП си е техен проблем. След два месеца кампания се видя какъв кандидат съм. Видя се, че нито един от хората около мен не е партийно свързан. А недоброжелатели, които ще се опитат да ни дискредитират, винаги ще се намерят. Нека си говорят.  - Постовете не ме интересуват. Била съм заместник-председател на парламента, била съм омбудсман, сега съм адвокат - все работи, които харесвам. Позициите ги правят хората. Сега вече съм честен частник - возя се на такси.  Трябва да се промени не Изборният кодекс, а начинът, по който се произвеждат избори. Във връзка с касирането проведохме и собствено разследване, в т.ч. как хора без баджове са започнали да ровят в чувалите с изборните книжа и това се е случвало пред членове на СИК. Ще свидетелстват, да. Но тези избори минаха. Аз водя това дело, за да бъдат изкарани тези нарушения - хората да ги видят, а организаторите евентуално да се засрамят. Но най-вече - за да не се повтарят. Защото утре ще откраднат на Бойко Борисов гласовете.", "date": "2019.12.03", "title": "Мая Манолова: Правя гражданска платформа с мрежи в страната"}
{"url": "https://clubz.bg/91297-samuel_finci_v_momenta_nqmam_osnovanie_da_se_gordeq_s_tova_che_sym_bylgarin", "text": "- Майстор? Не мога да кажа, че съм майстор. Чувствам се, как да кажа, у дома си. В немския се чувствам като вкъщи, удобно ми е, мога да работя с езика, мога да говоря прилично. Откакто съм дошъл в Германия, не съм спрял да работя - така се трупа опит, трупа се и самочувствие. 30 години не съм спрял - и нямам намерение да спирам. Помага ми и друго: че съм леко музикален. - Да, но главно като майка си. Майка ми е много музикален човек, даже повече от баща ми. - С основание не ме водят като български актьор - защото аз не съм български актьор. Роден съм в България и съм израснал там, но по-голямата част от живота ми, както сам казахте, премина тук, в немскоезичния свят. Моята кариера като актьор се състоя тук, а не в България. Така че, ако трябва изобщо да се дават такива определения (които аз по принцип не обичам), ако трябва един актьор да се определя според националността си или според етническата си принадлежност, бих казал, че по-скоро съм немски актьор. Да, аз идвам от България, но гледам на себе си като на човек от Европа, като на европеец. Светът се развива по този начин. И аз смятам, че вместо да се ограничаваме в малки национални общности, по-добре е да се отваряме, да се събираме с хора от повече места, с различен произход. Така че бих се определил като европеец, макар това да звучи може би леко патетично, ако не и съмнително в контекста на сегашната пропаганда. Просто аз произхождам от този континент.  - Точно така. За Митко Гочев мога да кажа, че е един български режисьор, но в същото време той е и европейско театрално явление. И в този смисъл не е само български режисьор. Работил е достатъчно дълго в България, работил е обаче много дълго и тук, в Германия. - Да, точно така можем да го кажем. - На сцената не знам, защото в България съм играл само в едно представление и нямам този опит. На снимачната площадка е както навсякъде другаде: когато финансовите възможности са по-големи, всичко изглежда по един начин, когато са по-малки - по друг. Всички филми, в които съм участвал в България, съм ги правил винаги с желание и с удоволствие, като не съм се интересувал от нищо останало. Това е важното: когато един проект ме интересува, аз го правя, независимо от обстоятелствата. - Амбивалентно в смисъл, че хората от една страна се гордеят, но от друга критикуват, така ли? Това може би е някакъв синдром на по-малката държава и на по-малочисления народ, да го наречем така. Че трябва да се гордее непрекъснато, че има нужда да се гордее. Аз се отнасям по-спокойно към тези неща. В момента нямам особено основание да се чувствам горд като българин, като наблюдавам политическото развитие в страната. Иначе се радвам да се срещам с хората, с близките и приятелите си, когато съм в България. А ако става дума за Кристо - той най-вече принадлежи на света, не принадлежи на една страна. Просто кариерата на определени хора се състоява не там, откъдето са тръгнали. В един друг мащаб това важи примерно и за един човек, тръгнал от някое малко селце, а после осъществил се в големия град. Той, разбира се, носи нещо от там, от първите години на своето израстване, но после се развива в съвсем други измерения. Не обичам да ме вкарват в определени рамки като националност, принадлежност… Да, териториалната детерминация, много правилно. Просто не обичам да демонстрирам такива неща. Няма да ме видите да вея флаг - нито на едната, нито на другата страна.", "date": "2019.12.03", "title": "Самуел Финци: В момента нямам основание да се гордея с това, че съм българин"}
{"url": "https://clubz.bg/91290-kyde_v_sofiq_shte_okajat_pomosht_na_bezdomnite_v_studa_karta", "text": "На 1 декември  за настаняване на хора, останали без дом. Кризисният център се намира в кв. Това съобщиха от СДВР в навечерието на очакваните няколко мразовити дни - начало на същинската зима. Зима: студ и сняг от днес В дните с ниски температури хората могат да останат в центъра, като ще им се . Гражданите, които желаят да подадат сигнали за нуждаещи се от настаняване хора, да се обадят на тел. 112 или на телефона в центъра –  . Другият център на Столична община за настаняване на хора, останали без дом се намира на адрес:  . и ще отвори веднага, когато се запълни капацитетът на първия. Телефони:", "date": "2019.12.03", "title": "Къде в София ще окажат помощ на бездомните в студа (КАРТА)"}
{"url": "https://clubz.bg/91307-neizvestno_stihotvorenie_na_vapcarov_se_okaza_izvestno", "text": "От няколко дни почитателите на поезията на Никола Вапцаров са в очакване, след като племенницата на поета обяви, че е открила три негови неизвестни стихотворения.  Така Мая Вапцарова разказва пред БНР за безценните текстове на големия поет, които били открити случайно не къде да е, а в бившата дирекция на полицията в София.  Според Вапцарова стихотворенията са написани с мастило и засега е разчетено само едното. След разчитането и на останалите предстои те да бъдат публикувани, каза миналата събота Мая Вапцарова. Историята обаче не приключи до тук. Вестник даде нова трибуна на племенницата на поета и публикува едно от неизвестните стихотворения на Вапцаров, за което тя твърди, че никога не било публикувано и е успяла да разчете от записките в намерената папка:  За историческото откритие обаче се усъмни писателят Георги Господинов, който има дисертация, посветена на Никола Вапцаров. И като познавач на неговото творчество, сподели във фейсбук, че цитираните стихове от Мая Вапцарова са всъщност от поемата „Хроника“: Безспорно нови стихотворения и творби на Никола Вапцаров биха обогатили българската литература и история. Особено ако са нови. На откритите ръкописи предстои да се направи експертиза, съобщи БНТ.", "date": "2019.12.03", "title": "Неизвестно стихотворение на Вапцаров се оказа известно?"}
{"url": "https://clubz.bg/91303-okonchatelno_47_mlrd_lv_byudjet_na_nzok_za_2020_godina", "text": "След няколкочасово заседание и дебати народните представители приеха с промени предложения от Министерството на финансите бюджет на Националната здравноосигурителна каса (НЗОК) за 2020 година. Това стана с гласовете на депутатите от ГЕРБ, \"Обединени патриоти и Воля. Против гласуваха БСП и ДПС.  В крайна сметка през следващата година НЗОК трябва да получи около 400 млн. лв. повече от хазната. Към тях могат да се добавят и допълнителни 50 млн. лв. за трансфери към Министерството на здравеопазването. Общата сума минава 450 млн. лв. допълнителни средства за здраве. Цялата сметка - бюджетът на НЗОК - е над 4,7 млрд. лв. От тях - 2,8 млрд. лв. - за медицински дейности, 1,2 млрд. лв. - за лекарствени продукти и 179 млн. лв. - за дентални дейности. Припомняме, че това е трето поред увеличение на парите за Касата за последните 3 години. През 2017 и през 2018 година бяха дадени отново допълнително общо около милиард лева.  Здравноосигурителната вноска остава на старото си ниво от 8%. Кабинетът дава близо 400 млн. лв. повече на НЗОК за догодина И през 2020 г. ще се дават много повече пари за болнична помощ (с над двеста милиона повече от миналата година), за сметка на средствата за извънболнична и ранна диагностика. Все пак управляващите се съгласиха да приемат предложението на БСП за 6 млн. лв. повече за резерва за извънболнична помощ. Още 3 милиона лева бяха дадени за специализираната извънболнична помощ, както и още 3 млн. лв. за медико-диагностична дейност. Въпреки това от БСП и ДПС заявиха, че средствата са недостаъчни и като цяло философията на бюджета противоречи на действащите в Европа модерни практики. Според социалистите парите за болнична помощ продължават да надхвърлят значително тези за извънболнична, което било нелогично. Накратко - ситуацията с бюджета на Касата остава непроменена и не се предвиждат никакви големи реформи в системата. Финансиране за електронна здравна система отново няма и тя си остава просто един план за бъдещето.  Представителите на БСП неколкократно изтъкнаха, че въпреки увеличението на парите за бюджета на НЗОК, средствата за заплати на медицинските сестри едва ли ще бъдат увеличени.  Шефът на НЗОК: Доплащанията в болниците са за 4 млрд. лева Може би най-голямата новина от заседанието засягаше Националния рамков договор - прие се, че той вече ще важи за три години, вместо една, както беше досега. Предложението беше на председателката на парламентарната група на ГЕРБ Даниела Дариткова, а целта - по-голяма устойчивост и сигурност на системата.  Още едно важно решение - и догодина НЗОК ще продължава да плаща такса на НАП за събиране на здравните вноски. Това по същество е практика, която не може да се намери при нито едно други държавно учреждение. НАП прибира около 5 млн. лв. от НЗОК на година, а според опозицията тези пари могат да се използват за допълнителни средства към парите за ранната диагностика.  Междувременно пък ГЕРБ, в лицето на Дариткова, оттегли свое предложение за изключение на определен списък с лекарства от общия механизъм за даване на отстъпки. Дариткова аргументира позицията си с думите, че този механизъм щял да бъде приет през Закона за здравното осигуряване. Освен това списъкът давал провомощия на Надзорния съвет на Касата да разпредели около 100 млн. лв. без отчетност. Текстът криел и риск да се направи реверанс към определени фармацевтични фирми. Не стана ясно обаче защо въобще е предложила поправката, при положение, че има такива съмнения.  Бюджет 2020: по 6689 лв. на човек, най-много - за пенсии Така тези пари бяха прехвърляни из различните пера по точките на бюджета, за да се стигне до крайното решение: приема се, че 69 млн. лв. отиват за лекарствени продукти, медицински изделия и диетични храни, за специализирани медицински грижи и домашно лечение. Други 31 млн. лв. пък ще послужат за лечение на злокачествени заболявания и лекарствени продукти при животозастрашаващи кръвоизливи и спешни оперативни ситуации.  В края на дискусията по здравния бюджет депутатите започнаха дълъг спор по едно от предложенията в заключителните и преходните разпоредби. Според него се правят промени в Закона за за здравето и се предлага лечението на онкологични онкохематологични заболявания, започнало преди навършване на 18-годишна възраст, да продължи да се заплаща и след навършване на тази възраст и до приключване на лечението. От БСП  обаче искаха промяна във възрастовата граница.  Спорът наложи и кратка 10-минутна почивка, но в крайна сметка пределожението беше прието.  По стар обичай почти всички предложения на опозицията бяха игнорирани от управляващите. Следващата важна стъпка в системата е сключването на Националния рамков договор между НЗОК и съсловните организации. Той трябва да разпише конкретните суми за отделни пътеки, медицински дейности и лекарствени политики за следващите 3 години.  Шефът на НЗОК: Доплащанията в болниците са за 4 млрд. лева Бюджет 2020: по 6689 лв. на човек, най-много - за пенсии", "date": "2019.12.03", "title": "Окончателно: 4,7 млрд. лв. бюджет на НЗОК за 2020 година"}
{"url": "https://clubz.bg/91306-koveshi_ochakva_sblysyk_sys_%E2%80%9Esilni_i_opasni_hora%E2%80%9C", "text": "Това каза днес в първото си изявление пред Европарламента главният прокурор на ЕС Лаура Кодруца-Кьовеши, избрана на поста преди малко повече от месец. Тя участва в специално изслушване, организирано от Комисията по граждански свободи, правосъдие и вътрешни работи. Темата е  . Окончателно! Кьовеши е главен прокурор на ЕС Подписка зове ЕП да отстоява върховенството на закона у нас По-късно пред депутатите от комисията говори и новоизбраният български главен прокурор Иван Гешев. Румънската юристка каза, че харесва стратегическия подход. Европейската прокуратура обаче трябва да бъде последователна, да знае какво иска да постигне и да има съответните средства. Трябва да бъде ясно и кой ще отговаря за този подход. По думите й извършването на разследване в страните членки ще налага бърза обмяна на информация. Европейската прокуратура ще сключи с тях работни споразумения. Службата ще постигне такива съглашения с трети страни и международни организации, както и с държавите от ЕС, които не участват в Европейската прокуратура. Гешев за дебата, обявен от Румен Радев: Не ми стана ясно какъв е този дебат Службата трябва да бъде включена във в всички случаи, където има подозрение за измама с европейския бюджет, смята Кьовеши. Това означава взаимодействие с Европейската сметна палата (ЕСП). Лаура Кодруца Кьовеши обеща оглавяваната от нея прокуратура да започне да действа до края на 2020 г., както е по план. Важно е обаче да има достатъчно персонал на национално ниво. По сегашната финансова рамка Европейската прокуратура няма пари за повече персонал. Очакванията й са Европейската прокуратура да започне работа като за начало с 29 души персонал. От тях половината ще се занимават с административна работа. Кьовеши очаква нейната служба да тръгне с над 1000 дела. И с тях ще се занимават в началото само 14 души. В края тя се похвали, че е била прокурор през половината от живота си. Подписка зове ЕП да отстоява върховенството на закона у нас Гешев за дебата, обявен от Румен Радев: Не ми стана ясно какъв е този дебат", "date": "2019.12.03", "title": "Кьовеши очаква сблъсък със „силни и опасни хора“"}
{"url": "https://clubz.bg/91304-trymp_a_dali_sdelkata_s_kitaj_da_ne_pochaka_do_izborite_idniq_noemvri", "text": "Президентът на САЩ Доналд Тръмп сигнализира днес, че е готов да изчака още една година, преди да постигне търговско споразумение с Китай, поставяйки под съмнение вероятността за споразумение в рамките на седмици през първата фаза на преговорите между Вашингтон и Пекин, предаде Блумбърг. \n\tАкциите в Европа паднаха и започна разпродаване на фючърси на американски акции, тъй като коментарите на Тръмп не потвърдиха неотложността за постигане на сделка до 15 декември. Министърът на търговията на САЩ Уилбър Рос в понеделник нарече тази дата \"логичен срок\". Администрацията на Тръмп заплаши да наложи мита на още китайски внос от този ден. Тези налози биха засегнали американските потребителски продукти като смартфони, играчки и детски дрехи точно преди коледния празник. Шумът от търговските ходове в САЩ през последните 24 часа влоши оптимизма на инвеститорите, че Тръмп би облекчил митата, които забавиха световната икономика, коментира Блумбърг. Вместо да намалява търговското напрежение, Тръмп показва увереност, че данъците му върху вноса са добри за Америка. Говорейки пред репортери на път за срещата на върха за 70-годишнината на НАТО в Лондон, Тръмп предположи, че може да е по-добре търговските преговори с Китай да изчакат след президентските избори в САЩ през ноември 2020 г. По-рано днес китайските държавни медии съобщиха, че правителството скоро ще публикува списък на „ненадеждни субекти“, който би могъл да доведе до санкции срещу американските компании. Това беше прието като сигнал, че търговските преговори между двете държави са все по-застрашени от спорове за правата на човека в Хонконг и провинция Синдзян, където Пекин води широко критикувана по света политика на \"превъзпитание\" на мюсюлманското уйгурско малцинство.", "date": "2019.12.03", "title": "Тръмп: А дали сделката с Китай да не почака до изборите идния ноември?"}
{"url": "https://clubz.bg/91300-spasi_sofiq_vs_stolichnata_obshtina_za_veloaleq_na_bul_patriarh_evtimij", "text": "Отвореният нов участък от бул. \"Патриарх Евтимий\" - в района на пресичането му с \"Витошка\" - е трябвало да има бус лента и велоалели, а не \"огромни ленти за паркиране, които заемат мястото на три ленти за движение\". Това обявиха днес от гражданската организация \"Спаси София\" във Фейсбук. Според организацията това било предвидено и в \"куп стратегии и планове на Столичната община, които грам не се изпълняват\". В тези документи се твърдяло, че \"градът трябва да бъде за всички ,не само за колите\". Но \"ненаялите се от Центъра за градска мобилност и администрацията на Йорданка Фандъкова\" трябвало да продължават да взимат пари от паркиране и \"нищо друго не ги интересува\". \"Патриарх Евтимий\" пак е еднопосочен На булеварда в момента има диагонална маркировка за паркиране и няма следа от велоалея или бус лента. От \"Спаси София\" настояват пред кметицата Фандъкова да се пристъпи към изпълнение на булеварда с договорените му параметри. От Столичната община първо коментираха пред Клуб Z, че по-късно ще излязат с подробна позиция по въпроса, но че велоалея е предвидена - а паркоместата са по-дълги, за да пазят мястото за нея, нещо, което са поискали от \"Пътна полиция\" с цел безопасност. Официална позиция по-късно се появи и тя гласеше същото.", "date": "2019.12.03", "title": "\"Спаси София\" vs Столичната община за велоалея на бул. \"Патриарх Евтимий\""}
{"url": "https://clubz.bg/91312-makron_v_sblysyk_s_trymp_dyrji_na_mozychnata_smyrt_na_nato", "text": "Въпреки яростните нападки от американския си колега Доналд Тръмп днес, френският президент Еманюел Макрон не се отказа от диагнозата за \"мозъчната смърт\" на НАТО и продължи да призовава за нов диалог на западния алианс с Русия. По-рано днес Тръмп, който преди година наричаше НАТО \"остаряла\" и заплашваше да изтегли САЩ от нея, обяви определението на Макрон за \"много обидно\", \"много неуважително\" и \"много опасно\". Тръмп: \"Виждам как Франция се отцепва от НАТО, харесвам Турция\" Говорейки пред журналисти рамо до рамо с Тръмп, Макрон настоя, че НАТО трябва да бъде ясна за коренните си цели, предаде Ройтерс. В очевидна критика към Турция, която беше обвинил, че работи със съюзници на джихадистката групировка \"Ислямска държава\" в Сирия, Макрон каза, че алиансът днес дори не може да намери съгласие по обща дефиниция за тероризъм. Ердоган към Макрон: Първо си провери твоята \"мозъчна смърт\" Лидерите на Канада и Холандия прибавиха подкрепата си към германо-френско предложение за реформа на НАТО, предаде още Ройтерс.  Макрон призова за стратегически диалог с Русия при условие, че бъде постигнат напредък в уреждането на кризата между нея и Украйна. Все по-обтегнатите отношения между президентите на САЩ и Франция Доналд Тръмп и Еманюел Макрон бяха забележими, докато двамата обсъждаха темата за бойците от \"Ислямска държава\" в кулоарите на срещата на върха на НАТО в Лондон, предаде Асошиейтед прес, цитирана от БТА. Тръмп подчерта, че много от бойците на \"Ислямска държава\", задържани в Близкия изток, произхождат от Франция, Германия и Великобритания. Макрон изглежда не оцени хумора, отбелязва АП. Френският президент заяви, че разглежда поотделно всеки отделен случай на произхождащи от Франция чуждестранни бойци на \"Ислямска държава\" и е приел обратно някои от тях. Няколко французи, заподозрени в принадлежност към джихадистката организация, ще се върнат във Франция на 9 декември, припомня АП. Проблем номер едно обаче не са чужденците, били се за \"Ислямска държава\", а довършването на войната срещу организацията, подчерта Макрон. Тръмп заяви, че отговорът на френския президент е \"едно от най-великите избягвания на въпроса\", които е чувал. По-рано днес той повтори познатите си вече критики към съюзниците, че отделят много малко пари за отбрана в сравнение със САЩ и че това е несправедливо. В същото време той обяви, че е \"станал фен на НАТО\", защото все пак членките му са увеличила отбранителните си бюджети с общо $130 млрд.  В опит да успокоята Тръмп Европа, Турция и Канада ще обещаят $400 млрд. военни разходи до 2024 г. и ще подкрепят намаляването на дела на САЩ в издръжката на НАТО на 16 от 22 процента предаде Ройтерс. Агенцията отбеляза още, че съюзниците ще одобрят нова стратегия за наблюдение на нарастващата военна активност на Китай и ще обявят космическото пространство като арена на военни действия заедно с въздуха, сушата, моретата и киберпространството. Очаква се те да излязат и с декларация, осъждаща анексията на Крим от Русия. Без да дава подробности, Тръмп каза, че смята, че Русия иска споразумения по контрола върху въоръженията и по ядрените въпроси и че той би желал да включи и Китай в такива споразумения. Макрон призова за стратегически диалог без наивност с Русия, предаде Франс прес, цитирана от БТА. Френският лидер заяви, че е необходимо създаването на нов договор за ядрените оръжия със среден обсег. Макрон изброи и определени предварителни условия за подобен диалог. Според Макрон е необходимо изготвянето на дневен ред между европейските държави и с останалите съюзници от НАТО, за да бъдат дефинирани общите заплахи. Най-голямата заплаха е международният тероризъм и тероризмът на групировката \"Ислямска държава\", заяви той. Той изрази оптимизъм за решаването на конфликта между Русия и Украйна. Ердоган към Макрон: Първо си провери твоята \"мозъчна смърт\"", "date": "2019.12.03", "title": "Макрон в сблъсък с Тръмп. Държи на \"мозъчната смърт\" на НАТО"}
{"url": "https://clubz.bg/91315-putin_nato_strada_ot_ostareli_blokovi_stereotipi", "text": "Остарелите блокови стереотипи на мислене, свойствени на НАТО, не могат да бъдат инструмент за сътрудничество в бързо променящия се свят, каза днес руският президент Владимир Путин, цитиран от ТАСС, предаде БТА. Той говори на съвещание, посветено на държавните отбранителни поръчки за нуждите на Военноморския флот. Той отбеляза, че след 2008 г. сътрудничеството с НАТО е било практически прекратено, тъй като  , каза руският президент. Макрон в сблъсък с Тръмп. Държи на \"мозъчната смърт\" на НАТО Путин отбеляза, че насочва вниманието на участниците в съвещанието на проблематиката за НАТО заради протичащата днес и утре в Лондон среща на върха на Северноатлантическия алианс, посветена на неговата 70-годишнина. Той напомни, че НАТО бе създадена на 4 април 1949 г. като основен елемент на започващата тогава Студена война и за противодействие на Съветския съюз. Нещо повече, според руския президент съвкупните военни разходи на страните от алианса съставляват над 70 процента от обема на световните военни разходи. Въпреки това, каза Путин, руската държава се надява, че  .", "date": "2019.12.03", "title": "Путин: НАТО страда от остарели блокови стереотипи"}
{"url": "https://clubz.bg/91311-tolkin_gadi_mi_se_ot_nqkoi_filmi_na_disni", "text": "Клайв Стейпълс Луис и Джон Р. Р. Толкин, авторите на „Хрониките на Нарния“ и на „Властелинът на пръстените“, изповядват не само подобен литературен вкус и идеи, но споделят и неодобрението си към Уолт Дисни, става ясно от личната им кореспонденция. Публикувани за първи път през 2006 г., писмата сега стават популярни и онлайн, след като части от тях бяха публикувани в списание „Атлас Обскура“ и препечатани в няколко британски медии. През 1937 г. двамата писатели отиват заедно на прожекция на „Снежанка и седемте джуджета“, един от първите анимационни филми на „Дисни“. И на двамата филмът никак не се харесва. Луис продължава с още критика към „подутите, пиянски лица“ на джуджетата и външния вид на Злата кралица, който не бил оригинален. Неизвестни стихове от Толкин открити в училищен годишник Толкин, който описва изключително колоритни джуджета в „Хобит“ и по-късно във „Властелинът на пръстените“, остава с лоши впечатления от анимационното филмче и се зарича никога да не работи с Уолт Дисни или с компанията му. По ирония, години след тези реакции тъкмо „Дисни“ продуцираха първите два филма по „Хрониките на Нарния“, а после с купуването на „Фокс Сърчлайт“ придобиха правата и за третия филм по книгите на К. С. Луис, както и биографичния филм „Толкин“.", "date": "2019.12.03", "title": "Толкин: Гади ми се от някои филми на \"Дисни\""}
{"url": "https://clubz.bg/91313-evrodeputatka_prisystvieto_na_ivan_geshev_ni_bezpokoi", "text": "Присъствието на новоизбрания български главен прокурор в Европарламента предизвиква безпокойство сред някои от евродепутатите. Това заяви ирландската депутатка Клеър Дейли пред Комисията по граждански свободи, правосъдие и вътрешни работи. Тя говори по време на дебат в ЕП, в който участва и Иван Гешев. Темата бе  . Гешев говори за подобряването на трансграничното сътрудничество в тази борба. Преди него говори и новоизбраният главен прокурор на ЕС Лаура Кодруца-Кьовеши. След нейното изказване първата част приключи и тя си тръгна. Втората част започна с изложението на Гешев. И това бе изтълкувано от част от присъстващите като демонстрация от страна на европейския главен прокурор. Гешев за дебата, обявен от Румен Радев: Не ми стана ясно какъв е този дебат Бъдещият български обвинител номер 1 бе принуден да отговаря на въпроси, свързани с „Апартаментгейт“ и публикации, че евродепутатът Емил Радев искал 4,5 милиона евро за освобождаването на задържания у нас либийски танкер „Бадр“. Той бе зададен от румънската депутатка Рамона Стругариу от либералната група \"Обнови Европа\". Допълнително масло в огъня наля   на разследващия журналист Атанас Чобанов от сайта \"Биволъ\", изпратено до депутатите от комисията. В него той твърди, че и партньорката на Гешев си е купила апартамент на занижена цена. Подписка зове ЕП да отстоява върховенството на закона у нас За случая с \"Бадр\" - пак на въпрос на Стругариу, новоизбраният обвинител номер 1 отговори, че става дума за един казус, по който има няколко гражданско-правни и едно наказателно дело за фалшифициране на документи в България. Стругариу попита как се работи по случай от 2018 г., когато според публикации в медиите Емил Радев отпътувал за Либия с много известен търговец на оръжие и бизнесмена Димитър Борисов. В разговорите с тях участвали длъжностни лица от Министерството на транспорта в Триполи. Предложени били 4,5 милиона евро за освобождаването на пленения у нас танкер „Бадр“. Тя се поинтересува също по какъв начин е бил избран главният прокурор. Въпросите на Стругариу бяха съпроводени от аплодисменти. Колкото до избирането му, според него едва ли този въпрос толкова интересува Европарламента. Той не е съгласен с твърденията, че е имало многолюдни протести срещу него. Ясно му било, че зад тях са стоели хора със засегнати интереси. Кьовеши очаква сблъсък със „силни и опасни хора“ След като излезе от залата, Иван Гешев говори и пред български журналисти. Пред тях той сподели, че е разговарял с Лаура Кодруца-Кьовеши и че е обещал, че българската прокуратура ще окаже съдействие, когато има проблем. Колкото до това, че тя напусна залата преди неговото изказване, Гешев изтъкна, че тя е участвала само в първия панел. Освен това цялата й група трябвало да хваща самолет. Той повтори твърденията си, казани в залата, че евродепутатите разполагат с невярна информация. Такава била и тази, че жената, с която живее, си е купила евтин апартамент. На репликата, че в залата казаха, че присъствието му е обезпокоително, юристът отвърна: И за довиждане завърши: Според него създаването на обща европейска стратегия за борба с корупцията и организираната престъпност е с особена важност и с актуално значение с оглед на засилените темпове на миграция. Улесняването чрез тези процеси на транснационалната престъпност изправя пред сериозно изпитание не само службите за сигурност, но и правоприлагащите органи. Преодоляването на пречките пред практическото сътрудничество между страните членки и повишаването на ефективността в противодействието на престъпленията с транснационален характер е възможно само чрез ускоряване и разширяване на обмена на споделена информация, взаимно признаване на резултатите от процесуалните действия, извършени в рамките на предприето разследване, използване на събраните доказателства. Гешев даде за пример участието на българските органи в няколко общоевропейски акции срещу трафика на хора, наркотрафика, изнудването, измамите и прането на пари. Подписка зове ЕП да отстоява върховенството на закона у нас Кьовеши очаква сблъсък със „силни и опасни хора“", "date": "2019.12.03", "title": "Евродепутатка: Присъствието на Иван Гешев ни безпокои"}
{"url": "https://clubz.bg/91289-bez_dobri_novini_ot_pisa_2018_kakvo_pokazvat_rezultatite", "text": "Без добри новини за българското образование е и новият доклад на  , което се провежда веднъж на всеки три години. 15-годишните български ученици се представят значително по-слабо в четенето (с разбиране), математиката и природните науки от средното ниво на връстниците им в изследваните държави.  PISA изследва нивата на функционална грамотност в училищата в 79 страни. В изследването са участвали 600 хил. ученици, от България са се включили 199 училища и 5294 ученици. Българчетата удариха дъното на PISA България отчита спад и в трите изследвани области - четене с разбиране, математика и природни науки. Като при природните науки има срив. Там България е регистрирала втория най-голям спад от всички 79 държави, обхванати от PISA. Последното проучване от 2018 г. се фокусира върху четенето с разбиране, като математиката и природните науки са били с по-малка тежест при измерванията. Според данните 31.9% от българските ученици не достигат минималното второ ниво по който и да е от трите показателя, което ги прави   Тестовете оценяват уменията на учениците в четенето и разбирането на текстове с различна сложност, уменията в математиката и разбирането на природните науки. Допълнително с това PISA проверява и нивата на равенство относно достъпа до качествено образование, достъпа до материална база и недостига на преподаватели, нивата на тормоз в училищата и редица други фактори в образованието, отбелязват от  . Страната ни участва в изследването за шести път (2000, 2006, 2009, 2012, 2015 и 2018 г. Резултатите за България са съответно 420 точки за четене, 436 точки за математика и 424 точки за наука. Както се вижда на таблицата по-горе това отрежда на страната ни около 50-а позиция от общо 79 държави. Данните на PISA 2018 показват, че средният резултат на българските ученици е 420 точки – Най-добре по този показател се справят Китай, Сингапур, Макао, Хонконг. Като следващата позиция е за малката балтийска държава Естония, която традиционно се представя много добре по отношение на индикаторите за образование. Следват Канада, Финландия (също често давана за пример за добро масово средно образование), Ирландия.  България е в компанията на Черна гора, Мексико, Йордания, Малайзия  и т. н. След 2012 г. има  . През 2018 г. понижението е с 16 точки спрямо 2012 г. и с 12 точки – спрямо 2015 г. Освен запазващия се спад по този индикатор, има още една допълнителна тревожна тенденция. Както отчитат от Института за изследвания в образованието резултатите на учениците се тълкуват и в зависимост от това на кое равнище от описателна скàла съответстват те. Скàлата, посредством която PISA 2018 обобщава знанията и уменията на учениците в областта на четенето, включва няколко равнища – под първо равнище, първо А, Б и С, второ, трето, четвърто, пето и шесто ниво. Всяко равнище описва знанията и уменията, които са необходими за решаването на задачите от съответното равнище. Най-трудни са задачите в пето и шесто ниво. В PISA , т. е. учениците с резултати под второ равнище имат съществени пропуски в подготовката си. Делът на българските ученици под критичния праг от второ ниво е значителен във всички етапи на изследването. Средно учениците в държавите от ОИСР, които през 2018 г. имат резултати под второ равнище, са едва 22,7%. За България този процент е 47,1 на сто. А само 2,4 на сто са над пето и шесто ниво - т. е. със стабилни познания и умения. (средно за държавите, включени в изследването, този процент е 8,7%). Средният резултат по математика е 489 точки. Българските ученици имат 436 точки или с 53 точки по-нисък от средното за ОИСР. Първата петица на най-добре представилите се държави (или региони на Китай по-точно) е същата. Следват Япония, Южна Корея и Естония. България е в една група с Малайзия, Албания, ОАЕ, Бруней, Румъния, Черна гора. След лекото подобрение през 2015 г. - 441 точки, през 2012 г. - 439 точки.   С около 2 пункта се е повишил делът на учениците с резултати под критичния праг (44,4% спрямо 42% през 2015 г.), докато процентът на тези с високи постижения не се променя на практика (4,2% спрямо 4,4% преди три години). За сравнение, учениците в държавите от ОИСР с резултати под второ равнище в PISA 2018 са 28,7%, а с резултати на пето и шесто равнище са 9,4%. По природни науки средният резултат на държавите от ОИСР е 489 точки, а на българските ученици е 424 точки. Тук е и най-големият срив - от 446 точки през 2015 г. до 424 точки през 2018 г. Досега най-доброто представяне на 15-годишните българи беше точно в областта на природните науки като до тази година трендът беше възходящ. Ето и държавите в челото: Китай – региони Пекин, Шанхай, Янгсу, Жейанг, Сингапур, Макао,  Япония, Финландия, Южна Корея, Канада, Хонконг, Китайски Тайпе, Полша, Нова Зеландия, България е в една група с Бруней (Дар ес Салаам), Йордания, Молдова, Тайланд, Уругвай, Румъния, Мексико, Катар, Албания и Коста Рика. Под второ ниво, т.е. с недостатъчни знания са 46,6 на сто от българските ученици (средното за изследваните държави е двойно по-ниско - 23,5%). Със стабилни знания - пето и шесто ниво - са едва 1,5 на сто от родните ученици (спрямо средни 7 на сто). Преди три години процентът на българските ученици под второ ниво е бил доста по-нисък - 37,9 на сто. Изследването се интересува от въпроса за равния достъп до образованието. Спрямо предходни години България разликата между постиженията на учениците, които са по-облагодетелствани и по-малко облагодетелствани от гледна точка на социално-икономическа среда, намалява. Но причината не е особено радостна. Ножицата се свива, не защото учениците с по-ниски резултатите се справят вече по-добре, а тъкмо обратното - учениците с висок статус като доходи на родителите, образование на родителите и т.н. имат по-лоши постижения в сравнение с минали години. А в България делът на учениците с по-неблагоприятен социално-икономически произход, които постигат високи резултати по четене (на пето и шесто равнище) е един от най-ниските сред  всички участващи в изследването държави през 2018 г. – 6%, при средно 11% за ОИСР. България е сред страните с най-голяма вариация в резултатите по четене между отделните училища –54.7%, сочат данните. Особено тревожна е академичната сегрегация – в България се регистрират едни от най-високите концентрации на ученици с ниски постижения в едни училища и на ученици с високи постижения в други. България е страната, в която учениците с неблагоприятен социално-икономически статус най-често са концентрирани в училища, в които нямат съученици с високи образователни постижения. Това, съчетано с останалите форми на академична сегрегация и с голямата хетерогенност в характеристиките на отделните училища по отношение на качеството, е предпоставка за голямата разлика в резултатите на отделните групи ученици и за силното проявление на феномена „образователна бедност“, отчитат от Института за изследвания в образованието.  Друг тревожен факт е, че 0% от непривилегированите ученици са били сред най-високо представящите се в четенето в България през 2018 г.  Просветният министър Красимир Вълчев не очаква и следващите резултати да са добри, защото в момента образователната система в България преминавала на т. нар. компетентностен подход на обучение, на който всъщност са базирани тестовете. За него резултатите не били изненадващи.  , каза Вълчев. Според него за да се усетят промените, било нужно повече време. Освен това системата била настроена да дава знания, но не и умения. Тестът PISA измервал умения. Той добави, че не е фатално, че резултатите са по-ниски от предишните, защото това могло да се дължи и на статистическа грешка.", "date": "2019.12.03", "title": "Без добри новини от PISA 2018. Какво показват резултатите"}
{"url": "https://clubz.bg/91316-iz_debatite_za_byudjeta_po_silen_ot_televizora_po_izbori_e_hladilnikyt", "text": "Минималната пенсия в България ще стане 250 лв. от първи юли на следващата 2020 година, а размерът на минималната работна заплата ще е 610 лв. Това решиха днес депутатите в Народното събрание по време на извънредно заседание, в което на второ четене се приемаше бюджета на Държавното обществено осигуряване. Въпреки че разискванията продължиха няколко часа, народните предствители не можаха да минат през всички текстове и окончателното приемане на рамката на ДОО за догодина остана за утре. По-рано през деня беше приет бюджетът на Националната здравноосигурителна каса. Окончателно: 4,7 млрд. лв. бюджет на НЗОК за 2020 година Пленарното заседание премина в много напрегната обстновка, взаимни обвинения и свърши с прекратяването му от зам.-председателя Емил Христов (ГЕРБ), който водеше дискусията и гласуванията. Въпреки че гласуването на бюджета на ДОО ще продължи, до момента са приети повечето важни неща в законопроекта.  Грубите числа изглеждат така - приходите, разходите и трансферите в социалната сфера ще бъдат 12,4 млрд. лв. От тях - разходите за пенсии ще достигнат малко над 10 млрд. лв. През следващата година пенсиите се увеличават с 6,7% за всички групи пенсионери. Въпреки увеличението на минималната работна заплата - сумата за изплащане на майчинство между първата и втората година остава непроменена.  Иначе почти целият дебат премина в кавги и обсъждане на размера на пенсиите и тяхното евентуално преизчисляване. В един момент се стигна до тежки обвинения в нарушаване на правилника, представители на БСП взимаха думата от председателя и тропаха по банките си. Споровете взеха връх и в един момент настъпи пълен хаос в залата. Почти цялата група на БСП се събра пред трибуната, защото председателят Емил Христов отказа процедура за поименно гласуване. Патовата ситуация продължи десетина минути, а в един момент всички започнаха да викат.  Напрежението накара председателката на НС Цвета Караянчева да се върне в залата и да започне да съветва Христов.  След като започнаха да се разменят крясъци \"червени боклуци\" откъм сектора на ГЕРБ и \"Оставка\" - откъм депутатите на БСП - всичко приключи с обявяване на края на заседанието. Гласуването ще продължи утре. Преди това управляващите закономерно отхвърлиха предложението на БСП за допълнителни 2 млрд. лв. и достигането на минималната пенсия до 300 лв. Опозицията продължи да настоява за по-сериозно преизчисляване, но то - очаквано - не беше прието. Социалистите не пропуснаха да отбележат, че обещанието на управляващата коалиция преди изборите беше именно за увеличаване на минималните пари за възрастните хора до 300 лв.  Изключително колоритен беше депутатът от \"Атака\" Десислав Чуколов, който каза, че няма да мръдне от мястото си на трибуната, докато от \"Обединени патриоти\" не кажат дали подкрепят минимална пенсия от 300 лв.  Същото, но малко по-късно, поиска и Филип Попов от БСП. Председателстващият на Народното събрание обаче не позволи такава процедура, заради което се скараха депутатите. Искрен Веселинов от ВМРО/ОП пък отговори така на Чуколов.  Духовит беше и представителят на БСП Георги Гьоков: Отговрът на ГЕРБ: Провокиран от \"популистките\" предложения на колегите си пък Рамадан Аталай от ДПС обяви, че ще поиска промяна в предложенията на групата си и ще поиска 500 лв. минимална пенсия, за да бъде в \"унисон с патриотите\". Според депутати от БСП - ако се приеме техният алтернативен бюджет, който предлага по-висока минимална работна заплата и по-голям праг на максимално осигуряване, пари ще се генерират. Освен това социалистите смятат, че проектът на министерството на финансите \"отново занижава приходната част в бюджета\".  Хасан Адемов от ДПС пък направи предложение - увеличението на минималната пенсия да влезе в сила от 1 януари на следващата година, а не през юли, както предвижда проектът на правителството. Предложението не беше прието.  И през следващата година максималният осигурителен доход остана 3 000 лв. БСП предложи той да се покачи на 3 900 лв., за да се \"гарантира повече справедливост\". Според социалистите парите от това перо могат да увеличат доста парите в системата на държавното обществено осигуряване, а те от своя страна да се преразпределят в пенсии.  Твърдението обаче беше оборено от Хасан Адемов, който пресметна, че увеличение с 900 лв. на максималния осигурителен доход, ще доведе до 27 лв. повече вноска за високодоходните лица.  Един от спорните въпроси при преставянето на бюджета в края на октомври - този за увеличаването на осигурителния праг на зедемелските и тютюнопроизводители, които трябваше да започнат да правят вноски на 610 лв, а не както досега - на 400 лв., претърпя промени. В крайна сметка управляващите се съобразиха с предложението на ДПС за чувствително намаляване на този праг и той стана 420 лв.   ", "date": "2019.12.03", "title": "Из дебатите за бюджета: \"По-силен от телевизора по избори е хладилникът\""}
{"url": "https://clubz.bg/91283-trymp_vijdam_kak_franciq_se_otcepva_ot_nato_haresvam_turciq", "text": "Президентът на САЩ Доналд Тръмп заяви днес, че виждал как Франция може да се отцепи от НАТО, което той нарече изненада, защото тази страна по думите му се нуждае от защита повече всички други, предаде Ройтерс. Тръмп започна поредната среща на върха на НАТО със станалите традиционни за него атаки срещу главните европейски съюзници на САЩ. В същото време той намери добри думи за Турция, въпреки че тя напук на критиките от Вашингтон купи руски зенитноракетни комплекси С-400 и некоординирано със съюзниците в НАТО започна широко критикувана по света операция срещу кюрдите в Североизточна Сирия. Преди официалния прием в Бъкингамския дворец за 70-годишнината на Алианса Тръмп заяви, че военните разходи на Германия са много ниски и това е нечестно спрямо НАТО, отчитайки размера на германската икономика, предадоха световните агенции от Лондон. Макрон: НАТО е в мозъчна смърт Нападките на Тръмп идват на фона на зараждащ се търговски конфликт между САЩ и Франция заради данък, с който Франция възнамерява да обложи световните дигитални компании като Google, Amazon, Facebook и Apple. Вашингтон заплаши да отговори със 100-процентови мита върху френски износни стоки като шампанско и модни артикули за 2,4 милиарда щатски долара годишно. Франция и ЕС също заплашиха с ответни мерки. САЩ заплашват Франция с мита на стойност 2,4 млрд. долара Въпреки силния френски натиск през изминалите две години ЕС не стигна до единодушие за налагане на дигиталния данък на европейско ниво. Агенцията отбелязва, че Тръмп е сменил тона спрямо НАТО, от която преди заплашваше да изтегли САЩ заради сравнително по-ниските отбранителни разходи на европейците. Днес той се похвали, че при неговото президентство съюзниците са ги увеличили с общо 130 милиарда щатски долара. Тръмп посочи, че турците са били от голяма помощ по време на операциите на американските сили в Северна Сирия, които доведоха до ликвидирането на лидера на джихадистката групировка \"Ислямска държава\" Абу Бакр ал Багдади през ноември. Тръмп повтори старите си критики срещу нечестното според него разпределение на бремето на военните разходи сред страните членки на НАТО, като специално размаха пръст срещу Германия за това, че отделя много по-малка част от брутния си вътрешен продукт (БВП) за отбрана, отколкото Съединените щати, предаде ДПА. Турция ще блокира план на НАТО за отбрана на балтийските държави, ако ако не признаят кюрдската милиция за терористична група. Това обяви турският президент Реджеп Тайип Ердоган по време на среща на Алианса в Лондон. В интервю пред Ройтерс шефът на Пентагона Марк Еспър каза по адрес на турците, че   и призова в името на Алианса Анкара да не блокира плана за Балтика. САЩ заплашват Франция с мита на стойност 2,4 млрд. долара", "date": "2019.12.03", "title": "Тръмп: \"Виждам как Франция се отцепва от НАТО, харесвам Турция\""}
{"url": "https://clubz.bg/91278-djendyr_proteje_na_kostov_denica_sacheva_veche_e_ministyr", "text": "Парламентът избра Деница Сачева за социален министър. 114 депутати бяха \"за\", 106 \"против\", 3-ма се въздържаха. Поредната рокада във властта е симптом за блокаж на управленски системи, а с Деница Сачева  на политическото поле. Това заяви зам.-шефът на парламентарната група на БСП Драгомир Стойнев по време на дебата, който бе дълъг и разгорещен. Той изтъкна, че ГЕРБ за три мандата - \"вярно, все непълни\" - не е провела нито една успешна реформа и е разбила цели системи. И допълни: Според Стойнев Бисер Петков е бил   на ГЕРБ Според него кариерата на Деница Сачева е белязана с някои скандали, свързани с така наречената  . Колегата му Георги Гьоков заяви, че Сачева е била горещ защитник на Истанбулската конвенция. Той допълни, че БСП няма да подкрепи смяната на министри, защото и  Хасан Адемов (ДПС) пък попита кой от проблемите в социалната политика решава тази кадрова промяна. Той изтъкна, че Бисер Петков е човек със сериозна експертиза. И че забавените реформи не са били по вина на Петков. И заяви, че ДПС също няма да подкрепи Сачева. Деница Сачева ще е новият социален министър Лидерът на НФСБ Валери Симеонов заяви, че има чувството, че присъства на \"избор на папа\". И допълни, че е нормално ГЕРБ да предложи представител, тъй като това е тяхна позиция според коалиционното споразумение. Симеонов каза, че не е следил изказванията на Сачева в миналото, но заяви, че тя ще спазва управленската програма. И заяви, че \"патриотите са държавноотговорна политическа сила\". Симеонов изтъкна, че в края на 90-те години  . Симеонов изтъкна, че Сачева е дъщеря на проф. Евгений Сачев - автор на книгата \"Българите са в основата на човешката цивилизация\". И според него с такъв баща тя няма как да не е патриот. В отговор на реплики от БСП, че Сачева е \"протеже на Иван Костов\", Симеонов заяви: На това самата Нинова отговори, че за подобна реплика е осъдила Бойко Борисов. Според нея ГЕРБ сменя министрите като \"носни кърпи\", за да се потуши напрежението. Проблемът не бил в кадрите, а в системата и в сбъркания модел. Милена Дамянова (ГЕРБ) заяви, че не знае за никакви промени в учебните програми, въведени от Сачева. И обясни, че това няма как да стане според процедурата, с която се пишат учебниците. Според Искрен Веселинов (ВМРО) пирамидата на социалното подпомагане е сбъркана и води до етнически привилегии. Той заяви, че   трябва да бъде приета, защото \"тази циганизация е опасна за държавата\". Добави, че благодарение на патриотите в учебниците се изчистват \"соросидните митологеми\" и \"османското присъствие\" вече е преодолян проблем. Филип Попов припомни на Сачева изказвания, че  . И я попита дали държи още на тези си думи. От \"Воля\" обявиха, че няма да подкрепят Сачева, защото тя е спомагала за налагането на джендър идеологията в българските училища. В края на дебата Сачева също взе думата:", "date": "2019.12.03", "title": "\"Джендър\", \"протеже на Костов\"... Деница Сачева вече е министър"}
{"url": "https://clubz.bg/91296-finlandskiqt_premier_podade_ostavka_pod_natisk_ot_koalicionen_partnor", "text": "Правителството на Финландия подаде оставка днес, след като коалиционен партньор оттегли доверието си към левия министър-председател Анти Рине заради стачки в пощите и националната авиокомпания Finnair, предаде Ройтерс. Партията на центъра поиска социалдемократът Рине да подаде оставка, след като двуседмична стачка в пощите беше подета и от персонала на авиолинията и се разпространи в други сектори на икономиката. Трудовите спорове бяха разрешени миналата седмица. Председателката на Партията на центъра Катри Кулмуни обаче разкритикува действията на Рине и поиска правителство с нов премиер възоснова на сегашната петпартийна коалиция. Рине връчи оставката си на президента Саули Ниинистьо и ще продължи да управлява в качеството на служебен министър-председател, докато бъде сформирано ново правителство. Кризата възниква в последния месец от финландското председателство на Съвета на ЕС. Хърватия, която от 1 януари трябва да поеме председателството, се е наложило днес неочаквано да поеме ръководството на заседанията на институцията, съобщи говорител на финландското председателство, цитиран от БТА. По думите му причина са политическите събития в Хелзинки. Според Ройтерс като приемничка на Рине се очертава министърката на транспорта и съобщенията Сана Марин (34 г.), която също е от Социалдемократическата партия.  Ако получи подкрепа, тя би била най-младият ръководител на финландско правителство за всички времена досега. Марин каза, че не би избегнала отговорността, ако бъде номинирана. Неин евентуален съперник за премиерския пост би бил председателят на социалдемократите и на парламентарната им група Анти Линдман.", "date": "2019.12.03", "title": "Финландският премиер подаде оставка под натиск от коалиционен партньор"}
{"url": "https://clubz.bg/91264-zakysnqva_no_ide_eto_kyde_se_gubi_greta", "text": "Климатичната среща на върха в Мадрид започна, а Грета Тунберг не е там. Къде е младата шведска екоактивистка? Закъснява, но иде. Плавайки. Според последното ѝ съобщение в туитър тя трябва да пристигне в Лисабон във вторник сутрин. , гласеше съобщението от понеделник.     През първия ден на срещата, която се очаква да продължи до 13 декември, генералният секретар на ООН Антонио Гутериш обяви, че \"точката, от която няма връщане назад, вече не е на хоризонта\". През последните 25 години преговорни екипи от 200 държави се събират, за да се опитат да приемат глобална стратегия за справяне с повишаването на температурите. Преди четири години в Париж държавите се споразумяха да ограничат глобалното затопляне с под 2 градуса Целзии, в идеалния вариант - 1,5 градуса до края на века в сравнение с прединдустриалните времена. След като се оказа, че заради вътрешнополитически проблеми и продължаващи многохилядни протести в Чили, форумът няма да се състои там, а в испанската столица, Грета беше изправена пред сериозен проблем - как да стигне до Мадрид. Тя пристигна в САЩ през септември с яхта за годишната сесия на Общото събрание на ООН и съпътстващите събития. Тя изчакваше срещата за климата в Калифорния, докъдето беше стигнала първо прекосявайки Атлантическия океан с кораб, но и използвайки влак и електрическа кола. Как Чили подхлъзна Грета След като се разбра, че мястото се премества, тийнеджърката започна да си търси транспорт.  Тя пусна обява в туитър за транспорт, който да я отведе обратно на стария континент. Това се оказа немалко предизвикателство, защото Грета не ползва самолет.: \"Оказа се, че съм пропътувала половината свят, но в грешната посока. Сега трябва да намеря начин да прекося Атлантическия океан през ноември. Ако някой ми помогне да намеря транспорт, ще съм толкова благодарна\", написа тя в туитър. Ноември не е предпочитано време за плаване в Северния Атлантик, но на молбата на Грета след няколко дни отговори австралиеца Райли Уайтлъм. \"Грета, аз съм Райли от \"Ла Вагабонда. Ако се свържеш с мен, съм сигурен, че можем да организираме нещо\". Така се намериха доброволци да я \"хвърлят\" до Европа. В инстаграм Грета съобщи, че е приела предложението на австралийската двойка пътешественици и популярни влогъри - Райли Уайтлъм и Илайна Карусу, да я откарат на борда на техния катамаран \"Ла Вагабонде\". На борда се намира и малкият син на двойката Лени. Грета пътува вече 20 дни. Тя се качи на 48-футовия френски катамаран на 13 ноември. Австралийската двойка се запознава в Европа, на един от гръцките острови, двамата пътуват заедно от 2014 г. като са покрили над 90 хил. морски мили, това значи, че са обиколили четири пъти Земята. Обиколката при екватора е 21 639 морски мили.   Техните пътешествия по вода са следени внимателно от техните над 1,8 млн. последователи на Youtube канала им -   , в който пускат видеа от плаванията си. Голямата им популярност им носи и нелоши приходи. Присъствието на Грета на борда вероятно ще повлияе още по-положително върху поплярността и доходите им.", "date": "2019.12.03", "title": "Закъснява, но иде. Ето къде се губи Грета"}
{"url": "https://clubz.bg/91268-pravozashtitnici_kym_cacarov_shte_proverite_li_predshestvenika_si_shte_zapazite_li_anton_slavchev", "text": "От Гражданската инициатива \"Правосъдие за всеки\" разпространиха свои въпроси към кандидата за председател на КПКОНПИ Сотир Цацаров, който ще бъде изслушан днес в Народното събрание. От организацията отбелязват: Въпреки това те отправят своите въпроси към все още действащия главен прокурор. Въпросите са структурирани като такива   на кандидата и такива, попадащи извън концепцията, но  , от което част е и Комисията за противодействие на корупцията и за отнемане на незаконно придобитото имущество. Единодушно: ВСС пусна Пламен Георгиев във Валенсия. Той не се яви Въпросите към Сотир Цацаров са както следва: Цацаров в КПКОНПИ: Ревизия, медиен мониторинг, обществен съвет и нова структура Цацаров в КПКОНПИ: Ревизия, медиен мониторинг, обществен съвет и нова структура", "date": "2019.12.03", "title": "Правозащитници към Цацаров: Ще проверите ли предшественика си, ще запазите ли Антон Славчев?"}
{"url": "https://clubz.bg/91285-korupciq_i_nekachestveno_obrazovanie_prechat_na_bylgarskiq_biznes", "text": "Липса на квалифицирана работна ръка (72%), корупция (61%), бюрокрация (61%), некачествено образование (47%), липса на доверие и негативизъм спрямо бизнеса (17%), лоша инфраструктура (12%) и граждански натиск върху инвестиционни проекти (5%) са основните пречки пред бизнеса. Това са част от резултатите [1] от анкетното проучване на Българската стопанска камара   Данните бяха представени днес от председателя на БСК Радосвет Радев.  Събитието, на което бяха изложени проблемите, е \"Български икономически форум\", който анализира българската икономика и перспективите пред малкия бизнес и се провежда за 23-та поредна година. В дискусията участваха още Цветан Кюланов - и.д. ръководител на Представителството на ЕК в България, Петър Ганев – старши изследовател в Института за пазарна икономика, и Бойко Таков – изпълнителен директор на Изпълнителна агенция за насърчаване на малките и средните предприятия. В своята основна презентация Радосвет Радев подчерта, че бизнесът в България очаква предвидима правна среда, ограничено взаимодействие с администрацията, облекчени административни процедури, по-добър достъп до финансови инструменти и най-вече необходимото количество и качество на човешки ресурси.  Борисов: Излъгахте за оставка! Нинова: Излъгах вас и едни бизнесмени За пореден път бизнесът поиска създаването на активно електронно правителство, реформиране на здравната и осигурителните системи. Освен това край на постоянно променящата се нормативна уредба, край на прекомерно времеемките процедури по издаване на документи.  Като пример за нормативна нестабилност Радосвет Радев посочи, че само  БСК припомни и неприятния факт, че според класацията на Световната банка за страните, в които лесно се прави бизнес, България е паднала с още 9 места и към момента заема непрестижното 59-о място. Данните на бизнес организацията показват, че за стартиране на бизнес у нас са необходими 23 дни и преминаване през седем процедури, издаването на разрешително за строеж преминава през 19 процедури и отнема 97 дни, а за включване към електрическата мрежа са необходими 262 дни, което нарежда страната ни на 147-о място сред 190 държави, включени в класацията. Той поиска и повече усилия от държавата в създаването на благоприятстваща иновациите и бизнеса екосистема, която да стимулира и да дава възможност на предприемачите да създават нови компании.", "date": "2019.12.03", "title": "Корупция и некачествено образование пречат на българския бизнес"}
{"url": "https://clubz.bg/91275-cacarov_shte_se_sezira_i_po_nedolyubvani_medii_vadi_kpkonpi_ot_detskite_gradini", "text": "За по-малко от два часа парламентарната антикорупционна комисия изслуша двамата претенденти да оглавят КПКОНПИ – фаворита на управляващите ГЕРБ и Обединени патриоти   и депутата от „Воля“ . Очаквано, най-голям интерес предизвикаха отговорите на сегашния главен прокурор, поради факта че изборът му е предизвестен.  Цацаров даде заявка, че Комисия за противодействие на корупцията и за отнемане на незаконно придобитото имущество, каквото е пълното име на органа, ще се самосезира по медийни публикации без оглед на това дали лично той харесва въпросните медии и дали ги счита за благонадеждни. В синхрон със своя предшественик Пламен Георгиев, който бе принуден да подаде оставка покрай т.нар. Апартаментгейт, Цацаров обяви, че тези, които не харесват антикорупционната комисия, но и прокуратурата, били лица   и притежавали „ Не е трудно да се досетим кого визира Цацаров. Цацаров в КПКОНПИ: Ревизия, медиен мониторинг, обществен съвет и нова структура Почти сигурният бъдещ председател на КПКОНПИ даде още заявка, че не иска повече правомощия за комисията. Щял обаче да ревизира процеса на работа, започвайки от администрацията. На неколкократно зададените въпроси - как ще се еманципира от тези, които го издигат, главният прокурор препрати към специализирания закон за КПКОНПИ, който го задължавал да бъде такъв. Без да „артикулира“ отговор по същество. Участието на Симеон Найденов в изслушването бе по-скоро проформа – отговорите му бяха кратки и без особена конктретика. Още с номинирането му от партията на Веселин Марешки, която традиционно подкрепя във всичко управляващите, първите коментари бяха, че фигурата му трябва просто да осигури   за конкурса. За да не се получи дежа вю с номинациите за главен прокурор – където единствен кандидат бе заместникът на Сотир Цацаров Иван Гешев. Изслушването започна с представяне на двамата кандидати от депутати, които са ги номинирали. Четоха се биографични справки, изтъкваха се лични качества. Пръв Найденов представи концепцията си. Която и на хартия бе кратка. Сам отбеляза, че е такава, но за сметка на това била „развита, ясна и всеобхватна“. Кандидатът на Марешки говори за недостатъчна кадрова обезпеченост в КПКОНПИ и обеща увеличаване на броя дирекции, по-адекватно заплащане, проверки за почтеност, разширение на сградния фонд, „който да поеме новия персонал“, както и дейности по антикорупционно обучение в училища и университети. Йордан Цонев: Не сме решили за КПКОНПИ, но Цацаров е блестящ юрист За Найденов попълването на имуществените декларации било сложно, а обхватът на задължените лица – твърде голям. И с това изложението му се изчерпа. Цацаров разви по-дълга концепция, като на практика повтори внесения в деловодството според изискванията на процедурата документ, в който описва плановете си. И започна с администрацията, където обеща промени. Сред тях са: ясни правомощия за членовете на КПКОНПИ, която е колективен орган – трябвало да се знае кой за какво отговаря и кой за какво носи отговорност. Това Цацаров определи като „намаляване на централизацията“. Правозащитници към Цацаров: Ще проверите ли предшественика си, ще запазите ли Антон Славчев? . Трябвало този голям щат да бъде съобразен с бюджета на комисията. Действащият главен прокурор обеща още  като антикорупционна мярка (прокрадват ли се лобистки текстове, напр.). Обеща регистър за всяко предложение на комисията и реакцията на властта по тези предложения. Обеща още обществен съвет към КПКОНПИ, както и нова интернет страница. Акцент Цацаров постави върху т.нар. от него  . Това ще рече, че КПКОНПИ щяла да следи ежедневно медиите и да се самосезира при информации за корупция, конфликт на интереси Тази теза Цацаров „доразви“ и после – при конкретен поставен му въпрос от Инициатива „Правосъдие за всеки“, която протестира както срещу избора на Гешев, така и срещу номинацията на Цацаров за КПКОНПИ. Оттам попитаха дали антикорупционната комисия, председателствана от него, би се самосезирала и по журналистически материали в сайтове, критично настроени и към властта като  и др. Благонадеждни ли ще бъдат те за КПКОНПИ? На което кандидатът отговори, че мониторингът щял да включва всички, а дали той като читател – а той смеел да твърди, че чете много – харесвал въпросните медии, било отделен въпрос. Случайно или не, в момента информация, покриваща се с интересите и възхваляваща дейността на прокуратурата, се лее предимно в т.нар. жълто-кафяви сайтове. Цацаров също даде заявка, че трябва да се ревизира кръгът от лица, които са задължени по закон да декларират имущество като се изключат и някои администрации, и общинските съветници в по-малките населени места  Той посочи още, че липсата на единни указания за попълването на информация в годишните декларации на задължените лица води до изключително голямо количество обърквания, следователно - до технически грешки, а оттам и до производства за несъответствие. Защо авторитетни организации бойкотираха избора на Цацаров Даде заявка още,   вече ще става онлайн – чрез сайта на КПКОНПИ. Щяло да има и обратна връзка и защита на подателите на сигналите – спорен момент още при приемането на закона за дейността на комисията. На финала, за разлика от Пламен Георгиев, Цацаров не поиска повече правомощия –  . Посочи, че можело сегашните правомощия да се развият ефективно. Това също бе анонсирано от него предварително. След неговото изложение дойде времето за въпроси от депутатите и от неправителствения сектор. Двамата кандидати бяха попитани какво според тях трябва да се промени в сега действащия закон. За Симеон Найденов имало „възможности за размисли“ в посока подобряването му. Тук Цацаров посочи вече гореописаното ограничаване кръга на проверяваните лица на някои администрации и в прав текст заяви: „Проверката не работи, в т.ч. тази за конфликт на интереси“. Цацаров разкритикува и сегашното положение, според което председателят предлага членовете на КПКОНПИ, а парламентът няма участие. Отделно, нямало подробно разписани изисквания за това на какви професионални критерии трябва да отговарят тези членове. Поиска и нещо като повече парламентарен контрол – сведен до отчитане пред повече парламентарни комисии  На въпрос за еманципирането от политическите сили, които предлагат кандидатите, Цацаров бе лаконичен, че отговорът на този въпрос бил в закона в „съответната декларация“.  Борисов нямал нищо общо с номинацията на Цацаров за шеф на КПКОНПИ На двамата им се наложи да отговарят на въпрос и за антикорупционното обучение от ранна детска възраст - една от екзотичните идеи на Пламен Георгиев, за която събра доста шеги. Сегашната КПКОНПИ прилагаше такова и в детските градини посредством изнасяне на театрални представления. На главния прокурор не му се хареса и проекта за изменения в закона, предложен от БСП преди седмица и в голяма степен преповтарящ исканията на левицата от гласуването на самия закон преди две години. Основен момент в него е назначаването на председателя на КПКОНПИ не от парламента по предложение на депутатите, а от държавния глава. Посочи и още недъзи на проекта на БСП, в т.ч. - че била използвана „неточна терминология“. Цацаров ще събужда КПКОНПИ На въпрос от „Правосъдие за всеки“ дали издръжката на КПКОНПИ отговаря на реалните й резултати, Цацаров посочи, че въпросът бил некоректно зададен.  Бухалка на властта ли е и защо казва, че трябва да я \"събуди\" – последва нов въпрос. И тук фаворитът разви следната теза: В резюме, за Цацаров и прокуратурата, и КПКОНПИ работят добре – затова били атакувани от хора с интереси да не попадат под ударите им. Управляващите официално номинираха Цацаров за председател на КПКОНПИ С това изслушването по същество се изчерпа. Ако не броим, че депутатът от левицата и бивш кмет на Пловдив  реши още сега да сезира Цацаров за подозрения за злоупотреби в града. Двамата кандидати ще бъдат гласувани в зала, като този, събрал 50 плюс един от гласовете на присъстващите народни избраници, ще бъде избран за председател на КПКОНПИ. Той ще довърши мандата на Пламен Георгиев, от който остават около 4 години. Цацаров се ползва с гласовете на ГЕРБ, Обединени патриоти, \"Атака\" и ДПС. В БСП щели да гласуват \"по съвест\". На \"Воля\" й се налага да гласува за собствения си кандидат Найденов. Йордан Цонев: Не сме решили за КПКОНПИ, но Цацаров е блестящ юрист Правозащитници към Цацаров: Ще проверите ли предшественика си, ще запазите ли Антон Славчев? Защо авторитетни организации бойкотираха избора на Цацаров Борисов нямал нищо общо с номинацията на Цацаров за шеф на КПКОНПИ Цацаров ще събужда КПКОНПИ Управляващите официално номинираха Цацаров за председател на КПКОНПИ", "date": "2019.12.03", "title": "Цацаров ще се сезира и по недолюбвани медии, вади КПКОНПИ от детските градини"}
{"url": "https://clubz.bg/91281-sled_tri_godini_chakane_borisov_prie_reporteri_bez_granici", "text": "След три години опити представители на \"Репортери без граници\" най-накрая успяха да се срещнат с премиера Бойко Борисов. Разговорът между Борисов, генералния секретар на международната организация Кристоф Делоар и Полин Адес-Мевел, ръководител балканско звено, продължи близо два часа в сградата на Министерския съвет. В средата на октомври двамата медийни експерти имаха подобна среща и с президента Румен Радев. \"Репортери без граници\": Медийната среда в България е по-лоша отвсякога След разговора Делоар и Адес-Мевел повториха голяма част от тревогите на организацията за българската медийна среда, които бяха споделени и пред държавния глава.  По думите му от \"Репортери без граници\" не са съгласни с мнението на премиера, че обществените медии в България работят свободно. Затова оттам смятат, че трябва да има промени в законодателството, които да позволят да се създаде по-добра среда за свобода, независимост и плурализъм на българските медии. Аде-Мевел посочи за примери правния и административен натиск, оказван над медии у нас. Открои сред ключовите проблеми и липсата на прозрачност за медийната собственост, конфликтите на интереси и др. \"Репортери без граници\": България отново преследва независима медийна група И накрая посочи, че премиерът Борисов трябва да покаже истинска готовност за подобряване на свободата на медиите. След срещата и пресцентърът на Министерски съвет излезе със съобщение. Там се казва, че премиерът Борисов е запознал Кристоф Делоар с наскоро приетата от правителството мярка, гарантираща своевременен и безпрепятствен достъп до информацията в печатните издания. \"Това ще стане чрез държавното дружество „Български пощи” ЕАД, което ще извършва разпространение и продажба на печатни издания на територията на страната. С този акт на Министерския съвет ще се подобри съществуващата към момента конкуренция на пазара и издателите на печатни произведения ще имат достъп до крайния потребител при предварително оповестени ясни параметри.\", смята премиерът.  Ето какво още се посочва в съобщението на кабинета: \"Репортери без граници\": България отново преследва независима медийна група", "date": "2019.12.03", "title": "След три години чакане Борисов прие \"Репортери без граници\""}
{"url": "https://clubz.bg/91284-bylgariq_trqbva_da_ohranqva_makedonskoto_vyzdushno_prostranstvo_smqta_radev", "text": "България трябва да се утвърждава като фактор за стабилността в Югоизточна Европа, заяви пред журналисти днес президентът Румен Радев преди да тръгне към срещата на върха на НАТО в Лондон- Докато ние сме отлагали разговорите в тази посока, чакайки ескадрила нови самолети, Гърция е сключила споразумение за тази мисия, добави той. Борисов се видя с Мицотакис, разтревожи се за Северна Македония Радев каза още, че е обсъждал въпроса с гръцкия и македонския премиер и те са се уговорили на срещата на върха в НАТО началниците на отбраната на трите държави да се срещнат и да уговорят ние да се включим в мисията на ротационен принцип.", "date": "2019.12.03", "title": "България трябва да охранява македонското въздушно пространство, смята Радев"}
{"url": "https://clubz.bg/91237-klimatichnite_promeni_tochkata_na_neobratimost_veche_ne_e_dalech", "text": "Подложеното на нарушения в климата човечество почти е достигнало точката, от която няма връщане назад, но има опасност започващата от днес в Мадрид 25-а конференция на ООН за климата (КОП25) да не отговори на настоятелните призиви за незабавни и радикални действия. Това са казва в статия на Франс прес, цитирана от БТА. Тревожни доклади на учените, гражданско неподчинение на обществеността, милионни шествия на млади хора. . . От една година подписалите Парижкото споразумение страни са подложени на безпрецедентен натиск, обобщен от лозунга на този двуседмичен форум: #ВремезаДействие /#TimeforAction/. Същото послание беше неуморно повтаряно от ООН с наближаването на форума. Няколко дни по-рано Програмата на ООН за околната среда нанесе удар по надеждите да се достигне идеалната цел на Парижкото споразумение глобалното затопляне да се ограничи до +1,5 градус по Целзий спрямо доиндустриалната ера. За да стане това, би трябвало емисиите въглероден диоксид да се понижат със 7,6 процента годишно, всяка година започвайки от 2020 и така до 2030 г. А няма никакви признаци, че те започват да намаляват. Световната температура вече се покачи с 1 градус, което предизвика нарастване на климатичните бедствия. А всеки допълнителен градус ще усили обхвата на тези отклонения. При сегашното темпо обаче температурата може да се увеличи с 4 или 5 градуса до края на века. А дори и държавите да спазят сегашните си ангажименти, покачването на живачния стълб може да надхвърли 3 градуса. Колкото до САЩ, те наскоро потвърдиха оттеглянето си от това споразумение догодина, въпреки че \"американският народ\" е ангажиран в борбата с глобалното затопляне, увери влиятелната председателка на Камарата на представителите, демократката Нанси Пелоси, която е очаквана днес в Мадрид. В този контекст погледите се насочват към ЕС и новоизбраната й изпълнителна власт, която днес ще присъства на конференцията заедно с около 40 държавни и правителствени ръководители, в това число петнадесетина от ЕС. Европейската комисия, чиято нова председателка Урсула фон дер Лайен се е ангажирала с европейска \"зелена сделка\", е \"новият политически елемент на КОП25\", отбеляза Тюбиана. Тя се надява на срещата на върха на ЕС на 12 и 13 декември 28-те да успеят да се договорят за постигане на въглеродна неутралност до 2050 г. Дори и в този случай обаче ще трябва да се почака до 2020 г. ЕС да представи преразгледаните си по-краткосрочни амбиции. Днес само 68 страни са се ангажирали да увеличат ангажиментите си за съкращаване на емисиите въглероден диоксид през 2020 г., преди КОП26 в Глазгоу. Те обаче съставляват едва 8 процента от световните емисии според експертите. Южните страни пък очакват повече помощ и подкрепа от северните за справяне с въздействията от климатичните промени.", "date": "2019.12.03", "title": "Климатичните промени - \"точката на необратимост вече не е далеч\""}
{"url": "https://clubz.bg/91266-zima_stud_i_snqg_ot_dnes", "text": "Студ и сняг се очакват от днес. За 17 области е в сила е „жълт” код. Още през тази нощ температурите ще започнат да се понижават, като утре ще бъде много студено. Сутринта в Северна България ще започнат превалявания, които до обяд ще обхванат цялата страна. Почти навсякъде те ще бъдат от сняг. Очаква се да се образува тънка снежна покривка от 5 сантиметра. Повече ще вали в планините. Освен, че е обявен „жълт код” за опасно време, на много места има риск от заледяване, предупреждава Нова тв. След преминаването на студения фронт, в сряда и в четвъртък сутринта ще е мразовито и мъгливо. Минималните температури, особено в западната половина на страната, ще паднат до -6 – минус 7 и дори минус 10 градуса. От петък ще се затопли и в събота в Западна България температурите ще са по-високи, между 10 и 15 градуса. В почивните дни времето ще „омекне”, а температурите ще се повишат.", "date": "2019.12.03", "title": "Зима: студ и сняг от днес"}
{"url": "https://clubz.bg/91270-obqviha_koga_denica_sacheva_shte_vstypi_kato_ministyr_predi_da_e_izbrana", "text": "Деница Сачева ще встъпи в длъжност в 12 ч днес като министър на социалната политика и ще поеме щафетата от подалия оставка Бисер Петков, съобщи социалното министерство още в понеделник вечерта. Има обаче една подробност - за да стане настоящата зам.-министърка на образованието титуляр в социалното ведомство - трябва първо да бъде избрана от Народното събрание. Деница Сачева ще е новият социален министър Проверка в сайта на парламента и тази сутрин показа, че проект на решение за министерската рокада от името на премиера Бойко Борисов все още не е внесен. Заседанието на депутатите днес е извънредно - от 11 ч - и е посветено специално на бюджетите на НЗОК и на Държавното обществено осигуряване. По втората тема социалният министър има отношение и парламентарната традиция е той да присъства на дебатите. По процедура нищо не пречи Борисов да внесе промените в Министерския съвет в НС със старта на заседанието на парламента. Така и стана - парламентът започна именно с такава нова точка в дневния си ред. Бисер Петков подаде оставка, поискал му я е Бойко Борисов Преди това обаче ГЕРБ и коалиционните му партньори от \"Обединени патриоти\" трябваше да се съберат на коалиционен съвет. В неделя, когато министър-председателят обяви кого ще номинира за поста на Бисер Петков, лидерът на ВМРО и вицепремиер Красимир Каракачанов обяви, че името на Деница Сачева е чул по телевизията - Борисов нищо не му е казал.  В деня, в който премиерът обяви оставката на социалния министър Бисер Петков - това се случи в петък привечер - другият лидер в \"Обединени патриоти\" Валери Симеонов пък настоя за бързо свикване на коалиционния съвет. Причината - промяната в правителството не е съгласувана с коалиционните партньори. Днес обаче се оказа, че съвет с председателите на партиите няма да има - явно управлявляващите са се разбрали. Дали лидерът на \"Атака\" Волен Сидеров, който вече е вън от т.нар. малка коалиция в рамките на управленската такава - е участвал в разговорите за нов министър на социалната политика  - засега не е ясно. Бисер Петков подаде оставка, поискал му я е Бойко Борисов", "date": "2019.12.03", "title": "Обявиха кога Деница Сачева ще встъпи като министър. Преди да е избрана"}
{"url": "https://clubz.bg/91267-trymp_i_shtabyt_mu_bojkotirat_agenciqta_na_blumbyrg", "text": "Предизборният щаб на президента на САЩ Доналд Тръмп няма да издава акредитации на журналисти на агенция \"Блумбърг\", обвинявайки ги в пристрастие при отразяването на кандидатпрезидентската кампания преди изборите през 2020 г., предаде Франс прес, цитирана от БТА. Собственикът на агенцията Майкъл Блумбърг обяви миналия месец, че ще се бори за кандидатпрезидентската номинация на Демократическата партия. Агенцията пък обяви, че няма да разследва собственика си, нито други демократи, но ще продължи да разследва президента републиканец. Тази политика ще продължи, \"докато Блумбърг не се откаже публично от решението си\", подчерта Парскейл. Бившият кмет на Ню Йорк Майкъл Блумбърг обяви на 24 ноември, че ще се бори за кандидатпрезидентската номинация на Демократическата партия. Той е собственик на едноименната информационна агенция, а състоянието му се оценява на около 50 милиарда долара. Решението на екипа на Доналд Тръмп не засяга репортерите на \"Блумбърг\", които отразяват събития в Белия дом.", "date": "2019.12.03", "title": "Тръмп и щабът му бойкотират агенцията на Блумбърг"}
{"url": "https://clubz.bg/91244-v_kitaj_zadyljitelno_skanirane_na_liceto_pri_nova_sim_karta", "text": "Покупката на нова СИМ карта в Китай ще става задължително със сканиране на лицето, съобщи в. \"Гардиън\". Така телекомите могат да ползват \"изкуствен интелект и други технически методи\", за да проверяват кой регистрира новия мобилен план. Всички физически магазини в Поднебесната империя трябва да са въвели новия стандарт от 1 декември. Иначе практиката започва още от миналата година, но сега е задължителна. 70 години от революцията: Китай подарява 620 000 телевизора за парада Целта е да се \"защитят правата и интересите на гражданите в киберпространството\". А всъщност - да се събира лесно информация за лицата на китайците, което позволява по-лесното им следене. 8 от 10-те града в света с най-много улични камери са в Китай. Според анализаторите това е поредна стъпка от създаване на контролирано общество в управляваната от комунистическа диктатура държава с най-голямо население в света.  По две камери ще следят всеки китаец В последните години наблюдението с камери стана практика в подбрани училища и университети, където софтуер следи дали учащите внимават и са фокусирани. Няма и сериозна регулация по какъв начин частните компании могат да ползват подобни данни - по всяка вероятност, за да може правителството да има повече гъвкавост в това отношение. 奧威爾 или Оруел на китайски Наблюдателната система е и пряко свързана с новата програма за социален рейтинг, която ще оценява гражданите според поведението им и с кого общуват, като ги награждава или наказва според стойността му. По две камери ще следят всеки китаец 奧威爾 или Оруел на китайски", "date": "2019.12.03", "title": "В Китай: задължително сканиране на лицето при нова СИМ карта"}
{"url": "https://clubz.bg/91272-rusiq_puska_nadejdna_alternativa_na_uikipediq", "text": "Русия ще създаде нов електронен сайт на своята Голяма руска енциклопедия, след като президентът Владимир Путин за пореден път каза, че \"Уикипедия\" е ненадеждна и трябва да бъде заменена, предаде \"Ройтерс\", цитирана от БТА. Новият сайт щял да гарантира на потребителите, че ще намират \"надеждна и постоянно обновяваща се информация от научно проверени източници на знания\", се казва в правителствено разпореждане, подписано от руския премиер Дмитрий Медведев. С него той нарежда също да се създаде национален научно-образователен център \"Голяма руска енциклопедия\". Китай готви своя версия на Уикипедия Миналия месец Путин предложи \"Уикипедия\" - онлайн енциклопедия със свободен достъп, която всеки може да допълва и редактира - да бъде заменена с електронна версия на Голямата руска енциклопедия, приемник на Голямата съветска енциклопедия. През 2015 г. руските власти блокираха за кратко рускоезичната версия на \"Уикипедия\" заради статия с информация за халюциногенните гъби, тъй като законодателството забранява сайтове, които пускат публикации, свързани с наркотиците. Освен това Москва въведе по-строг контрол върху руския сегмент от интернет, за да може той да функционира дори ако бъде отрязан от глобалната инфраструктура. Турция спря достъпа до Уикипедия Голямата руска енциклопедия (Большая российская энциклопедия) вече съществува в базисен електронен формат. Новият интернет портал ще струва около 2 милиарда рубли (31 милиона долара), съобщи на 21 ноември отговорният редактор на издателство \"Голяма руска енциклопедия\" Сергей Кравец. Идеята за алтернатива на \"Уикипедия\" всъщност се появи още през 2014 г. и пак беше лансирана от Путин. Турция спря достъпа до Уикипедия", "date": "2019.12.03", "title": "Русия пуска \"надеждна\" алтернатива на \"Уикипедия\""}
{"url": "https://clubz.bg/91273-ronaldo_bez_zlatna_topka_no_pone_%E2%84%961_v_italiq", "text": "Много се коментираше липсата на Кристиано Роналдо на снощната церемония за връчване на \"Златната топка\" в Париж. Звездата на \"Ювентус\" този път загуби битката с Лео Меси, като остана трети в класацията за 2019 г., а пред него е класиран и Върджил ван Дайк от \"Ливърпул\". Както обаче стана ясно още миналата вечер, португалецът на шоу в Милано, откъдето все пак си тръгна с две отличия. Очаквано - шеста \"Златна топка\" за Лео Меси (СНИМКИ) Кристиано стана №1 за годината в италианската \"Серия А\" на наградите на Асоциацията на италианските футболисти. Гласуват самите играчи. №7 отнесе още една статуетка - за най-добър нападател, където подели признанието заедно с Дуван Сапата от \"Аталанта\". Асове на \"Ювентус\" са начело в още две подреждания - за защитник №1 - Джорджо Киелини и халф - Миралем Пянич. В словото си на сцената Роналдо благодари за признанието, отчете приноса на съотборниците си и изтъкна, че Серия А е много трудно първенство.", "date": "2019.12.03", "title": "Роналдо - без \"Златна топка\", но поне №1 в Италия"}
{"url": "https://clubz.bg/91265-protestirashti_poprechiha_na_maltijskiq_premier_da_napusne_sgradata_na_parlamenta", "text": "Няколко хиляди гневни протестиращи, искащи незабавната оставка на малтийския премиер Джоузеф Мускат, попречиха на него и депутати от неговата партия да напуснат сградата на парламента, предаде БТА, цитирайки Асошиейтед прес. Мускат обяви завчера, че ще подаде оставка през януари догодина. Той беше подложен на обществен натиск във връзка с р Някои обаче настояват Мускат да напусне поста си незабавно. Около 4000 протестиращи се събраха край входа на парламента снощиднес с подобно искане. Полицията се опита да ги отблъсне. Миналата седмица бивш помощник на Мускат беше разпитан във връзка с убийството на Каруана Галиция. Влиятелен бизнесмен беше обвинен в организиране на убийството й. \n\tМалтийският президент Джордж Вела призова нацията към спокойствие, подчертавайки, че ситуацията не е нормална. Малта: Следствието за убийството на журналистка стигна върха на властта Журналистката загина в атентат преди две години заради разкритията й за финансови машинации в страната. БТВ напомня, че утре в Малта пристига делегацията от Комисията по граждански свободи и вътршен ред на Европарламента.", "date": "2019.12.03", "title": "Протестиращи попречиха на малтийския премиер да напусне сградата на парламента"}
{"url": "https://clubz.bg/91271-bojko_noev_za_gebrev_sledite_vodqt_visoko_v_kremyl_i_v_sofiq", "text": "Опитът за покушение срещу Емилиян Гебрев е \"атака срещу българската оръжейна индсутрия\" и \"българския новичок\". Това заяви пред бТВ бившият военен министър Бойко Ноев. И допълни, че международните разследващи екипи вече са установили оръдието на престъплението - отровата, докато българските власти вече една година не желаят да приемат техническото съдействие на Организацията за забрана на химическите оръжия. Ноев призова по казуса да се създаде анкетна парламентарна комисия. Според него случаят ще е тест за новия главен прокурор Иван Гешев. През 2015 г. Гебрев бе в центъра на мистериозна история, при която той, синът му и негов сътрудник влизат в болница със симптоми на отравяне. Това съвпада с посещение в България на единия от разкритите като отровители на Сергей Скрипал руски агент. Той припомни, че наскоро в Сърбия избухна шпионски скандал. Сърбия разследва за шпионаж руски дипломат", "date": "2019.12.03", "title": "Бойко Ноев за Гебрев: Следите водят високо в Кремъл и в София"}
{"url": "https://clubz.bg/91274-kato_v_mafiotski_film_ujasqvashti_razkritiq_za_ubijstvoto_na_dafne_galiciq", "text": "\"Мафия\", \"убийци\", скандират жителите на Малта от дни. И в неделя по улиците на столицата Валета излязоха хиляди, за да демонстрират гнева си. Става дума за убитата преди две години журналистка Дафне Каруана Галиция, която беше разкрила случаи на тежка корупция сред управляващите. Протестите са насочени и срещу разпадането на демократичните институции в Малта, за което говори безкрайният низ от скандали, които по алчността и безпардонността си напомнят на мафиотски филм. Правосъдието в Малта се задейства неочаквано и в доста необичаен момент: в събота вечерта към 19 часа бизнесменът Йорген Фенек беше арестуван от въоръжени полицаи. Пред вратите на съда стояха журналисти, а вътре в залата се намираха роднините на убитата журналистка: родителите, съпругът и синовете ѝ. Те изслушаха обвинителния акт срещу един от най-богатите мъже в островната държава. В него се говореше за подстрекателство към убийство и заговор за извършване на престъпления. Пред камерите на журналистите сестрата на Дафне - Корине Вела, обясни, че разплитането на случая тепърва започва: Малта: Следствието за убийството на журналистка стигна върха на властта По време на изминалата твърде хаотична седмица в Малтавсекидневно изникваха нови доказателства и обстоятелства, свързани с убийството на Дафне Галиция. Стана ясно и следното: доказателствата водят пряко към най-близкото обкръжение на премиера и тежко го уличават. От повече от година той явно е знаел за ролята на Фенек в случая \"Галиция\", защото неговите тайни служби са подслушвали бизнесмена, а самият Мускат е чел протоколите. Но защо премиерът не е предприел нищо досега? В края на ноември полицейско куче откри 200 000 евро в багажа на таксиметровия шофьор Мелвин Теума. Той беше задържан по подозрение за пране на пари. Теума заяви, че знае всичко за извършеното преди две години убийство и предложи сделка: за да бъде помилван, той призна съучастието си в престъплението и заяви, че е наел убийците. Теума посочи Йорген Фенек като поръчител на деянието. Собственикът на казино и хотели, един от най-богатите олигарси в Малта, след това беше заловен на яхтата си при опит да избяга. Оттогава адвокатите му използват всички трикове, за да докажат, че не той носи вината, а представителите на властта. Двама министри и дясната ръка на Мускат – шефът на кабинета му, на бърза ръка подадоха оставки след задържането на Фенек. Протестиращи попречиха на малтийския премиер да напусне сградата на парламента Това, което особено възмути обществото, бяха някои ужасяващи подробности около заговора за убийство. Междувременно проговори един от тримата дребни престъпници, които преди две години бяха задържани по случая и все още очакват да бъдат съдени. Разбра се, че наемните убийци първоначално са се опитвали да застрелят журналистката през прозореца на кабинета ѝ. Понеже не успели, сменили оръжието с бомба, доставена от сицилианската мафия. Проговорилият съучастник разказа и как въпросната бомба е била поставена в автомобила на Дафне Галиция, както и това, че бандата убийци е получила 150 000 евро за поръчковото убийство. Човешкият живот явно няма особено висока цена в Малта. В аполитичната доскоро Малта междувременно се оформи истинско протестно движение. Гражданите са убедени, че най-вътрешният кръг на властта стои в дъното на това убийство. Власт, която през последните години отвори вратите за съмнителни руски и близкоизточни инвеститори, продаваше им европейски паспорти, улесняваше укриването на данъци и си затваряше очите за прането на пари. Европейската централна банка започна разследване срещу Bank of Valetta, а през изминалата зима отне и лиценза на съмнителната Pilatus-Bank. Но в случая става дума за нещо много по-важно. Демонстрантите не искат да живеят в държава, чиито институции са тотално превзети от корупцията. „Нито правосъдието, нито полицията са независими\", казват три възрастни дами, участващи в протестите. Но какво ли може да се очаква, след като премиерът назначава всички - от върховните съдии до шефа на полицията? Призивът за пресушаване на корупционното блато в Малта се подкрепя от различните поколения. „Това, което преживяхме през последните години, е някаква симбиоза между властта и бизнеса\", казва една от участничките в демонстрация на млади активисти. Мануел Делия, който се бори за разкриване на убийството на Галиция, настоява Мускат да се оттегли незабавно. , казва той и добавя: \" Синът на Каруана Галиция - Матю, не може да си обясни защо Мускат все още е на поста си и защо полицията пусна на свобода шефа на кабинета му „поради липса на доказателства\". В понеделник делегация на Европейския парламент отново пристигна в Малта, за да се запознае с хода на разследването и със състоянието на полицията и правосъдието. Европейският парламент междувременно изпитва сериозни притеснения за правовия ред в Малта. Това е поредният случай, в който ЕС реагира прекалено късно на развития, които са очевидни за всички. * Препечатваме текста от  . Протестиращи попречиха на малтийския премиер да напусне сградата на парламента", "date": "2019.12.03", "title": "Като в мафиотски филм: ужасяващи разкрития за убийството на Дафне Галиция"}
{"url": "https://clubz.bg/91280-fil_anselmo_predstavq_celiq_vulgar_display_power_na_pantera", "text": "Българската публика така и не успя да се срещне с \"Пантера\" на живо, но това лято ще получи шанса да изживее музиката им на концерт. Една от основните фигури в бандата – нейният вокалист Philip H. Anselmo и съучастниците му във  ! съобщава  Philip H. Anselmo е едно от най-популярните лица на американската метъл сцена, най-известен като фронтмен на \"Пантера\" – една от най-значимите метъл групи в световен мащаб. На концерта ще бъде изпълнен целият емблематичен албум  , отворил нови музикални хоризонти пред бандата и променил лицето на метъла през 90-те, съобщават организаторите. Тъжен ден за метъла: почина барабанистът на \"Пантера\" Вини Пол Той включва закови парчета като Mouth for War, A New Level, Walk, Fucking Hostile, This Love. Билетите за шоуто на Philip H. Anselmo & The Illegals с изпълнение на целия емблематичен албум   са в продажба от днес, 3 декември 2019. Билетите категория  , а  , които дават право на най-заклетите фенове на Pantera да влязат 30 мин. преди всички,  . Може да ги закупите по следните начини: Онлайн Билет:   чрез системата на PaySerа; По куриер: с наложен платеж за цяла България с поръчка на 0886 126 995; На каса: всички магазини На Тъмно в цяла България.", "date": "2019.12.03", "title": "Фил Анселмо представя целия Vulgar Display of Power на \"Пантера\""}
{"url": "https://clubz.bg/91277-podpiska_zove_ep_da_otstoqva_vyrhovenstvoto_na_zakona_u_nas", "text": "Европарламентът да отстоява върховенството на закона в България. А Комисията по граждански свободи, правосъдие и вътрешни работи да окаже натиск върху Еврокомисията и българското правителство да извършват реални действия вместо безкрайни „ангажименти“. Призивът се съдържа в подписка, която се разпространява в Брюксел. Копие от нея е изпратено и до няколко членове на комисията към ЕП. Документът е подписан от 30-ина души, като текста й едновременно споделят хора като Юри Тавание, Владислав Панев, който е съпредседател на \"Демократична България\", Джок Полфрийман, както и юристи, журналисти и т.н., повечето българи, живеещи в Белгия. Поводът за подписката е днешното изслушване на тема „Към обща стратегия на ЕС за борба с корупцията и организираната престъпност“. Там ще бъде и новоизбраният бъдещ български главен прокурор Иван Гешев. Той ще говори за подобряването на трансграничното сътрудничество в тази сфера. Гешев за дебата, обявен от Румен Радев: Не ми стана ясно какъв е този дебат Депутатите ще чуят и новоизбрания главен прокурор на ЕС Лаура Содруца-Кьовеши. Съобщението от 22 октомври, че ЕК вижда достатъчен напредък в борбата с престъпността и корупцията у нас, е изненадало много български граждани, се казва в подписката. Същевременно там се цитират проучвания, че 69 на сто от българите твърдят, че не виждат полза от работата на главния прокурор. А 76% смятат, че Върховната прокуратура се използва като политически инструмент при сегашния първи обвинител Сотир Цацаров. С решението си да прекрати мониторинга над България ЕК на практика узаконява спорните практики на разследване от страна на Главната прокуратура и игнорира законните опасения на мнозинството от населението, че нереформираната съдебна система обслужва единствено корумпирани политици, а не редовите граждани. Подписалите документа настояват евродепутатите да използват днешното изслушване, за да зададат на Иван Гешев въпрос, на които на българското общество е отказан отговор:", "date": "2019.12.03", "title": "Подписка зове ЕП да отстоява върховенството на закона у нас"}
{"url": "https://clubz.bg/91276-kim_syzdade_socialisticheska_utopiq_snimki", "text": "Северна Корея празнува завършването на магнум опуса на Ким Чен Ун - града Самджийон, построен в полите на свещената планина Пектусан, откъдето се смята, че е произлязла управляващата династия. Държавната медия го определи за  и  , предаде Ройтерс.     По този случай бе организиран голям празник с фойерверки, споделя севернокорейската агенция. Местен вестник публикува снимки, на които Ким с усмивка на лице отрязва лентичката на официалната церемония. В \"социалистическата утопия\" Самджийон са построени апартаменти, хотели, ски курорт и търговски, културни и лечебни заведения, допълва медията. Твърди се, че в града могат да живеят 4000 фамилии и че разполага с 380 жилищни и индустриални сгради, простиращи се на  Градът е сред най-големите икономически инициативи на Ким, но строежът бе забавен заради недостига на суровини поради наложените срещу Пхенян международни санкции заради ядрената програма на Ким. Забавянето на строежа на Самджийон провокира режима на Ким да мобилизира бригади от младежи, мярка която дисиденти и борци за правата на човека определят за  . Работниците получават лоша храна, не вземат пари и са принуждавани да работят повече от 12 часа на ден в период от 10 години. Така им се увеличава шансът да бъдат приети в университет или да се присъединят към Работническата партия. Северна Корея заяви, че САЩ се опитват да протакат преговорите за ядрената програма заради президентските избори догодина и прикани Вашингтон да смекчи исканията си, предаде Ройтерс, позовавайки се на държавната агенция КЦТА. Във вторник КНДР предупреди, че САЩ разполагат със срок до края на 2019 г. да променят \"враждебните си политики\" и обяви, че от Вашингтон зависи какъв \"коледен подарък\" ще получи на Коледа. Севернокорейският заместник външен министър по въпросите на САЩ Ри Те Сон обвини Вашингтон, че се опитва да печели време, вместо да прави отстъпки. След като Северна Корея изпробва първата си междуконтинентална балистична ракета през юли 2017 г., лидерът й Ким Чен Ун нарече ракетата   за американците по случай националния им празник Четвърти юли, припомня Асошиейтед прес.", "date": "2019.12.03", "title": "Ким създаде \"социалистическа утопия\" (СНИМКИ)"}
{"url": "https://clubz.bg/91282-na_70_godini_nato_proverqva_dali_e_v_mozychna_smyrt", "text": "В Лондон днес започва двудневната среща на върха на НАТО. Една от водещите теми се очаква да е свързана със средствата, които страните членки на 70-годишната организация отделят от бюджетите си за отбраната, отбелязва Асошиейтед прес. Българската делегация се ръководи от президента Румен Радев. В чест на правителствените и държавни ръководители на страните от алианса прием в Бъкингамския дворец ще даде кралица Елизабет Втора. Лидерите ще присъстват и на вечеря на \"Даунинг стрийт\", дадена от домакина на форума - британския премиер Борис Джонсън. Работната сесия в сряда е в голф клуб в покрайнините на Лондон. В кулоарите на натовския форум в Лондон ще се състоят и двустранни срещи, една от тях е между френския президент Еманюел Макрон и американския президент Доналд Тръмп. С интерес се очаква и четиристранната среща за Сирия с участието на Макрон, Джонсън, германския канцлер Ангела Меркел и турския президент Реджеп Тайип Ердоган, отбелязва Франс прес. След края на Студената война страните членки намалиха бюджетите си за отбрана, но след руската анексия на Крим, съюзниците се съгласиха да спрат с бюджетните съкращения и да увеличат средствата за отбрана. Целта е  . За девет страни се прогнозира, че ще изпълнят целта тази година и това са  , САЩ ни хвалят за Ф-16 Според нови данни, публикувани в петък, европейските съюзници и Канада ще отпуснат освен това допълнителни 130 милиарда долара за бюджетите си за отбрана до края на 2020 г., като 20 процента от това увеличение ще се пада на Германия, критикувана от Тръмп, че не харчи достатъчно за отбрана. Очаква се до 2024 г. да бъдат добавени допълнителни 400 милиарда долара. Освен националните бюджети НАТО има и малък бюджет от 2 милиарда долара за поддържане на работата на централата си в Брюксел и финансиране за военни операции по света. Миналия четвъртък генералният секретар на алианса Йенс Столтенберг каза, че САЩ ще плащат по-малко за този бюджет, а Германия ще помогне да се запълни разликата, като двете страни ще плащат по около по 16 процента. Досега САЩ плащаха 22 процента от тази сума. Други европейски съюзници също са се съгласили да плащат повече, без Франция, която отказа. В навечерието на срещата на върха съюзниците са разединени по редица въпроси, сред които Афганистан и Сирия. Месец преди форума в Лондон френският президент Еманюел Макрон заяви, че НАТО е в \"мозъчна смърт\" и поиска алиансът да започне разговори накъде върви организацията, кои са нейните истински противници, как да се справи тя с тероризма и какво да прави с непредсказуеми съюзници като Турция, а също и как да се подобрят отношенията с Русия. Броени дни преди срещата напрежението ескалира и между Макрон и Турция. Турция обвини френския президент, че подкрепя тероризма заради това, че се е съгласил да разговаря със сирийски кюрдски политик, за когото Анкара твърди, че е част от екстремистка група. А в отговор на критиките на Макрон срещу турската операция в Северна Сирия Ердоган препоръча на френския президент да провери дали той самият не се намира в състояние на мозъчна смърт.", "date": "2019.12.03", "title": "На 70 години НАТО проверява дали е в \"мозъчна смърт\""}
{"url": "https://clubz.bg/91279-borisov_avtomobilni_kompanii_se_kolebaqt_koq_da_dojde_dogodina_shte_imame_investitor", "text": "Докато Народното събрание дебатира първо промяната в Министерския съвет, предложена от Бойко Борисов - а именно смяната на социалния министър Бисер Петков след оставка със Деница Сачева, самият Борисов свърши друга работаа - първо подкара нов автомобил \"Пежо\" - електрически, а след това присъства на представянето на \"революционния 3D i-Cockpit\", произведен в България (и внедрен във въпросното \"Пежо\", но не само - системата на американската компания Visteon, която има филиал у нас и разработва въпросните технологии, се ползва от \"Мерцедес\" - б.р.). Според Борисов \"това е първият истински триизмерен клъстер в серийното автомобилно производство\". В парламента, където освен че се гласува нов министър, днес ще се приемат и бюджетите на НЗОК и Държавното обществено осигуряване, Борисов бе заместен (по традиция) от вицепремиера Томислав Дончев. През това време премиерът произнесе реч при представянето на автомобилната технология.  По думите му в миналото като спирала S-класа на \"Мерцедес\", \"българите само ритаха по гумите и питаха каква направа е\". Сега преди месец е открил завод, който произвежда стопове, фарове и т.н. в Пловдив, В Димитровград \"са кабелите\", в Русе - дистанционните управление и камерите. Борисов предбори 1300 инженери и технолози, които работят в бранша, покани ги на предстояща своя среща с оръжейни компании, която предстои, за съвместното производство (не ги назова - б.р.), защото и тук виждал голяма възможност. После добави: Тъй като Visteon е американска компания, в залата Бойко Борисов обеща, че \"ако дойде президенът Тръмп - ще го докарам\". Разказа как се работи с университетите, за да се добавят още инженерни специалности, за да се захранва бизнесът със специалисти.  И допусна с усмивка, че ако има как на електрониката да се напише $Made in Bulgaria\" - ще е добре. Но и да не може - ние можем да се хвалим и гордеем с постиженията.  Преди това Борисов на няколко пъти - и в колата с гид, и от трибуната, обясни, че и \"Пежо\"-то му харесало, дори спътничката му отбеляза, че е \"голям мъж, но удобно се е настанил\" в по-малкия модел на марката.", "date": "2019.12.03", "title": "Борисов: Автомобилни компании се колебаят коя да дойде. Догодина ще имаме инвеститор"}
{"url": "https://clubz.bg/91269-dps_upravlqva_bfs_ne_mojem_da_zabranim_na_nikogo_da_govori_gluposti", "text": "Така Камен Костадинов коментира пред бТВ твърденията, че ДПС управлява БФС. Костадинов е бивш депутат от ДПС и член на ръководството на футболния съюз. И допълни: Костадинов изтъкна, че действията на БФС са публични. Според него никой не може да покаже и едно решение на БФС, което да обслужва ДПС. Той заяви, че неговото участие във футболната централа е било публично. Парите за децата Той допълни, че не е забелязал политически централи да се месят в БФС. Костадинов каза, че често се вижда с почетния председател на ДПС Ахмед Доган, който много отдавна избягва да се появява публично където и да било. Според него подобно слово се очаква и през тази година, като то ще бъде едно от многото събития по повод 30-годишнината от създаването на ДПС. Доган бил \"в прекрасна кондиция и добро здраве\". Двамата често се виждали и си говорели по житейски теми, а не за политика. Костадинов заяви, че няма да се кандидатира за председател на партията. Според него настоящият председател Мустафа Карадайъ си върши добре работата и има доверието на членовете на партията. Костадинов каза още, че полицията продължава проверката в БФС. Лечков за освобождаването си: Нелегитимно е Йордан Лечков бил освободен по негово предложение, защото държанието му било некоректно. Той допълни, че Михаил Касабов управлява към момента БФС, вписан е в Търговския регистър и няма две мнения по въпроса. Конгресът на БФС е на 7 юни, Йордан Лечков отстранен На въпрос кой трябва да наследи Борислав Михайлов, Камен Костадинов отговори: Самият Костадинов няма да се кандидатира за поста. Лечков за освобождаването си: Нелегитимно е Конгресът на БФС е на 7 юни, Йордан Лечков отстранен", "date": "2019.12.03", "title": "ДПС управлява БФС? \"Не можем да забраним на никого да говори глупости\""}
