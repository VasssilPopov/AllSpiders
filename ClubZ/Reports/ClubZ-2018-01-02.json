{"url": "http://clubz.bg/62437-syd_lishi_ot_pravomoshtiq_moldovskiq_prezident", "text": "Молдовският президент Игор Додон отхвърли днес решението на Конституционния съд в страната, който  заради спор между него и прозападното правителство заради назначаването на министрите, предаде Ройтерс. По-рано Додон блокира избора на правителството на нови министри при вече извършени рокади, като обвини номинираните в некомпетентност. Той заяви също, че някои от тях са свързани със скандал, касаещ отклоняване на близо 1 милиард долара от банките в страната преди няколко години. В отговор управляващата коалиция поиска Конституционният съд да отнеме някои от правомощията на Додон, за да може правителството да назначава министрите. Проруски кандидат стана президент на Молдова Подкрепяният от Русия президент често кръстосва шпаги с кабинета в Кишинев. Това се случваше особено често през 2017 г. при спорове между двете държави. Кулминацията бе през декември, когато Молдова отзова посланика си от Русия. Игор Додон бе избран за държавен глава на 13 ноември 2016 г. На същата дата президентските избори в България бяха спечелени от приятелски настроения към Русия Румен Радев. Флагът на ЕС изчезна от президентството в Молдова Офис на НАТО в Молдова няма открит. Но президентът ще го закрива Додон спечели изборите с обещанието да сложи спирачка на 7-годишните усилия за сближаване с ЕС. Това стана, след като мегаскандалът с източването на парите подрони имиджа на проевропейските му съперници. Още след встъпването на новия държавен глава в длъжност в края на 2016 г. от сградата на президентството в Кишинев бе свален флагът на ЕС. А малко по-късно президентът обеща, че ако правителството открие офис на НАТО в републиката, лично той ще го затвори след парламентарните избори, които ще се състоят тази година. Парламентарното мнозинство в Кишинев и правителството обаче продължават да бъдат съюзници по въпроса на ЕС. Флагът на ЕС изчезна от президентството в Молдова Офис на НАТО в Молдова няма открит. Но президентът ще го закрива", "date": "2018.01.02", "title": "Съд лиши от правомощия молдовския президент"}
{"url": "http://clubz.bg/62430-antyni_hopkins_sviri_gershuin_za_nova_godina_video", "text": "Сър Антъни Хопкинс пожела здрава Нова година на своите почитатели във фейсбук и ги поздрави със свое изпълнение на  на Гершуин. Актьорът публикува видеото в социалната мрежа на 31 декември. На този ден Хопкинс празнува и рожден ден.  На 80 актьорът притежава забележителна изпълнителска техника. Антъни Хопкинс свири на пиано от 6-годишен. По-късно учи музика в Уелския колеж по музика и драма в Кардиф, но скоро изоставя пианото за сметка на актьорската игра, осъзнавайки, че инструментът изисква огромно посвещение и време. Носител на „Оскар“ за играта си в „Мълчанието на агнетата, днес актьорът твърди, че пианото е неговата любов. През 2007 г. симфоничният оркестър в Далас изпълни на концерт композицията на Хопкинс The Masque of Time. Това и други произведения на актьора бяха записани от Бирмингамската филхармония и издадени в диск. Поп парче, създадено от Хопкинс – Distant Star, издадено през 1986 г., влезе в британските класации. \n\t", "date": "2018.01.02", "title": "Антъни Хопкинс свири Гершуин за Нова година (ВИДЕО)"}
{"url": "http://clubz.bg/62439-uvolniha_trenora_na_berbatov", "text": "Димитър Бербатов ще има нов треньор в индийския \"Керала Бластърс\" - ръководството на клуба отпрати Рене Мюленстийн. В официално съобщение, публикувано в профила на клуба в туитър, се казва, че двете страни се разделят по взаимно съгласие.  Шефовете на \"Керала\" са недоволни от представянето на тима в новото първенство на Суперлигата. След 8 кръга отборът заема едва осмото място със седем точки от една победа, четири ремита и две загуби. А тръгна в шампионата с амбиции да гони титлата, след като стана вицешампион през миналата година. Мюленстийн привлече бивши играчи на \"Манчестър Юнайтед\" - Уес Браун и Димитър Бербатов. В момента Бербо, който играе като халф, лекува контузия, но до дни ще е готов за игра. Интересно е кой ще стане треньор на \"Керала\" и как Бербатов ще се впише във вижданията му. Първенството приключва през март, когато изтича договорът на българина с \"жълтите\".", "date": "2018.01.02", "title": "Уволниха треньора на Бербатов"}
{"url": "http://clubz.bg/62432-minimalnata_zaplata_v_rusiq_pochti_napolovina_ot_nashata", "text": "Минималната работна заплата в Русия се вдигна до 9489 рубли на месец, което е приблизително  по днешния курс и сериозно изостава от нивата в България, където вече е 510 лева - около  €261.   С указ на президента на Руската федерация Владимир Путин от 1 януари т.г. минималната заплата става 85% от месечната издръжка. Установеното й сега ниво от 9489 рубли е увеличение с 21.7%. Намерението на руските власти е от 1 януари догодина тя да се изравни с издръжката на живота на човек. По данни на руското Министерство на труда, минимумът за издръжка на човек в Русия е определен на 11 163 рубли (161.43 евро) за последното тримесечие на 2017 г. На Коледа се случват чудеса! Вдигат минималната работна заплата с 4 стъпки И макар по минимална работна заплата най-бедната държава в ЕС, каквато е България, да изпреварва Русия, е доста след Румъния, където тя е около 408 евро от 1 януари.", "date": "2018.01.02", "title": "Минималната заплата в Русия - почти наполовина от нашата"}
{"url": "http://clubz.bg/62423-ninova_kym_borisov_zashto_mylchite_za_obvineniqta_v_korupciq_otvyn", "text": "С тези думи лидерката на БСП Корнелия Нинова се обърна към премиера Бойко Борисов по повод няколкото публикации в европейски вестници като \"Ди Цайт\", \"Гардиън\" и \"Журнал дю диманш\", посветени на това, че най-корумпираната страна в ЕС поема председателството на Съюза. \"Гардиън\": Корупционен облак виси над България, която поема европредседателството  Според Корнелия Нинова корупцията у нас струва на българската икономика 10 млрд. лева годишно и това е основна причина за бедността и липсата на справедливост у нас. Тя цитира и думи от анализа на френския \"Журнал дю диманш\", с който започна 2018 г. В статията за страната ни там пише:   По думите й приетият в предпоследния пленарен ден на 2017 г. антикорупционен закон е определен от авторитетно френско издание така:    По-рано днес държавният глава наложи очаквано вето на закона.", "date": "2018.01.02", "title": "Нинова към Борисов: Защо мълчите за обвиненията в корупция отвън?"}
{"url": "http://clubz.bg/62438-razvryzkata_myrtvi_sa_petima_lipsvat_jena_pistolet_i_djip", "text": "Мъж, синът му, доведената дъщеря, нейното гадже и баба й са 5-те трупа, които бяха открити в гр. Нови Искър до София. Това стана ясно часове след оплетената трагедия. Първите версии бяха, че всички са застреляни с по един куршум от , който накрая се е самоубил. Сред жертвите са синът му Георги Юнаков, доведената дъщеря Нанси Иванова, приятелят й Боби и баба й. Застреляно е дори кучето на семейството. МВР обаче издирва , която е живеела с Неделчо на семейни начала, стана ясно малко по-късно. От думите на главния прокурор Сотир Цацаров се разбра и че всички са простреляни с по един куршум, но оръжието го няма. Също така изчезнал е джипът БМВ Х 5 на фамилията, което според свидетели навежда на мисълта за главна роля именно на Кети в трагедията. Според местни хора във фейсбук групата на Нови Искър извършителят е именно бащата на Нанси. Петимата бяха открити мъртви в луксозна къща в града, състоящ се от 3 бивши села, който е нещо като квартал на столицата. Първите по-общи данни бяха съобщени от пресцентъра на МВР. На адреса са били изпратени полицаи след сигнал от мъж, че не може да се свърже по телефона със свой близък. Изпратеният патрул на Второ районно управление на СДВР открил телата. Целият състав на СДВР е ангажиран в работата по случая в Нови Искър,заяви на брифинг главният прокурор Сотир Цацаров. Касае се за семейство, което от около 1,5 година се е преселило от София. Жертвите са пет  - баща, син, дъщеря на съпругата, младеж - неин приятел и възрастна жена – майка на съпругата, които, по първоначални данни, са открити застреляни с по един изстрел, заедно с кучето, вероятно в Новогодишната нощ. Става въпрос безспорно тежко криминално престъпление, извършено хладнокръвно. Продължава активната работа за изясняване на евентуални криминални връзки, минало , регистрации и други данни. Работи целият капациет на столичната полиция, допълни главният прокурор. За издирване е обявена жена, която е живяла на съпружески начала с един от убитите. За издирване е обявен и автомобил БМВ Х 5, собственост на семейството, който липсва от мястото на престъплението, поясни главниятсекретар на МВР главен комисар Младен Маринов. Към момента все още не е намерено оръжие, но не е изключено това да се случи при продължаването на огледа в хода на процесуално- следствените действия. Тепърва ще се уточняват свидетели. На този етап не е изведена водеща версия и е преждевременно да се говори за убийство и самоубийство.", "date": "2018.01.02", "title": "Развръзката? Мъртви са петима, липсват жена, пистолет и джип"}
{"url": "http://clubz.bg/62422-bylgariq_ochakva_vyzdyrjane_ot_nasilie_v_iran", "text": "Това се казва в изявление на българското външно министерство. То е първото официално изявление на ведомството, откакто страната ни пое председателството на Съвета на ЕС. От 28 декември насам в Иран всеки ден се провеждат антиправителствени протести. Стигна се до кървави сблъсъци. До този момент са убити 22-ма души, а стотици са арестувани. Протестите в Иран взеха първите си жертви (СНИМКИ) Иран - как религиозни протести преляха във всенародни демонстрации Бившият постоянен представител на САЩ в ООН Джон Болтън призова президента Доналд Тръмп да подкрепи антиправителствените протести в Иран, предаде \"Фокс нюз\". Според дипломата тези протести са различни от разтърсилите през 2009 г. Ислямската република демонстрации. Те трябва да доведат до промяна на режима. Той допълни, че подкрепата на Тръмп към протестиращите дава сигнал за огромна и позитивна промяна на политиката, водена от предишния президент Барак Обама. Джон Болтън призова Тръмп да излезе от ядреното споразумение за Иран, да възобнови всички предишни санкции и да наложи икономически натиск върху режима в Техеран, да предостави материална и финансова помощ за опозицията и да си сътрудничи с разузнавателните служби на другите страни. Иран - как религиозни протести преляха във всенародни демонстрации", "date": "2018.01.02", "title": "България очаква въздържане от насилие в Иран"}
{"url": "http://clubz.bg/62429-protestite_v_iran_napompaha_cenite_na_petrola", "text": "Цените на петрола се повишиха до най-високите си нива от 2014 г. насам заради антиправителствените протести в Иран и съкращенията в добива, извършвани от Русия и страните-производителки, членки на ОПЕК. Фючърсите на  се търгуват на нива от $60.40 за барел при $60.74 няколко часа по-рано, което е най-високата им цена от юни 2015 г., предаде Ройтерс. Европейският референтен  т се търгуваше за около $66.80 за барел, след като в началото на май 2015 г. беше 67.29 долара.  Наблюдателите отбелязват, че за първи път от януари 2014 г. петролните цени стартират над прага от 60 долара. Според наблюдатели причината за това начало са протестите в Иран и геополитическите рискове като цяло, в т.ч.случващото се в Кюрдистан и Либия. Иран - как религиозни протести преляха във всенародни демонстрации Протестиращите в Иран нападнаха полицейски управления в нощта срещу понеделник, силите на реда им оказаха отпор, като до момента е известно за повече от 20 жертви и много ранени. Но дори и без случващото се в Иран, който е най-големият износител на петрол, настроенията на пазарите са за повишаване на цените на черното злато. Месеци наред пазарите се поддържат от съкращенията на добива, които ОПЕК и Русия започнаха през януари 2017 г. и се планират да продължат през цялата настояща година. Освен това петролните запаси на САЩ намаляха с близо 20% спрямо техния пик от март м.г., спадайки до 431.9 милиона барела. Подкрепа за повишаване на цените на нефта оказва повишеното търсене от Китай.  Руски танкери снабдяват с петрол Северна Корея Наред с това нарастващото производство в САЩ, което е на ръба на 10 милиона барела в денонощие, до известна степен възпрепятства перспективите за сдържане на цените. Според анализатори от Barclays bank, ръстът на производство на петрол в Щатите изисква строг мониторинг, тъй като може да ерозира усилията на ОПЕК за балансиране на пазара и да доведе до излишъци през 2018 г. Производството на петрол в Съединените щати, задвижвано до голяма степен от добива от шисти, се покачи с почти 16% от средата на 2016 г. на 9.75 милиона барела в края на миналата година. Пхенян се крепи на руския петрол Руски танкери снабдяват с петрол Северна Корея Пхенян се крепи на руския петрол", "date": "2018.01.02", "title": "Протестите в Иран напомпаха цените на петрола  "}
{"url": "http://clubz.bg/62436-neno_dimov_nqma_investicionno_namerenie_za_vtori_lift_na_bansko", "text": "Министърът на екологията Нено Димов отрече пред бТВ твърденията, че 48% от територията на Пирин ще бъде застроена. Те се появиха, след като в края на миналата година правителството гласува промяна в плана за управление на Пирин, предвиждащ бъдещо разширяване на ски зоната и зоната за туризъм от 0,6% до над 2 на сто. Така на практика се дава зелена светлина и за строителството на втори кабинков лифт. Димов обясни, че според приетия план 45% от територията на Пирин може да се използва само и единствено за водохващания за питейни нужди.    Той припомни, че има социологически изследвания, според които над 70% от хората искат развитие на зимния туризъм в Банско. Димов заяви, че все още няма заявено инвестиционно намерение. \"Юлен\" показа проекта за втори лифт над Банско (КАРТА) Така Димов коментира появилите се информации за проект за втори лифт на Банско от страна на \"Юлен\". Димов допълни, че \"трябва да има нещо конкретно, което да покаже как ще се развие\" проекта. Той бе категоричен, че догодина не може да започне строежа на втори лифт. Министърът каза още, че развитието на зимния туризъм е елемент от подобряването на живота на гражданите. Така той коментира изявленията на Волен Сидеров, че целта на властта не трябва да са \"плажове и лифтове\", а подобрявнаето на жизнения стандарт на хората. Сидеров vs Симеонов: Не сме във властта за плажове и лифтове Димов каза още, че зимен туризъм ще се развива на Витоша, Рила, Стара планина и Родопите. Сидеров vs Симеонов: Не сме във властта за плажове и лифтове", "date": "2018.01.02", "title": "Нено Димов: Няма инвестиционно намерение за втори лифт на Банско"}
{"url": "http://clubz.bg/62424-turciq_ochakva_36_miliona_turisti_prez_2018_a", "text": "През 2018 година Турция очаква 36 милиона туристи - толкова са били през най-силната й 2014-а и турският министър на културата и туризма Нуман Куртулмуш смята, че това е напълно възможно. За сравнение България е посрещнала 8.5 милиона чуждестранни туристи за 2017 г. В интервю пред Hurriyet Daily News Куртулмуш отбелязва четирите големи предизвикателства, довели до спад на туристите в Турция през последните 3 години: кризата с Русия, изборите в няколко европейски страни, \"където ислямофобията и расизмът са придобили форм на враждебност спрямо Турция\",  сериозните терористични заплахи в страната и чужбина и неуспелият опит за преврат в Турция. По думите на министъра това са сериозни предизвикателства, които е трябвало да се преодолеят за кратък период от време. Броят на туристите, посетили Турция през 2016 г., спадна до 26 милиона, но се увеличи на 30.7 милиона за единайсетте месеца на 2017 г., посочва Нуман Куртулмуш. Прогнозите са да достигнат 32 милиона за цялата изминала година, което показва бързото възстановяване на сектора, смята министърът на културата и туризма. Той акцентира върху мерките по справяне с изброените от него предизвикателства, довели до тези резултати. Отношенията между Турция и Русия се възстановиха и резултатът от това е инициативата за мирните преговори за Сирия в Астана, с участието и на Иран, казва той, като добавя и руския принос в борбата с терористите в провинция Идлиб в Сирия. Куртулмуш подчертава и предприетите от Анкара мерки срещу обявения за враг на турската държава ислямски проповедник Феттуллах Гюлен и неговата организация. По думите му един от големите британски туроператори - ABTA, е показал 66% ръст в ранните записвания, а има основания да се очаква ръст в притока на туристи от страни от Далечния изток - Китай на първо място, Япония, Южна Корея, Малайзия и Индонезия. Новата администрация придава голямо значение на инициативата \"Един пояс, един път\" и  Китай вижда ключовата роля на Турция в западната част на Азия и в Източна Европа, като я разглежда и като врата към европейските пазари. \"Виждаме  сериозни стъпки в транспорта, енергетиката, икономическата инфраструктура и културата. Ще видим подобна тенденция и в туризма\", убеден е Куртулмуш.  Никол Кидман - новото лице на турския туризъм Турция предприе стъпки в подкрепа на туризма, който формира 12.5% от брутния вътрешен продукт по данни на турската статистика за 2016 г. През миналата година турското правителство одобри девет мерки, които включваха безвъзмездно отпускане на 255 милиона лири (78.6 млн. евро), както и схема, която помогна на туристическите компании да преструктурират задълженията си. ", "date": "2018.01.02", "title": "Турция очаква 36 милиона туристи през 2018-а"}
{"url": "http://clubz.bg/62426-nova_tehnologiq_razkriva_tajnite_na_obiknoveniq_chovek_v_dreven_egipet", "text": "Нова технология за сканиране ще позволи на учените да надникнат в живота на обикновените хора в Древен Египет. Египтолозите в University College в Лондон са открили начин да четат надписите върху папируса, с който древните обвивали мумията преди да бъде погребана, разказва Би Би Си. Досега единственият начин учените да разберат какво пише на папирусите е бил да унищожат обвивките на мумиите заедно с рисунките върху тях. Учените са решили да сканират обвивките, съставени от папируси и масла, които ги слепват, с различни светлинни спектри. Мастилото, с което е писано върху папируса започва да   и позволява на египтолозите да прочетат текста. Новата техника ще помогне за по-пълното описание на живота на обикновените хора, защото  Такива документи рядко се запазват, но използването им при погребения на знатни хора позволява съхранението им.  ", "date": "2018.01.02", "title": "Нова технология разкрива тайните на обикновения човек в Древен Египет"}
{"url": "http://clubz.bg/62419-iran_kak_religiozni_protesti_prelqha_vyv_vsenarodni_demonstracii", "text": "22-ма станаха вече убитите при протестите в Иран, започнали на 28 декември и вземащи все по-голям размах, предаде Би Би Си. 9 души са загубили живота си при различни стълкновения само снощи. Най-кървавите сблъсъци са станали в централната провинция Исфахан. Шестима души са загинали при опит да нахлуят в полицейски участък и да вземат оттам оръжие.  При друг сблъсък са загинали 11-годишно момче, мъж и боец от Революционните гвардейци. Протестите в Иран взеха първите си жертви (СНИМКИ) Вчера в столицата Техеран са арестувани 100 души. Така броят на задържаните от 30 декември стана близо 500. Всички те могат да получат смъртни присъди, предупреди Муса Газанфарабади - ръководителят на Революционния съд в Техеран. В Иран това е престъпление, за което се налага смъртно наказание, отбелязва АП. Каква всъщност е причината за кървавите протести в страната? Ето няколко важни факта, които трябва да знаем, обяснява телевизия \"Ал Джазира\". Протестиращите убиха полицай в Иран Иранците започнаха да протестират на 28 декември във втория по големина град Машхад, като за причина бяха обявени високите цени. Докато някои казват, че икономическите проблеми на Иран са предизвикани от външната политика на страната, замесила се в регионални конфликти, други твърдят, че по джоба на хората са ударили международните санкции. На 29 декември протестите стигнаха и до Техеран и други големи градове. Според съобщения на местни медии стотици хиляди хора са излезли на улиците, за да изразят на висок глас разочарованието си от правителството. Някои от тях демонстрират срещу покачващите се цени, безработицата и икономическото неравенство. Така твърдят антиправителствени активисти и полуофициалната агенция Фарс. Други скандират антиправителствени лозунги срещу външната политика на страната. Сред тях са    ,  ,  . Същевременно през последните дни при протестите постоянно се скандира едно строго забранено от властите име - това на Мохамед Реза Пахлави. Той е последният ирански шах, смятан за реформатор от светските среди. Пахлави е свален след Ислямската революция, предвождана от аятолах Рухола Хомейни, през 1979 г. Според блогъра Поткин Азармер, следящ борбата за светска власт в Иран, няколко групи от известно време насам протестират за това, а лозунгите им са станали по-радикални. Протестите бяха поведени от консервативното духовенство от Машхад. Градът е техен бастион. Те подкрепят духовника Ебрахим Раиси, който неуспешно се кандидатира на президентските избори срещу доста по-умерения Хасан Рохани, припомня в. \"Монд\". Към тях обаче се присъединиха и протестиращи с други политически убеждения, които отправиха националистически и икономически искания. Изпитващите икономически затруднения иранци са недоволни от голямата финансова помощ, която режимът в Техеран оказва на чуждестранни структури като ливанското движение \"Хизбула\". Лидерът на групировката  Вече има признаци, че фракции, противопоставящи се на Рохани, подтикват към размирици, като се опитват да провалят политическите планове на президента и може би дори да му попречат да се кандидатира за Върховен лидер на страната, когато постът бъде освободен, пише в. \"Гардиън\". Рохани бе избран през май 2017 г. с платформа, обещаваща икономическо възстановяване, но среща спънки на всяка стъпка. Ефектът от облекчаването на западните санкции в замяна на подписването на ядреното споразумение все още не се вижда, а плановете му за реформа на банковата система се сблъскаха със съпротивата на влиятелни кръгове в страната. Иранското правителство признава, че хората се безпокоят за икономиката, но   Властите наредиха на иранците да избягват незаконните събирания. За всяко шествие трябва да се подава предвартелно молба. Според първия вицепрезидент Ешак Джахангири - докато някои хора протестират срещу високите цени, други се стремят да подкопаят правителството. \"Всички икономически показатели на страната са добри. Да, има покачване на цените на някои стоки и правителството работи за установяването на причините\", каза той. Хабибола Ходжастепур - зам.-шеф по сигурността на провинция Лорестан, заяви, че присъствието на агитатори попречило за мирен край на протеста. Той също така обвини за безредиците и първите убийства \"чужди агенти\" и \"такфиристи\", т.е. бойци от ислямистки сунитски групировки и \"Ислямска държава\". САЩ побързаха да предупредят Техеран да не арестува участниците в мирни демонстрации. Президентът Доналд Тръмп публикува серия от туитове за Иран. След идването на власт на Тръмп Вашингтон и Техеран се сблъскаха по външнополитически въпроси като и от 2015 г. Немногочислени демонстрации в знак на солидарност с протестиращите в Иран се провеждат във Франция и Германия. Социалните медии постоянно призовават за нови бунтове. Властите ограничават някои от тях, но останалите действат необезпокоявани. Експерти отбелязват, че протестите са ескалирали доста по-бързо, отколкото се е очаквало. Протестиращите убиха полицай в Иран", "date": "2018.01.02", "title": "Иран - как религиозни протести преляха във всенародни демонстрации"}
{"url": "http://clubz.bg/62425-opashka_pred_bnb_zaradi_dve_moneti", "text": "Пред сградата на БНБ днес се изви опашка заради пуснатите в обращение две монети, посветени на българското председателство на Съвета на Европейския съюз. Пред бТВ някои от чакащите признаха, че са дошли още в 5 ч. сутринта. Според тях забавянето е заради лошата организация. Пуснатите днес в обращение монети са две възпоменателна и разменна. Възпоменателната е сребърна с частично позлатяване и нумизматична стойност.  Тя ще се продава на касите на БНБ ограничено – по една бройка на клиент, за да няма спекула. Обменната е с номинал от 2 лева, но на гърба ѝ, вместо образа на Паисий Хилендарски, е изобразено логото на българското председателство. Тя влиза в обращение на 2 януари. Изсечени са 500 хил. бройки от този вид, но досегашните метални и хартиените двулевки също продължават да важат.  ", "date": "2018.01.02", "title": "Опашка пред БНБ. Заради две монети"}
{"url": "http://clubz.bg/62417-za_pyrvi_pyt_nap_pusna_danychna_deklaraciq_za_umrelite", "text": "За първи път тази година Националната агенция по приходите (НАП) пусна данъчна декларация за умрели. Формулярът, в който трябва да се декларират приходите и задълженията на покойника от неговите роднини, може да се намери на   В декларацията се попълват доходите на починалия до датата на смъртта му. В тази данъчна кампания за първи път гражданите може да ползват 1% отстъпка от данъците до 500 лева, ако 80% от доходите им от заплати са похарчени по банков път. За целта е необходима само декларация, не и банкови извлечения. Декларации подават хората, които получават доходи от хонорари и наеми, както и тези, които искат да ползват данъчни облекчения.  За да се ползва 5% отстъпка, задълженията към хазната трябва да се платят до 31 януари. Това, което родителите, ползващи данъчни облекчения, трябва да знаят, е, че ако имат дори 1–2 лева стари задължения, губят цялата си отстъпка. Крайният срок за деклариране и издължаване към държавата изтича на 30 април. Властта у нас изтрепва данъкоплатците, а после дарява опечалените От днес и софиянци могат да плащат годишния си данък за моторни превозни средства в някой от 22-та районни отдела на дирекция \"Общински приходи\", съобщиха от Столична община. Всички каси на данъчните служби разполагат с ПОС терминали. Онлайн плащания на данък МПС през електронната страница на Столична община могат да се правят още от 1 януари. Задълженията могат да бъдат внесени и през банка или друга финансова институция. Срокът за ползване на 5% отстъпка от данъка е 30 април 2018 г., ако собствениците на МПС платят дължимата сума наведнъж. Ако изберат плащане на вноски, сроковете са: 30.06.2018 г. – първа вноска и 31.10.2018 г. – втора вноска. През интернет страницата на Столична община могат да се правят и  . Кампанията по плащане на местния данък недвижими имоти и такса смет ще започне в първите дни на февруари.", "date": "2018.01.02", "title": "За първи път НАП пусна данъчна декларация за умрелите"}
{"url": "http://clubz.bg/62410-prodavat_se_mamo_kitajskite_nebostyrgachi", "text": "Имате нужда от небостъргач? Китайски съд предлага от днес   39-етажна сграда при начална цена 553 милиона юана (71 милиона евро), пише БТА.  156-метровото здание с обща площ от 76 000 квадратни метра се намира в град Тайюан, в северната провинция Шанси. Строежът е започнал през 2006 година, но е спрян през 2010 година поради липса на средства след края на грубото строителство. Хотелът, който трябвало да се помещава в сградата, така и не отворил врати, посочва върховният съд в Шанси, цитиран от агенция Синхуа. Затова съдът обявява търг за небостъргача и терена в основния китайски сайт за онлайн търговия Таобао (Taobao), водеща платформа на местния лидер в електронната търговия Алибаба (Alibaba), наричан понякога китайския иБей (eBay). Съдът разпространи снимки на слабо осветените подземни паркинги и прашни етажи с купища строителни материали. В усилията си за прозрачност при продажбите на конфискувани активи повечето китайски съдилища са открили акаунти в платформата за съдебни търгове на Таобао, отбелязва Синхуа. В този сайт могат да се купят всякакви конфискувани неща - жилищни сгради, коли, бижута, мобилни телефони. През ноември 28-етажна сграда беше обявена за продажба на търг за 218 милиона юана от съд в източната провинция Чжъцзян, но никой не направи оферта.", "date": "2018.01.02", "title": "Продават се, мамо... китайските небостъргачи"}
{"url": "http://clubz.bg/62411-losh_start_za_bitkojn_v_2018_godina", "text": "Биткойн започна зле новата 2018 година. За първи път от 2015 г. криптовалутата регистрира спад след рекордните й нива от $19 511, достигнати на 18 декември м.г., съобщи Блумбърг. Готви ли се Европа да регулира биткойна? Виртуалната валута се срина до 13 624.56 долара в Ню Йорк на 1 януари, понижение с 4.8% спрямо три дни по-рано. Това е спад и от достигнатото в неделя ниво от 14 156 долара, обявено от сайта coinmarketcap.com, който следи дневните цени. Залог за 1 милион долара: биткойнът ще струва поне 50 000 долара след година Биткойн започна миналата година със силен старт - с отскок от 3.6%, достигайки 998 долара, приключвайки годината с над 1300% нарастване. Това доведе до сключване на множество договори за фючърси на Уолстрийт през целия минал декември. Фючърсите са едно от видовете споразумения за търговия на определен актив при определена цена и доставка на конкретна дата. Точно преди месец американската Комисия по търговия със стокови фючърси  , което раздвижи инвеститорите. Контрактите позволяват да се залага на цената на биткойн, без да е необходимо да се закупува криптовалута. Биткойн: Всичко, което трябва да знаете Някои банкери и анализатори вече предупредиха, че биткойнът е спекулативен инструмент и рискът от инвестиране в него е твърде голям. В края на миналата година руските власти обявиха намерението си да обложат с данък добива на криптовалута. Те представиха законопроект за регулиране на пазара на криптовалута и добива й, като окончателният му вариант ще бъде готов в средата на 2018 г. По съвършено либерален път тръгна Беларус, която легализира всички криптовалути, а всички сделки с тях няма да се облагат с данък до 2023 г. Залог за 1 милион долара: биткойнът ще струва поне 50 000 долара след година Биткойн: Всичко, което трябва да знаете", "date": "2018.01.02", "title": "Лош старт за биткойн в 2018 година"}
{"url": "http://clubz.bg/62428-izrael_prie_zakon_zabranqvasht_razdelqneto_na_jerusalim", "text": "Израелският парламент прие закон,   без одобрението на поне 80 от 120-те депутати (2/3, б.р.) предаде Ройтерс. Самият закон обаче може да бъде отменен с обикновено мнозинство, което го прави до голяма степен символичен. Официално. Тръмп призна Йерусалим за столица на Израел Кнесетът прие законодателния акт на фона на силното напрежение след признаването от президента на САЩ Доналд Тръмп на Йерусалим за столица на Израел. Този ход на американския президент вбеси палестинците. Те искат Източен Йерусалим за столица на бъдещата си държава. По-голямата част от международната общност не признава израелския суверенитет над Източен Йерусалим, завладян от израелците по време на Шестдневната война през 1967 г. 128 страни от ООН, сред които България, подкрепиха наскоро резолюция на Съвета за сигурност, осъждаща решението на Тръмп.", "date": "2018.01.02", "title": "Израел прие закон, забраняващ разделянето на Йерусалим"}
{"url": "http://clubz.bg/62420-kzk_otvori_vratata_na_rsk_mig_za_iztrebitelite_chaka_se_sydyt", "text": "Комисията за защита на конкуренцията (КЗК)  а за ремонт и поддръжка на 15-те съветски изтребителя МиГ-29, обявена с предизвестен изпълнител - руската компания РСК \"МиГ\". Това става ясно от решение на КЗК, публикувано в сайта й, по жалбата на фирмата \" .  Някой обжалва ремонта за 81 млн. лв. на изтребителите МиГ-29 Украинската държавна компания настоя търгът с пряко договаряне, чиято стойност е до 81 млн. лв. за срок от 2 години, да бъде спрян заради дискриминиране на други потенциални участници. От фирмата твърдят още, че настояването на военното министерство само руският производител на изтребителите да се грижи за тях, нарушава европейските санкции срещу Русия в областта на въоръжението и стоките с възможна двойна употреба. Става дума за решение  . Според Министерството на отбрана обаче това твърдение не е вярно, защото  става ясно от решението на КЗК, което можете да видите  Каракачанов съжали - не можем да си купим нови МиГ. Заради санкциите \"Украинмаш\" може да обжалва решението на КЗК в тридневен срок пред Върховния административен съд. От военното министерство допускат, че компанията ще отнесе въпроса към съда, а надеждите са той да се произнесе бързо. Ако се стигне до съдебен акт и решението е в полза на Министерството на отбраната обаче, има готовност договорът за ремонт и поддръжка на МиГ-29, които са на въоръжение във военновъздушните ни сили, да бъде подписан още до края на януари. Това съобщиха за Клуб Z от военното министерство.  Вицепремиерът и министър на отбраната Красимир Каракачанов още в края на годината обяви, че жалбата е довела до това: не само договорът с руската държавна компания РСК \"МиГ\" да не бъде подписан, а и да бъдат загубени парите, предвидени за ремонт на съветската авиотехника през 2017 г. Министерският съвет отпусна веднъж 19 млн. лв., а на 28 октомври трябваше да отпусне и още пари. Заради несключването на договор с руснаците до края на 2017 г. обаче (самата обществена поръчка за  . бе обявена на 7 декември - б.р.) средствата бяха върнати в държавния бюджет. Провал и на проекта за нови военни кораби В новия бюджет на военното ведомство за 2018 г. има средства за ремонт на съветските изтребители. Според Каракачанов се очаква да бъдат намерени и още пари, тъй като летателният живот на част от самолетите изтича в средата на 2018 г. и това поставя под въпрос изпълнението на задълженията на военновъздушните ни сили Air Policing. Клуб Z научи още, че двигателите, доставени за МиГ-29, които бяха пристигнали без нужните документи и затова министерството отказа да ги приеме, вече са окомплектовани и могат да бъда използвани.     Каракачанов съжали - не можем да си купим нови МиГ. Заради санкциите Провал и на проекта за нови военни кораби", "date": "2018.01.02", "title": "КЗК отвори вратата на РСК \"МиГ\" за изтребителите, чака се съдът"}
{"url": "http://clubz.bg/62427-lukojl_vliza_v_levski_2014", "text": "Баскетболният \"Левски 2014\" се сдоби с мощен спонсор - . Според договора името на петролната компания ще присъства в наименованието на клуба, на залата, ще стои на екипите на отбора и на други рекламни позиции и продукти, гласи официалното съобщение. Президент на клуба ще е един от най-успешните ни баскетболисти в последните години - А старши треньор остава  \"Лукойл\" ще продължи да подкрепя досегашния си отбор \"Академик\", но без името ѝ да бъде в названието. Фирмата ще подпомага детско-юношеската школа и представителния тим на \"студентите\". Повече подробности ще бъдат дадени на пресконференция, денят, часът и мястото на която още не са уточнени. Засега е ясно, че фокусът на \"Лукойл\" се измества от \"Академик\" към \"Левски\". Целта е \"сините\" да станат фактор №1 в българския баскетбол и да гонят международни успехи. Първото години наред се получаваше на \"Лукойл Академик\", а второто - много рядко. Сега ще се разчита на харизмата, историята и най-вече на публиката на \"Левски\" за реализирането на успешен проект, който да печели и в евротурнирите. Докато \"Академик\" само ще присъства. Той ще е нещо като сателит на \"Левски\" - там ще играят предимно млади състезатели. Промяната е безкрайно интересна и от друга гледна точка - години наред \"Левски\" на Тити Папазов беше основен съперник на \"Лукойл Академик\". Ексцентричният треньор \"не мелеше брашно\" с някои от шефовете на клуба, като например Сашо Везенков. Тити и \"Левски\" изпаднаха в немилост след абдикацията на предишния голям спонсор на баскетболните \"сини\" - Цветан Василев. Наложи се фалит на клуба и регистрацията на нов - \"Левски 2014\".", "date": "2018.01.02", "title": "\"Лукойл\" влиза в \"Левски 2014\""}
{"url": "http://clubz.bg/62415-lg_predstavq_unikalen_displej_88_8k_oled", "text": "Южнокорейския технологичен гигант LG откри новата 2018 година с подобряване на собствения си рекорд. Компанията представи 88-инчов OLED дисплей с 8K резолюция. Или преведено на нормален език - това е LG разработи нов огъващ се дисплей Досега най-големият екран с органични светодиоди беше 77 инча и с 4К резолюция. Той също бе дело на LG Display и вече се продава в телевизори на LG, Sony и Panasonic. Разбира се, ще мине време, преди подобен екран да бъде достатъчно евтин за масово производство. Но както показва напредъка в последните години, не е невъзможно до 2025 г 8K резолюцията да е новият стандарт. Едно е сигурно - OLED технологията, която e по-икономична и осигурява висок контраст и истинско черно, ще навлиза все повече във всички видове екрани.", "date": "2018.01.02", "title": "LG представя уникален дисплей - 88\" 8K OLED"}
{"url": "http://clubz.bg/62416-narychnik_za_ocelqvane_na_evrochinovnika_v_sofiq", "text": "Така започва Кристиан Оливър от изданието \"Политико\" своя   Ето ги и насоките за оцеляване: Еврочиновникът трябва да се приготви психологически за най-големия културен шок: българите кимат с глава, когато искат да кажат \"да\". Проблемът се усложнява от факта, че  , пише авторът. Поклащането на глава ще предизвиква дискомфорт и при официални срещи. Докато представя любимата си презентация еврочиновникът ще забележи строгите български \"дебеловрати апаратчици\" да поклащат замислено глава. \"Това е твърде заплашително за незапознатите и е най-добре да се упражнявате в Брюксел и да помолите семейството и приятелите си да поклащат глава при всичко, което кажете.\" Когато еврократът слезе на летището, ще бъде заобиколен от банда таксиметрови шофьори. \"Не се бойте от тях\", съветва Оливър. Еврочиновникът трябва задължително да развали банкнотите си предварително - таксиджиите обикновено казват, че нямат дребни. \"Ще ви издам една тайна:  .\" Авторът съветва европейските чиновници да опитат български гювеч и каварма и задължиелно да ги полеят с ракия - \"алкохолна напитка от грозде или сливи\", както авторът описва на еврократите традиционната българска напитка. Съвсем не. Българската кухня предлага много опции за вегетарианци - от боб и леща до пълнени чушки. \"Задължително трябва да опитате боза: кисела, леко ферментирала напитка, с чийто вкус обаче трябва да се свикне.\" Безплатните градски обиколки са чудесен начин да опознаете града и историята му. \"Просто отидете!\"  \"Те са идеален антидот срещу динозаврите, които ще срещнете по коридорите на властта\", отбелязва Оливър и съветва еврократите да посетят \"двете перли в короната на София\": Националният исторически музей и Боянската църква. Ако пътувате с деца, \"Музейко\" е точното място. Там можете да пътувате в космоса - да научите повече за космическите зеленчуци и да построите кули, устойчиви на земетресения. Българите са умни. Те обичат да играят шах и се представят впечатляващо на математически олимпиади. Много от тях отиват на работа в Силициевата долина. Някои дори работят за Кремъл, с горчивина отбелязва чуждестранният наблюдател.  - неуморен досадник, който каканиже от позицията на осъзнато превъзходство. Често срещан. - име на герой от книга от XIX век на Алеко Константинов за най-лошия вид българин, който иска нещо в замяна на нищо. Безсрамен опортюнист, който ще иска щедър подкуп при всяка възможност. Трагично често срещан. - дебеловрат мафиот. Лошият му вкус е надминат само от този на женската на този вид - мутреса.  - човек, който не става за нищо. Почти универсално определение. Крайъгълен камък на бюрократичния свят.  - буквално хляб със сирене; използва се в значението си на слабоумен; синоним: глупак. Съвсем не е застрашен вид. След умопомрачителната среща с българското чиновничество, еврократите ще имат нужда от малко музика, която да повдигне духа им. \"София е  . Билетите за опера и балет започват от 5-10 евро\", отбелязва Оливър. Идва време за последна стъпка: \"Сигурни ли сте, че наистина искате?\"", "date": "2018.01.02", "title": "Наръчник за оцеляване на еврочиновника в София"}
{"url": "http://clubz.bg/62418-pikyt_na_gripa_se_chaka_v_kraq_na_qnuari", "text": "Пикът на грипа тази година се очаква в края на януари и началото на февруари, съобщи пред Нова тв проф. Тодор Кантарджиев от Центъра по заразни и паразитни болести. Лекарят предупреди, че липсата на адекватно и бързо лечение още след първите симптоми може да доведе до тежки усложения и разказа какви са признаците, че сте болни именно от грип, а не от сезонна вирусна инфекция. Тази година щамът на грип, който ни разболява, се развива буквално за 2-3 часа и започва с болки в ставите и мускулите, суха кашлица, температура, а на пушачите спира да им се пуши. Ако на човек само му тече носът и няма температура - това обикновено не е грип, а сезонна вирусна инфекция. Суха кашлица, но без температура и болки по мускулите също са симптоми на друга инфекция, а не на грип. При пушачите - каллицата, съпроводена с продължаващ апетит за тютюн също говори, че пациентът е с вирус, но не грипен, обясни проф. Кантарджиев.  Грипът води до усложнения, обясни лекарят. Съветът му - при дихателна недостатъчност - възрастните чувстват, че се задушават, а децата и бебетата правят често дихателни движения, веднага трябва да се потърси лечение в болница, а не при личния лекар. Подобно усложение се случва сравнително рядко, но състоянието се развива за часове. Моменталната намеса - с лечение в болница и най-често с командно дишане, е животоспасяващо, предупреди професорът. Случаите са един на 1000-1500. Друго усложнение от грипа може да засегне централната нервна система. Тежки усложнения на грипа са още батериалните пневмонии, при които трябва да се потърси специалист, каза още лекарят и предупреди, че всяка година няколко десетки хиляди души губят живота си. При повече от 250-300 болни на 10 000 души население специалистът съветва да се ограничи посещението на училища и детски градини. ", "date": "2018.01.02", "title": "Пикът на грипа се чака в края на януари"}
{"url": "http://clubz.bg/62412-rumen_radev_naloji_veto_na_antikorupcioniq_zakon_motivi", "text": "Президентът Румен Радев наложи вето на новия антикорупционен закон, като го оспорва по принцип и в неговата цялост. Това съобщиха от пресцентъра на президентството. В мотивите си Радев посочва много аргументи за ветото. Според държавния глава производствата, свързани с конфликта на интереси и с отнемането на незаконно придобитото имущество, имат много малко общо като предмет, основания за образуване, доказателствени средства, срокове, съдържание на крайни административни актове и последици от влизането им в сила. Той изразява резерви към обединяването на двете материи. Президентът смята, че решението за единен антикорупционен орган не е взето въз основа на правната логика - съобразно предмета на регулиране. Според него натрупването на толкова много и разнопосочни функции, необходимостта от време за организационно преструктуриране и за приемане на подзаконовите актове, създават риск да бъдат влошени постигнатите досега резултати от дейността на \"окрупняваните\" органи и структури. Това се казва в мотивите за ветото. Според президента липсата на съдебен контрол не е оправдана за решенията, с които Комисията отказва да образува производство за отнемане на незаконно придобито имущество. Той критикува и възможността органът да използва СРС, без законът да конкретизира в какви случаи те ще се прилагат, което поставя въпроса за съразмерността при тяхната употреба. Според него в някои от разпоредбите не се съдържат достатъчно гаранции за обективното и безпристрастното им прилагане, което в производството по отнемане на незаконно придобито имущество е особено важно с оглед сериозното засягане на конституционно защитено право, каквото е правото на собственост.  ", "date": "2018.01.02", "title": "Румен Радев наложи вето на антикорупциония закон (МОТИВИ)"}
{"url": "http://clubz.bg/62414-bavarcite_pritiskat_merkel_za_po_niski_danyci", "text": "Баварските консерватори от ХСС искат да бъдат намалени корпоративният данък и социалните помощи за кандидатите за убежище. Това може да усложни още повече преговорите между консервативния блок ХДС/ХСС и Германската социалдемократическа партия за ново правителство, предаде Ройтерс. Канцлерът Ангела Меркел се надява да получи четвърти мандат на поста, като убеди ГСДП да участва в ново издание на така наречената \"голяма коалиция\" в управлението на Германия - въпреки че и двата политически лагера понесоха тежки загуби на изборите през септември, пише БТА. Какво обеща Меркел? Между 7 и 12 януари е предвидено да се проведат проучвателни преговори. ГСДП отначало искаше да остане в опозиция, но се съгласи да помисли върху възможността за участие в управлението в интерес на политическата стабилност. Това стана, след като коалиционните преговори на Меркел с две по-малки партии пропаднаха. ГСДП обаче не се ангажира с никакви обещания. Документи, подготвени за предстоящ партиен форум на Християнсоциалния съюз, сестринската партия от Бавария на Християндемократическия съюз на Меркел, загатват за предстоящи трудни преговори - при положение че канцлерът и други призовават за бърза работа, за да се състави правителство. Германските социалдемократи направиха стъпка на охлюва към коалиция с Меркел ХСС, който исторически е по-консервативен от партията на Меркел, ще играе ключова роля в преговорите. През последните седмици двете консервативни партии показаха по-голямо единство, след като между тях се стигна до продължителен конфликт заради решението на канцлера от 2015 г. да приеме в Германия над 1 милион мигранти. От изтекъл миналата седмица документ на ХСС стана ясно, че партията иска разходите за отбрана да бъдат увеличени до заложената от НАТО цел от 2 процента от брутния вътрешен продукт. Освен това в него се настоява за твърда позиция за имиграцията и се отхвърля засилването на европейската интеграция, което създаде предпоставки за конфронтация с ГСДП. Сега от нови проектодокументи става ясно, че след предстоящия тази седмица партиен форум на ХСС може да се заформи нов конфликт. В един от документите, който беше публикуван от списание \"Фокус\", се посочва, че баварските консерватори искат да бъде намален корпоративният данък с оглед на данъчните намаления в САЩ и сходните мерки във Великобритания и Франция.  Председателката на парламентарната група на ГСДП Андреа Налес неотдавна призова за по-високи данъци за богатите. Нейната партия иска повече разходи за инфраструктура, образование, здравеопазване и други социални приоритети. В друг документ на ХСС се иска да бъдат намалени помощите за кандидатите за убежище с цел така да бъдат разубедени повече мигранти от намерението си да дойдат в Германия, съобщи вестник \"Аугсбургер алгемайне\". Предложението е вместо след 15-ия месец помощите да нарастват - както е сега, кандидатите за убежище да продължат да получават по-ниския основен размер на помощите в продължение на 36 месеца. Три месеца след изборите натискът върху Меркел да състави правителство расте. В събота бившият министър на финансите, а сега председател на Бундестага Волфганг Шойбле, заяви, че не би могъл да изключи варианта управление на малцинството, ако не се постигне споразумение. Друга възможност биха били нови избори, но според политическите експерти тогава може да се засилят позициите на крайната десница, партия \"Алтернатива за Германия\". През септември тя успя за пръв път в историята си да влезе в парламента поради страховете от миграцията. Германските социалдемократи направиха стъпка на охлюва към коалиция с Меркел", "date": "2018.01.02", "title": "Баварците притискат Меркел за по-ниски данъци"}
{"url": "http://clubz.bg/62402-zemetresenie_lyulq_blagoevgrad_i_petrich", "text": "Земетресение с магнитуд около 5.2 по Рихтер е регистрирано в 6.20 часа тази сутрин в района на Дойранското езеро, Гърция. Това съобщиха за „Фокус“ от Националния институт по геофизика, геодезия и география към БАН. То е усетено и в България, тъй като епицентърът е на 20 км югозападно от границата ни с Гърция. Трусът е усетен около 06.30 часа както по високите, така и по ниските етажи на сградите. По данни от Европейският сеизмологичен център земетресение от 5 по скалата на Рихтер е регистрирано в Гърция около 06.24 часа на 7 км от град Дросатон, на 11 км от Стар Дойран, Р Македония и на 146 км е Скопие, Р Македония. Трусът е с дълбочина 10 км. Две минути по-късно в същия район е регистрирано ново земетресение с магнитуд 3.5 и дълбочина 2 км. Според информация от сайта трусът е усетен не само в Земетресението е част от поредица трусове, започнали още в 00.13 часа българско време, като първият е усетен слабо.", "date": "2018.01.02", "title": "Земетресение люля Благоевград и Петрич"}
{"url": "http://clubz.bg/62408-razsledvat_seksualni_posegatelstva_na_novogodishnoto_parti_v_berlin", "text": "Поне 13 случая на сексуално насилие в новогодишната вечер са регистрирани в Берлин, съобщават местни медии. Седем души са арестувани, съобщава \"Фокс нюз\". След масовите посегателства над жени в няколко германски града при посрещането на 2016 г., властите в германската столица организираха   близо до Бранденбургскатата врата, където те могат да намерят помощ при проблеми. Това обаче не е попречило на нападателите. Защитна зона за жени на новогодишно мегапарти в Берлин Малко преди полунощ на 31 декември берлинската полиция обяви в туитър, че са получени оплаквания за сексуални посегателства. Властите отказаха да обявят повече информация за самоличността на нападателите. Според тях националността им е без значение за разрешаване на случаите. Нападателите от преди две години бяха идентифиирани като   Това предизвика напрежение в германското общество и призиви за затваряне на границите за мигранти. След кошмара в Кьолн - сега жени са жертви в къпални Защитените зони са създадени с помощта на германския Червен кръст за пръв път при посрещането на 2018 г. Там жените могат да потърсят закрила и да подадат жалба при сексуално посегателство в новогодишната нощ. Инициативата е част от мерките за предотвратяване на масови нападения като тези преди две години, когато бяха подадени 1170 жалби, 492 от тях за сексуални посегателства, три за изнасилвания, останалите за кражби и грабежи. Заподозрените над 150 души са , обявиха тогава властите в Кьолн, където бяха подадени най-много оплаквания. След кошмара в Кьолн - сега жени са жертви в къпални", "date": "2018.01.02", "title": "Разследват сексуални посегателства на новогодишното парти в Берлин"}
{"url": "http://clubz.bg/62404-tylpa_vyv_franciq_rita_policajka_videoklipove", "text": "Побой над двама полицаи възмути Франция. Младежи заснели как няколко от тях ритат паднала на земята полицайка. Колегата й също е бил пребит. След това тълпата преобърнала патрулния автомобил и го подпалила. Двамата служители на реда са със сътресение на мозъка и други, по-леки наранявания. Състоянието им не е тежко.     Журналистът Дамиен Рию публикува и други видеа. На него се вижда тълпата от тъмнокожи младежи, която се забавлява с погрома. Нападението е станало в новогодишнта нощ в предградие на Париж, съобщава Нова тв. Около 300 души започнали да се бунтуват, след като не били допуснати на частно парти. Нападението привлече вниманието на президента Еманюел Макрон. В гневно обръщение той нарече нападението срещу полицайката „линч” и се закани извършителите да бъдат заловени и наказани. Подобни изявления направиха лидерите на всички големи партии в рядък момент на единство между политиците.  ", "date": "2018.01.02", "title": "Тълпа във Франция рита полицайка (ВИДЕОКЛИПОВЕ)"}
{"url": "http://clubz.bg/62407-prikazka_za_4_miliona_leva_i_6_prestareli_majmuni", "text": "На 23 май 2015 г. Пловдив е обхванат от невиждана празнична еуфория. Хиляди изпълват главната улица, за да се включат в общоградските тържества. Поводът е забележителен – с решение на Съвета на министрите на Европейската комисия Пловдив e обявен за Европейска столица на културата през 2019 г. „Ода на радостта“ звучи на Главната. С блясък в очите хората си честитят престижната титла, спечелена с концепцията „Пловдив заедно“ в тежка надпревара със София, Бургас, Варна, Русе, Велико Търново. 2019 пъстроцветни балона политат в безоблачното небе. Тогава подготовката на Културната столица изглежда безоблачна на фона на 76 млн. лв. определен бюджет и с оптимистичните уверения на пловдивския кмет Иван Тотев, че градът достойно ще защити името на България, като изведе страната „на преден план на културната карта на Европа“. Как 1 милион изчезна. В кофи за боклук „Осъзнаваме отговорността, която се крие зад това признание, но сме готови и мотивирани да дадем всичко от себе си“, тържествено обещава кметът. Подготовката за Европейска столица на културата започва още през 2011 г., когато е учредена общинската фондация „Пловдив 2019“ със задачата да напише концепция, успешно да я представи в Брюксел и да я реализира съвместно с община Пловдив. Каузите, заложени в нея са впечатляващи – обединение на хората от различните поколения, етноси и вероизповедания, интегриране на историческите пластове в съвременната визия за развитието на града, съживяване на публичните пространства – пловдивските тепета, река Марица, парковете, улиците, площадите, изоставените сгради. Международното жури харесва концепцията, защото благородните намерения напълно съответстват на главните цели на конкурса за Европейска столица на културата. А те са сближаване на европейските народи и възможност за обновяване и развитие на градовете. Концепцията „Пловдив заедно“ набелязва „Тютюнев град“, „Кино Космос“, „Махалата“, „Остров Адата“ като центрове на културните събития по подобие на артквартал „Капана“ не само през 2019 г., но и за в бъде- ще. Колкото и странно да звучи, в програмата на Културната столица попада и изграждането на нов зоопарк на Гребния канал. По това време никой не подозира, че именно зоопаркът ще се окаже в центъра на събитията. Но за това малко по-късно. \"Безплатно\" саниране. Я пак?! Тогава пловдивчани са окрилени и заживяват с надеждата, че през 2019 г. ще имат нов централен площад с реставрирания археологически комплекс „Римски форум на Филипопол“, нови художествени галерии, зали и зони за отдих, атракции. Зоопаркът се рекламира в аванс като най-модерен в страната. За осъществяването на тези грандиозни планове трябват пари. Финансирането на подготовката за Европейската столица на културата е одобрено с две правителствени постановления. Средствата са в размер на 76.4 млн. лв. и са определени по правилата, приети в Брюксел за периода 2015–2019 г. От тази сума община Пловдив трябва да осигури 46.4 млн. лв. и да намери още 10 млн. лв. от спонсори. Държавата поема ангажимент за 20 млн. лв. целеви субсидии за инфраструктурни проекти, свързани с Европейска столица на културата и посочени от Пловдив. Точно тези целеви субсидии за инфраструктура са интересни в случая. Година преди събитието няма и следа от безоблачна- та еуфория, с която стартира подготовката. Фондация „Пловдив 2019“ е раздирана от противоречия и оставки. Подадените до този момент идеи за арт прояви не вдъхват надежди за мащабен културен форум. Няма нито един завършен инфраструктурен обект от утвърдения списък – зоопарк, пл. „Централен“ с археологическия комплекс „Римски форум“, кино „Космос“, художествени галерии, Тютюневият град, остров „Адата“, нови зали. В навечерието на Европейската столица в община Пловдив липсват дори идейни, да не говорим за инвестиционни проекти за културната инфраструктура. Все по-очевидно става, включително и за управляващите, че тя няма как да се изпълни до 2019 г. Първите 4 млн. лв. от държавната субсидия за култура- та вече са похарчени. Е, не точно за културата. Парите са преведени на община Пловдив през 2015 г. за строеж на новия зоопарк, в който днес върху 40 дка площ и 22 хабитата за животни и птици се отглеждат само шест маймуни. Те са останали от стария зоокът, затворен през 2008 г. Други животни след това не са доставяни. Не шестте маймуни обаче са проблемът на зоопарка – да са ни живи и здрави маймуните. Проблемите са поне два – защо първите пари за подготовка за Европейска столица на културата трябва да отидат точно за зоопарк и дали за него не бяха похарчени повече пари от необходимите. И още – зоопаркът не е завършен. Днес никой не може да даде отговор на въпроса кога този обект, в който са налети над 4 млн. лв., ще бъде въведен в експлоатация. Строителството на зоологическата градина е спряно през есента на 2016 г., а срещу кмета е повдигнато обвинение за престъпление по служба и неправомерно разходване на публични средства. С обвинителни актове за зоопарка се сдобиват заместник-кметът по строителство в община Пловдив Димитър Кацарски и кметът на район „Западен“ Димитър Колев. Според държавното обвинение при възлагане на обществената поръчка за реконструкция и модернизация на зоокъта тримата общинари в съучастие са нарушили закона и са нанесли на бюджета значителни вреди в раз- мер на 689 869 лева. В обвинителния акт, съставен от специализираното звено „Антикорупция“ при Софийска- та градска прокуратура, случаят е квалифициран като „особено тежък“. Обществената поръчка за строителство на зоопарка е обявена като открита процедура на 30 април 2014 г. под № 00267-2014-0048. Възложител е кметът Иван Тотев. От бъдещия изпълнител се изисква да разшири стария зоокът върху четири пъти по-голяма площ – 40 850 кв. метра в парк „Отдих и култура“ до Гребния канал. По- сочената максимална стойност на обекта е 3 258 333 лв. без ДДС. На търга се явяват три фирми – „Запрянови-03“ ООД, „Интегрирани пътни системи“ АД и „Протектор БГ“ ЕООД. Три месеца по-късно община Пловдив прекратява поръчката. В мотивите, се изтъква, че тримата кандидати са допуснали пропуски в документацията, и им е даден срок да я попълнят. Условието е изпълнено само от „Запрянови-03“ ООД . В резултат на това тази компания е единствен участник в конкурса. Но офертата на „Запрянови-03“ е с много по-висока цена, отколкото е „таванът“, посочен в тръжните условия на поръчката. Кандидатът предлага да построи зоопарка за 4.9 млн. лв. С тази оферта обектът се оскъпява с близо 1 млн. лв. Комисията решава, че процедурата трябва да бъде прекратена. Всяка администрация, която спазва правилата и работи в интерес на своите граждани, би обявила в този случай нова поръчка. Кметът обаче внася в Общинския съвет предложение за преговори със същата фирма – „Запрянови-03“, като дори иска допълнителни пари от градския бюджет. Неговият аргумент е, че в проекта не е включено изграждане на външните връзки за водопровод и канализация. Управляващото мнозинство разрешава на кмета да преговаря в рамките до 4.6 млн. лв. Местната опозиция протестира, предупреждавайки, че се нарушава Законът за обществените поръчки. Обвиненията срещу кмета, че открито лобира за една конкретна фирма, не звучат съвсем неоснователно – през последните години асеновградската фирма „Запрянови-03“ печели в община Пловдив едни от най-крупните поръчки за изпълнение на обекти – за периода 2007–2015 г. те са на стойност над 20 млн. лв. Компанията изпълнява поръчки и в по-малки общини като Асеновград, Велин- град, Смолян и Панагюрище. В Пловдив е позната като фирмата, на която общината възлага строителството на детски ясли, ремонта на Цар-Симеоновата градина, изграждането на нов парк. Протестите на опозицията в Общинския съвет остават глас в пустиня и… керванът си върви. Решението за промяна на тръжните условия е прието и на 30 септември 2014 г. община Пловдив обявява нова обществена поръчка с пряко договаряне под № 00267-2014-0098. Поканата за преговори е изпратена до единствения кандидат „Запрянови-03“, но вече при друга цена, увеличена с почти 700 000 лв. Скоро след това, на 17 ноември 2014 г., между общината и търговското дружество е сключен договор за 4 599 868 лв. с ДДС. Строителството на зоологическата градина започва през лятото на 2015 г. след няколко неуспешни опита заради протести на природозащитници. В жалбите си до прокуратурата и съда те твърдят, че липсва оценка за въздействие върху околната среда, която е задължителна, тъй като разширението на зоологическата градина засяга зелена площ. Но и това не спира строителството. Символичната копка, наречена от кмета „историческа“, се прави почти веднага, след като Пловдив получава домакинството за Европейска столица на културата. Веднага след първата копка към пловдивската Окръжна прокуратура потегля сигнал за нарушения на Закона за обществените поръчки и Закона за устройство на територията при реконструкцията на зоопарка. Той е подаден от Десислава Желязкова, бивш кмет на район „Западен“, на чиято територия е зоологическата градина. Акцията придобива политически оттенък, защо- то Желязкова е изключена от ГЕРБ по настояване на кмета Тотев, който е и местен лидер на партията. Тя е подкрепена и от общинските съветници от Патриотичен фронт от екипа на бившия кмет на Пловдив, сега председател на парламентарната комисия за младежта и спорта Славчо Атанасов. По това време около екипа кмета вече витаят съмнения и за разходите при строителството на спортна зала „Колодрума“, която поскъпва от 12 до близо 60 млн. лв. Окръжната прокуратура отказва да образува досъдебно производство за зоопарка. Сезирана с повторен сигнал, Върховната касационна прокуратура и лично главният прокурор Сотир Цацаров нареждат през ноември преписката да бъде предоставена за разследване на Софийската градска прокуратура. Разследването за зоологическата градина се поема от спецзвено „Антикорупция“ и в началото на 2017 г. на Иван Тотев е предявено обвинение за престъпление по служба за вреди в размер на 1 млн. лв., нанесени в период между 30 април и 17 ноември 2014 г. в качеството му на възложител на обществената поръчка за изграждане на зоопарка. Месец по-късно обвинителен акт е връчен на заместник-кмета Димитър Кацарски в качеството му на председател на тръжната комисия, а също така и на кмета на район „Западен“ Димитър Колев, който е обявил поръчка за избор на надзорна фирма за обекта, без да е страна по договора за реконструкция с фирма „Запрянови-03“. В обвинителния акт се посочва, че процедурата за пряко договаряне е проведена в нарушение на Закона за обществените поръчки и без да е одобрен инвестиционен проект и количествено-стойностна сметка. По искане на Софийската градска прокуратура Окръжен съд – Пловдив отстранява Иван Тотев от длъжност, но след няколко дни Апелативен съд го връща на поста с мотив, че е съдействал на разследването и няма опасност да по- влияе на подчинените служители при даване на показания по случая. Разследването приключва след половин година и на 5 юли 2017 г. звено „Антикорупция“ внася обвинителния акт в Окръжен съд – Пловдив. До насрочване на делото обаче не се стига, защото съдът намира пропуски и връща преписката за отстраняването им в Софийската градска прокуратура. Обвинените в престъпление по служба поемат глътка въздух. Но тя е временна. С промени в НПК случаят „Пловдивският зоопарк“ подлежи на разглеждане в новосъздадения специализиран съд, който поема делата за корупция по етажите на властта. Зоопаркът не е завършен, но какво става с другите проекти за Европейска столица на културата? Oтговорът e – почти нищо. Според постановлението на Министерския съвет от 31 май 2017 г. община Пловдив, на която преди две години са преведени първите 4 млн. лв. за зоопарка, следва да получи още 16 млн. лв. държавна субсидия за инфраструктурата. Вторият транш от 7 млн. лв. потегля за Културната столица през юни 2017 г. Третият в размер на 9 млн. лв. е планиран за 2018 г. В края на 2017 г. все още няма одобрени проекти, а съответно и количествено-стойностни сметки за раз- ходи. В същото време прогнозните суми за обектите, включени в програмата за Европейска столица на културата, стремглаво нарастват, ако се слушат изявления- та на местната управа. За възстановяване на археологическия паметник „Раннохристиянска базилика“ вече се споменава сумата от 15 млн. лв. вместо досегашните 10 млн. лв. Според споразумението между община Пловдив и фондация „Америка за България“, с чиято финансова подкрепа се реставрира националният паметник на културата, разходите се поделят поравно. Тоест, от градския бюджет вместо първоначалните 5 млн. лв. трябва да се приготвят 7.5 милиона. За Тютюневия град вместо 1 млн. лв., опре- делен с държавната субсидия, се планират 3.5 млн. лв., без да има проект. Все още остава загадка как ще изглежда новият арт център в уличките до изгорелите и разрушени тютюневи складове – всички до един частна собственост. Предварително изчислената стойност на реконструкцията на централния площад надхвърля 10 млн. лева, като тепърва ще се провежда процедура за инженеринг – проектиране и изпълнение на строително-монтажните дейности по смяна на настилката, ремонт на подлеза под площада и реставрация на археологическия комплекс „Римския форум на Филипопол“. На всички, включително и на кмета, е ясно, че няма как „трите милиона туристи“ да се разхождат по обновения площад през 2019 г., защото е утопия той да бъде проектиран и завършен за една година. Прогнозна цена от 3.5 млн. лева, но не и точна количествено-стойностна сметка, е посочена и в обявлението за обществената поръчка за инженеринг – събаряне на съществуващата художествена галерия на ул. „Гладстон“, проектиране на нова сграда и строителство. В най-добрия случай строителство може да започне в средата на 2018 г., т.е. отново няма как да бъде завършено до 2019 г. Така стоят нещата в града, който ще е домакин на Европейска столица на културата. Липса на планове, липса на точни разчети, неспазване на правилата и безотговорно отношение към парите на данъкоплатците. На фона на задаващия се строителен щурм в последната година преди събитието случаят с недовършения зоопарк може да се окаже невинна детска приказка. Приказка за 4 милиона и 6 маймуни. \"Безплатно\" саниране. Я пак?!", "date": "2018.01.02", "title": "Приказка за 4 милиона лева и 6 престарели маймуни"}
{"url": "http://clubz.bg/62409-pobedno_nachalo_na_godinata_za_grigor_dimitrov_video", "text": "Григор Димитров започна 2018-а с победа на двойки. Първата ни ракета и Райън Харисън (САЩ) спечелиха с 6:3, 1:6, 10:5 срещу австралийците Лейтън Хюит и Джордан Томпсън на турнира в Бризбън. Любопитно е, че местното величие Хюит, бивш №1 в света, се бе отказал от спорта, но се завърна за този сезон. Той ще играе само на двойки. А вниманието към Григор в Бризбън все пак е върху участието му на сингъл, тъй като той е първенец от миналата година и №3 на планетата. Лек съперник за Григор за начало на 2018 година По-късно днес ще стане известен първият му съперник - измежду тръгналия от квалификациите Питър Полански и Джон Милман. Мачът от втория кръг на Гришо в индивидуалната надпревара ще е в четвъртък, 4 януари. Гришо прегърна Каролина Плишкова за стилна фотосесия (СНИМКИ) Междувременно още едно голямо име - след Кей Нишикори и Рафаел Надал, се отказа от Бризбън. Това е Анди Мъри, който дори участва в жребия и имаше съперник. Шотландецът все още изпитва болки в хълбока и не иска да рискува по-тежка травма преди Откритото първенство на Австралия. Мъри не е играл от \"Уимбълдън\" насам. В Бризбън той беше в другата част на схемата и можеше да се изправи срещу Димитров само на финал. Гришо прегърна Каролина Плишкова за стилна фотосесия (СНИМКИ)", "date": "2018.01.02", "title": "Победно начало на годината за Григор Димитров (ВИДЕО)"}
{"url": "http://clubz.bg/62403-siderov_vs_simeonov_ne_sme_vyv_vlastta_za_plajove_i_liftove", "text": "Не сме влезли във властта, да се занимаваме с плажове и лифтове. Това заяви пред бТВ лидерът на \"Атака\" и съпредседател на \"Обединение патриоти\" Волен Сидеров. Плажовете и втория лифт на Банско бяха основна тема за вицепремиера Валери Симеонов в последните дни на миналата година. Валери Симеонов vs Бойко Борисов: Не искам да го виждам! И допълни, че не знае защо цялата държава се занимава с някакъв лифт в продължение на месец. Валери Симеонов в нов пристъп на гняв: ГЕРБ и ДПС пак ни извъртяха По повод напрежението между Симеонов и премиера Бойко Борисов, което бе именно по повод втория лифт на Банско, той заяви: Според Сидеров ако правителството ще се занимава с концесии, трябва да започна със концесията за златото, която според него ограбва България с милиони. Той обяви КЕВР за вредна комисия. Самият той пък подготвял зкаонодателни промени, защото КЕВР била \"по-независима от Ватикана\". И допълни, че това е \"сериозна бележка към всички коалиционни партньори\". Националистът изтъкна, че \"Атака\" е с най-малко депутати, при положение че е можела да влезе самостоятелно в парламента. Той отказа да дава оценка за работата на правителството и на вицепремиерите Симеонов и Красимир Каракачанов. Според него това може да стане след поне половин мандат. Изминалите 6 месеца обаче били достатъчен период \"да си кажем ясно какво точно е нашият приоритет, за да не правим грешки и да не ни замерват с камъни\". Той обаче се зачуди на въпроса - защо всички обсъждат корупцията. Това каза Сидеров по темата що е то корупция. И продължи: Според Сидеров новият антикорупционен закон е спорен и в него има опасни моменти. Той отбеляза това, че новата агенция ще може да следи, което трябва да е специфично само за ДАНС. Според Сидеров използването на СРС не може да бъде играчка за всяка една агенция. Той смята, че законът се е приел твърде бързо. Според Сидеров вотът на недоверие няма да мине, но е повод за равносметка. Той смята, че поне 2/3 от българите не искат предсрочни избори и в този смисъл почетният председател на ДПС Ахмед Доган (който каза, че правителството няма алтернатива) не казва нещо по-различно от повечето българи. Лидерът на \"Атака\" смята, че ако ДПС иска \"демонтаж\" на патриотите от управлението, \"от този демонтаж може да рухне цялата държава\". Валери Симеонов в нов пристъп на гняв: ГЕРБ и ДПС пак ни извъртяха", "date": "2018.01.02", "title": "Сидеров vs Симеонов: Не сме във властта за плажове и лифтове"}
{"url": "http://clubz.bg/62406-eksdeputat_sega_syvetnik_na_dps_kym_ekolog_moje_da_te_pokanqt_v_dans", "text": "Бивш депутат от ДПС, понастоящем парламентарен съветник - Митхат Метин плаши  природозащитника Тома Белев. Това било предупреждение да внимава, а не заплаха, твърди самият Метин. Това е видно от коментар на Метин във фейсбук профила на Белев от 31 декември. Белев е отявлен критик на решението на правителството за частично изменение в плана за управление на Национален парк \"Пирин\" и на предложената от екоминистерството промяна на договора за концесия на \"Юлен\" АД за ски зоната в Банско. Това е написал Белев, визирайки президента (2012-2017) Росен Плевнелиев, който напоследък многократно изказа мнение за нуждата от развитие на ски зоните в Банско и региона.  До премиера: Ние не сме Леонардо ди Каприо, или Джаред Лето Сред коментиращите е и Митхат Метин. Клуб Z позвъни на Метин. Неговият коментар бе, че това не е заплаха, а предупреждение: На кого са нужни опашките в Банско? Митхат Метин е бивш депутат, който на последните избори бе втори в Плевенската листа на ДПС, водач на която бе Велислава Кръстева, а спечеленият мандат - само един. Той не можа да стане народен представител, но от Движението все пак са решили да използват експертизата му и сега е нещатен сътрудник по темите на външната политика на депутатката Имрен Мехмедова. За последно около Метин се разшумя в този контекст през 2009 г. Тогава репортаж на Нова тв разказа как депутатът по онова време е заплашил с \"челен сблъсък\" шефа на общинската земеделска служба в Левски, който не приемал кадруването на Метин.     На кого са нужни опашките в Банско?", "date": "2018.01.02", "title": "Ексдепутат, сега съветник на ДПС, към еколог: Може да те поканят в ДАНС"}
{"url": "http://clubz.bg/62405-lilqna_pavlova_nqma_da_iskame_padane_na_sankciite_sreshtu_rusiq", "text": "Темата за отпадането на санкциите срещу Русия няма да бъде повдигана по време на българското председателство на ЕС, защото вече е решено те да бъдат удължени до края на юли 2018 г. Това каза пред БНТ министърът по европредседателството Лиляна Павлова. Така тя опроверга твърдения на руската държавна агенция ТАСС. Павлова пред ТАСС: Ще включим в дневния ред въпроса за санкциите срещу Русия Павлова се изненада от тази интерпретация. Тя уточни, че през ноември 2017 г. е имала среща с всички акредитирани в България чуждестранни журналисти и тогава е разяснила в отговор на въпрос, че по време на българското председателство работната група, която анализира ефекта от санкциите, ще продължи да работи, за да могат европейските лидери да вземат решение. Тя допълни, че държавата ни не може да дава фалшиви обещания на Западните Балкани за разширяване на ЕС и дата за членство. Целта била темата да бъде зададена и тя вече е част от програмата на лидерите за следващите 18 месеца. България вече е получила от Естония 120 досиета със законодателни пакети в различни сектори. Сред тах Павлова открои  и др. ", "date": "2018.01.02", "title": "Лиляна Павлова: Няма да искаме падане на санкциите срещу Русия"}
{"url": "http://clubz.bg/62181-balkanite_%E2%80%93_prokylnatata_pystrota_na_ivo_andrich", "text": "Днес Балканите са онази част от Европа, където съжителстват поредица различни и противоречиви исторически, национални и политически разкази. Особеното при тях е, че макар и адресирани към публика, те се чуват само от онези, които ги изговарят. Всеки балкански разказ е сам за себе си, търси и утвърждава своята истина и не се интересува кой знае колко от другите. Общото, което ги обединява, е клокоченето на нереализирани исторически амбиции и непрекъснатите опити за ново начало за разказваните сюжети. Преди 24 години на посещение в България бе тогавашният президент на Албания Сали Бериша. В обръщението си пред Народното събрание в София той заяви, че устойчив мир и стабилност на Балканите ще има тогава, когато най-сетне намери разрешение конфликтният „албански въпрос“. „Албанският въпрос“ е понятието, с което се дефинира състоянието на разпокъсаност и разполагането на територията на няколко национални държави на солидни албански етнически групи, чиято историческа амбиция открай време е да заживеят в общо икономическо, културно и политическо пространство. През 1993 г. би било твърде дръзко да се мечтае за обединена под флага на пъстър и мултикултурен ЕС Европа, която освен това да включва и целите Балкани. Две години преди идването на Сали Бериша в София бе завършила първата фаза от разпадането на СФРЮ. След военни действия Словения и Хърватия провъзгласиха независимост. Малко след това голямата съюзна държава от шест републики и две автономни области със статут на федерални единици бе преформулирана в СРЮ – Съюзна република Югославия. В нейния състав влязоха Сърбия и Черна гора, а двете автономни области – Косово и Войводина, бяха оставени да тежат като конституционно бреме от времето на голямата федерация в територията на Сърбия. Истинският взрив – разместването на пластове заради „албанския въпрос“ на Балканите, още не бе започнал. Но и без него кризата вече бушуваше, а предпоставките за още по-голяма криза бяха заложени. Заедно с тях пред европейските политици, а и тук – на Балканите, бе поставен и един стратегически въпрос – разпадането на СФРЮ сепаратизъм ли беше, или ставаше въпрос за естествено право на самоопределение? В края на 1990 г. белезите на разпада на югославската федерация вече бяха видими, а световните играчи – СССР, САЩ и Европейската общност (тогава така се наричаше ЕС), се бяха обявили като твърди защитници на териториалната цялост на СФРЮ. Съхраняването на единството на тази държава е от ключово значение за запазването на мира в Европа, казваха и от Москва, и от Вашингтон, и от Брюксел. Едно актуализирано през тези дни старо интервю на първия президент на Македония Киро Глигоров припомня как всяка една от шестте републики под знаменателя на югофедерацията е била на една политическа ръка разстояние от интеграция в ЕО, но деструктивните сили са се оказали по-силни от стремежа към интеграция. Политиката на последния югославски премиер Анте Маркович бе победена от националистическите тенденции и в продължение на близо две десетилетия и половина Балканите се превърнаха в нарицателно име за разрушителност. Впрочем, след като отделянето на югославските републики стана необратим процес, Западът много бързо призна независимостта им. И тогава пак нямаше отговор – право на самоопределение ли бе легитимирано или бе даден стартът на неподозиран по мащабите си сепаратизъм. И когато Сали Бериша говореше в София за „албанския въпрос“, експертите по темата са знаели, че той има предвид и резултатите от два, обявени за незаконни, референдума от 1991 г. Единият – за обявяване на Косово също за независима република заедно с останалите субекти на федерацията, а другият – в Южна Сърбия, областта Прешево–Буяновац–Медведжа, където албанското население проведе референдум за право на териториално отделяне от Сърбия и присъединяването на областта към Косово, ако то получи независимост. Кълновете на бъдещ сецесионизъм бяха посяти, а Европа и светът дори още не знаеха как и кога ще завърши гражданската война в Босна, която по време на посещението на Бериша в България още не бе достигнала своя апогей. Краят й бе положен с подписването на Дейтънското споразумение през ноември 1995 г. Образуването на федеративната държава Босна и Херцеговина примири в студена прегръдка враждувалите сърби, хървати и мюсюлмани. Но с обособяването на Република Сръбска в състава на Босна и Херцеговина на практика бе препотвърдено съществуването и нерешаването на още един стратегически национален въпрос на Балканите – сръбският. Политическата философия, изградена върху разбирането за защита на сръбски интереси, доведе до прословутия Меморандум на Сръбската академия за наука и изкуство от 1986 г., който се счита за документалната идеологическа основа за разпадането на СФРЮ. Оттам произтича и идеята за обединяване в обща държава на всички зони, където живее сръбско население. Днес напомнянето за подобни амбиции идва от поведението на президента на Република Сръбска Милорад Додик, който няколко пъти загатна за намерение да бъде проведен референдум за отделяне на Република Сръбска от състава на босненско-хърватската федерация. Но ако честите подхвърляния за възможен референдум за отделяне на сръбския ентитет от Босна и Херцеговина са със стойността на провокация и с цел политическа търговия на позиции, то Меморандумът от 1986 г. има наистина историческа прогностична стойност. В него има изречение, което – писано 13 години преди натовските бомбардировки срещу СРЮ, все още стряска със своята аналитична прецизност: Така сръбският национален, икономически и политически разказ, разгърнат в Меморандума, се конфронтира, но и потвърждава ключови елементи от албанския разказ за Балканите – че някой ден обстановката може да стане непредсказуема, ако не бъдат решени отделните национални въпроси. Още през 1968 г. Добрица Чосич – друг световно значим сръбски писател от мащаба на Андрич – развива идея за необходимостта населеното с албанци Косово да бъде подтикнато към отделяне от Сърбия и Югославия, като за сметка на това Белград запази за себе си северните части на областта, където живее сръбско население. Тема, която днес е отворена, но като заплаха за възможен сепаратизъм срещу вече независимата държава Косово. Мозайката от държави, произлезли от бившето югославско пространство, и исторически, и политически изглеждат най-застрашени от потенциален сепаратизъм или от сепаратистки тенденции. Доскоро идеята, че интеграцията на тези страни в Европейския съюз ще обезсмисли стремежите към отделяне на части от техните територии и ще излекува старите им национални комплекси, изглеждаше безоблачна и вярна от само себе си. Кризата в Испания и продължаващите неясноти около стремежа на Каталуня към независимост поставиха на дневен ред болезнен въпрос. Дали членство в ЕС, а и в НАТО е гаранция за националната сигурност на държава, застрашена от сепаратистка тенденция? Испанският отговор на този въпрос е обезпокоителен – не, интеграцията нито в ЕС, нито в НАТО, а дори и в двете организации не носи гаранции срещу сепаратизъм. През 1991 г. сепаратизмът се оказа победител в битката срещу стремежа към интеграция в Европа на бившата СФРЮ. Днес сепаратизмът е предизвикателство към традиционния член на НАТО и ЕС Испания. Има ли рецепта за баланс и хармония между глобалното междукултурно съжителство и различните национални, политически и социални наративи на Балканите, след като в Европа се оказва, че няма? Преди четири години лидерът на ДПС Ахмед Доган стана обект на опит за покушение, поради което не успя да довърши сам прочита на политическия си доклад пред Осмата национална конференция на движението. Дали пък най-сетне аналитичният продукт, който предлага докладът, не би могъл да стане предмет за по-широко експертно политическо обсъждане? Смисълът от подобен дебат не е в това да се абсолютизира отделен политик, а да се стъпи неутрално върху една разработена гледна точка за проблемите на Европа и на Балканите. Ако се приеме, че наистина във визията на европейската идея водещ принцип на властовата система трябва да бъде регионализмът, а не централизмът, тогава и изводът, че от такава гледна точка закъснялото развитие на стратегията „Европа на регионите“ е част от причините за кризисните явления в ЕС, ще се окаже верен. Но и нещо повече – ще се окаже, че и сепаратистките заплахи на Балканите, които са още живи, и това, което наблюдаваме в Испания, е резултат по-скоро на европейско недоглеждане, липса на качествен дебат и мудност, отколкото реална и непредотвратима заплаха. В България дебатът за Европа изобщо не е започвал, въпреки че през 2013 г. Доган, харесван или не, предложи основа за началото на такава европейска дискусия. Отказът на българите да разговарят и да осмислят себе си в европейски контекст и в европейска перспектива прави така, че у нас възприемането на искане за признаване на статут за турско национално малцинство звучи по същия начин, както и искането на Сюлейман Углени за автономен статут на Санджак – като страхова заплаха от сепаратизъм, а не като призиви за конституционен диалог и нов регламент. На този фон – ако изобщо е било забелязано – днес не прави никакво впечатление, че е българско авторството на идея за „статут на европейско малцинство“ като част от нова стратегия за оцеляване на мултикултурността в глобална Европа. Пъстротата на различията е красива, както е красива и пъстротата на разказите в Андричевия „Прокълнат двор“. Но пъстротата е прокълната, когато отказва да се самоосмисли като състояние и като перспектива на съжителството. Затова днес е непредсказуемо както какво ще стане с Испания, така и как ще се отрази на ЕС бъдещо интегриране на онзи мултинационален потенциал, който навремето разнебити бившата СФРЮ.", "date": "2018.01.02", "title": "Балканите – прокълнатата пъстрота на Иво Андрич"}
