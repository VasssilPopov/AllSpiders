{"url": "https://clubz.bg/92362-novogodishnite_kysmeti_na_bylgarskite_otbori", "text": "Бързо се изтърколи още една година и ето че пак дойде време за коледно-новогодишна еуфория и добро настроение. На Нова година традицията повелява да има баница с късмети, така че решихме да раздадем импровизирани такива на отборите от efbet Лига. Българският футбол изпраща противоречиви 12 месеца, но поне можем да пожелаем на представителите му спортно щастие през 2020-а с по едно късметче на светлия празник.  На импровизирано събитие с популярни гости и медии клубовете получиха своя резен от баницата, според позицията си във временното класиране, започвайки от първо към последно място. Уж трябваше да има по един късмет във всяко парче, пък на разградчани се паднаха два наведнъж. Никой обаче не смее да попита защо така се получава от страх, че ще си загуби работата. В щаба на „орлите“ с досада установяват, че за 9-а поредна година единият им късмет е все същият, докато \"сините\" и \"червеникавите\" гости на събитието скърцат завистливо със зъби. Това с „Футболист на годината“ обаче озадачава „лудогорци“. Явно призът ще е за Марселиньов - размишлява наум Кирил Домусчиев, след като не успява да се сети кой друг от титулярите му беше българин. „Сините“ шефове се споглеждат сконфузено и се чудят дали тая баница не е хартисала от миналата година. Всички в залата се смеят на левскарския късмет, като гостите от Враца са най-гръмогласни и вдигат тост за хубавото събитие. Младите в клуба се радват и вече планират как ще глътнат по едно стъкло ракия за здравето на чичо Жоро, който счупи рекорда за брой мачове в елита. По-възрастните „железничари“ обаче не бързат с въодушевлението и веднага звънят по телефона, за да наемат зала без прозорци и да увеличат охраната на предстоящото парти. Този пък какво ще го правим - реагират прибързано в лагера на „червените“. Стойчо Стоилов обаче винаги мисли по няколко хода напред и бързо успокоява страстите. Венци Стефанов чете късмета на глас и недоумява за какво му е тая победа в столично дерби, след като накрая „Славия“ пак ще завърши на 8-о място и няма да се класира за евротурнирите. Шефът на „белите“ мисли малко и взима една химикалка, с която дописва „само през първото полувреме“ в края на късметчето си. После доволен сяда до шефа на „Левски“ и започва да му шепне нещо в ухото.   Парадоксално представители от Варна няма. Медийната им изява не е ясно кога и дали ще се състои, тъй като на футболистите все още е забранено да говорят пред журналисти. В Стара Загора са много доволни и веднага удължават договора на Мартин Камбуров за още 1 година. Обещават му да започва титуляр срещу „Левски“, което му гарантира поне 4 гола и през 2020 г. Късметчето отива да изтегли Тодор Неделев. След като го разчита и осмисля, звездата на „канарчетата“ започва да мънка и не успява да каже нищо смислено в следващите 6 минути. Старши треньорът Ферарио Спасов отива да го спаси и му обещава, че късметчето няма да се сбъдне на него и ще си играе в Пловдив още поне 10 години. На Тошко му минава тревогата и си сяда на мястото в приповдигнато настроение. За да сбъднат пророчеството, от „Ботев“ трансферират Антонио Вутов обратно в Италия, макар и той самият да не иска. Скучен късмет за отбора от Кърджали, но пък полезен. С парите решават да привлекат още една от звездите на българския футбол в залеза на своята кариера - Милан Коприваров. Сумата стига и за първите му 2 заплати. Копи се отплаща с 1 гол през пролетта и новаците оцеляват в елита. Шок! Цялта зала затихва. Че нали Дани Младенов разтрогна с клуба? Кой ще ги вкарва тия голове?! Да, ама не! Оказва се, че още през април Младенов се връща в старопрестолния град, защото разходките по баири много му липсвали. До края на месец май вкарва 31 гола и завършва с общо 39 (15 повече от Клаудиу Кешерю и 21 повече от Кристиано Роналдо).  В края на първенството всички са във възторг от класата на бившия щурмовак на „Левски“. Само от „Лудогорец“ мрънкат, че трябвало и тоя късмет да се падне на тях, и слагат техен човек да раздава парчетата от баницата на партито в края на 2020 г. Русенци смятат това за лоша поличба - че ще изпаднат във Втора лига. Следващият им сезон се превръща в една безкрайна почивка в провинцията. Впоследствие така и се случва.  Вечерта за „Ботев“ (Враца) става все по-хубава и победоносно вдигат наздравица пак. Дано да е още някой като Родни Антуи - потрива ръце треньорът на тима Никола Спасов, докато отпива сладко от чашката с анасонова отвара.  Само че не се оказа нов Родни Антуи. Нито дори нов футболист. Оказа се най-обикновена... стока от Холандия. Все пак в клуба останаха доволни от късметчето. Представителите от Враца цяла вечер се радват и смеят, само за да изтеглят накрая същия късмет като „Левски“... За момент наставникът им Антони Здравков решава, че е станала грешка, но скоро след това се усеща, че това не е така. Очевидно и догодина през първата половина Божигол ще топли сърцата на „сините“ фенове, а през втората -  тези на врачани. До края на вечерта настроението на врачани е минорно и повече наздравици няма. „Ние нямаме Мартин Камбуров, тоя късмет е тъп!, разсъждава треньорът на „тигрите“ Асен Букарев. - Ама щом чичо Венци може, що да не мога и аз?!“, и дописал с химикалка \"в efbet Лига“ на своя късмет.  И няколко месеца по-късно чудото се случва отново - със само 5 точки и голова разлика -84 в края на шампионата „Витоша“ отново не изпада от елитния ешалон. Хубаво за тях, тъжно за всички останали отбори и всякакъв вид здрав разум и справедливост. Така всички клубни отбори вече имат късмети, но явно някой е рязал баницата кесим, защото хартисва едно парче. Всички дружно се съгласяват да го дадат на националния отбор по футбол, за да му върви и на него догодина. Доста конретен късмет, който няма нужда от много анализ. Явно ще извадим късмет и ще се класираме за Европейското, благодарение на системата за видеоповторения. За да са сигурни в успеха от БФС решават да изберат най-квалифицираните експерти, които да боравят със системата за видеонаблюдение и звънят на националния отбор по математика да изпрати най-добрите си момчета и момичета. За зла участ се оказва, че точно през месец март, когато са решаващите баражи за класиране на Евро 2020, математиците са на олимпиада в Азия и не могат да помогнат.  И тогава, макар и вече да не е начело на федерацията, своите връзки пуска Боби Михайлов, който назначава за шеф на екипа, опериращ ВАР, поп-фолк певеца Константин. Популярен с умението си да чертае линии, той изкусно оперира с технологията и под зоркото му око са отменени 3 гола на Унгария заради засади. България побеждава с 1:0 и отива на финален бараж, където бие с дузпи и взима квотата за Европейското. Баницата се свършва, (почти) всички са доволни от късметите си и сменят лист от календара с надежда за едни по-добри дни. Всичко това, докато върви Преслава и геройски гърмят пиратки. Наздраве и честита 2020 година! „Генерация Z“ – с подкрепата на „Америка за България“", "date": "2019.12.30", "title": "Новогодишните късмети на българските отбори"}
{"url": "https://clubz.bg/92348-tvyrde_skypoto_specializirano_pravosydie", "text": "Специализираното правосъдие често е в новините с шумните прокурорски акции, с крупните бизнесмени в ареста, с обвиненията срещу депутати. Постиженията на прокуратурата обаче се измерват с присъди, а не с акции, колкото и пищни да са те. А с присъди по знакови дела специализираното обвинение все още трудно може да се похвали. Правосъдието е скъпо занимание. Бюджетът на съдебната власт за 2019 г. е малко над 700 млн. лв. През следващите години е заложено сумата да расте. Но колкото и да е висока, цената си струва, ако насреща гражданите получават качествено, предвидимо и ефективно правосъдие. Не по-малко важно е обществото да има доказателства и да е убедено, че системата работи неотменно. От тазгодишния бюджет на съдебната власт 343 млн. лв. са за съдилищата, а 260 млн. лв. за прокуратурата. На фона на тези числа издръжката на специализираните съдилища и прокуратури изглежда нищожна. Дейността им обаче поставя въпроса дали и малките суми си струват. Според официалните данни бюджетът на Специализирания наказателен съд за 2018 г. е 2 628 181 лв., над 1,6 млн. лв. от тях са за заплати. Бюджетът на Апелативния специализиран наказателен съд е 1 674 135 лв. за 2019 г. От тях малко над 1,2 млн. лв. са за заплати. Година по-рано бюджетът е 1 440 550 лв., над 1 млн. лв., от които са за възнаграждения. Публична информация за бюджета на специализираните прокуратури няма, тъй като както всичко в държавното обвинение, и средствата му са централизирани. От прокуратурата предоставиха данните по Закона за достъп до обществена информация. Утвърденият бюджет на Специализираната прокуратурата за 2019 г. е 6,64 млн. лв. Актуализираният към края на октомври бюджет е 7,54 млн. лв. За Апелативната специализирана прокуратура числата са 1,44 млн. лв. и 1,47 млн. лв. Очаквано, ВСС не хареса бюджета на кабинета за съдебната власт Още със създаването на специализираните съд и прокуратура през 2012 г. архитектите на тези структури - управляващите от ГЕРБ, и по-специално вътрешният министър Цветан Цветанов, оставиха впечатлението, че го правят, за да има кой да подпечатва безкритично обвинителните актове на прокуратурата и да гарантира успехи за отчитане пред Европейската комисия. Това е и една от причините към новите структури да няма особен наплив от магистрати. И в тях да заработят хора без опит в тежките дела, които иначе не биха се класирали в конкурсите за повишение. Интересен детайл е, че на същата дискусия настоящият главен прокурор Сотир Цацаров, тогава само председател на Окръжния съд в Пловдив, изказва мнение, че  . Нещо, което беше прокарано 7 години по-късно – през 2017-а, за да бъде заобиколен Софийският градски съд, който по онова време разглеждаше почти всички т.нар. знакови дела, но се ръководеше от неудобния за статуквото Калоян Топалов. Така към специализираните структури бяха прехвърлени  и делата за корупция по високите етажи на властта. С две свои решения  Конституционният съд закрепи специализираните юрисдикции и отрече тезата, че се създават извънредни съдилища, каквито основният закон забранява. Въпреки това обаче е спорно колко оправдани са разходите, свързани със специализираните структури, чиито магистрати се обгрижват от държавата с особено внимание. С промени   в Закона за съдебната власт, които са в сила от началото на 2018 г., беше регламентирано, че магистратите в специализираните структури получават допълнително възнаграждение в размер до 6 основни месечни възнаграждения годишно. Същият бонус се полага и за съдебните служители там. За целта през юли 2019 г. Министерският съвет одобри  допълнителни разходи за съдебната власт в размер на 2 млн. лв. от централния бюджет, които да отидат за бонуси в системата. На 10 октомври е одобрен втори трансфер – от 1 млн. лв. В постановлението  изрично е записано, че тези пари са за обезпечаване на изплащането на допълнителни възнаграждения на магистратите и служителите в първоинстанционния и Апелативния специализиран съд. Според последните официални данни от двете съдилища в тях работят общо около 30 съдии и 70 служители. Вносители на предложението за бонусите са депутати от ГЕРБ, „Воля“, ДПС, „Обединени патриоти“. Те се мотивираха с това, че правомощията на специализираните магистрати са увеличени, те ще поемат „нов огромен обем специфични по своя характер дела“ и това може да блокира дейността им. Затова трябват и стимули, които да привличат магистрати и съдебни служители в специализираните юрисдикции. От документа обаче изобщо не става ясно дали е правен анализ на този „нов огромен обем“ работа, или се говори наизуст, за да бъде оправдано това материално стимулиране. „Огромният обем“ работа не стряска и двама от членовете на предишния състав на Висшия съдебен съвет. Галя Георгиева и Магдалена Лазарова се възползваха от подсигурения от парламента с промени в Закона за съдебната власт   т.нар. кариерен бонус и избраха да работят в Апелативния специализиран наказателен съд. Иначе Георгиева трябваше да се върне като апелативен съдия в Пловдив, а Лазарова – като апелативен съдия в София. По делата за корупция по високите етажи на властта през 2018 г. в специализирания съд са образувани 25 процеса, сочи годишният му доклад. За 2018 г. спецсъдът е разгледал 3411 искания за разрешение за използване на специални разузнавателни средства, т.е. по близо 10 всеки ден. Същата година в съда са образувани общо 7778 дела, което е с 11,80% повече от предходната година. Излиза, че един съдия е получил средно по 409 дела. Повечето обаче са частни наказателни дела, например мерки за неотклонение – 7580. Истинските дела, т.е. тези от общ характер, са едва 197 за целия съд, което е по-малко от 2017 г., когато са 2049. На сайта на Върховния касационен съд има секция, в която се публикуват актуални списъци на делата, свързани с организираната престъпност и корупционни престъпления. Това се прави като част от Плана за действие за изпълнение на препоръките от Доклада на Европейската комисия от януари 2017 г. в рамките на Механизма за сътрудничество и оценка. Според информацията от списъците към 18 октомври 2019 г. в първоинстанционния специализиран съд са висящи 29 дела за корупционни престъпления и 132 за организирана престъпност. От прегледа на самите дела се вижда, че висшата корупция, която прокуратурата е успяла да прати на подсъдимата скамейка, изобщо не е чак толкова висша. През март т.г. например е приключило на първа инстанция дело10 срещу 9 служители на ДАИ Стара Загора, обвинени, че са били организирана престъпна група за подкупи. Съдът не признава обвиненията, че са организирана група. В крайна сметка петима от подсъдимите са оправдани. Останалите четирима са осъдени условно на по 2 години затвор и глоби – един 500 лв., а останалите – по 2000 лв. Става дума за подкупи от 6800, 5000, 1800. Акцията по разбиването на „групата“ е от юли 2011 г. Тоест до присъдата на първата инстанция са минали 8 години. Пробация за срок от 6 месеца е резултатът по дело   срещу прокурора от Добрич Румяна Желева. Тя е призната за виновна само по обвинението за лъжесвидетелстване и оправдана за това да е опитвала да използва служебното си положение, за да помогне на съпруга си да избегне полицейска проверка, след като е спрян във видимо нетрезво състояние. \n\tНа 26 февруари 2019 г. бившият областен управител на Бургас Павел Маринов е оправдан12 от спецсъда за длъжностно престъпление. Според обвинението през 2014 г. той е използвал служебното си положение в услуга на частни интереси, като се е намесил в спор за собственост между две дружества. Най-голямото постижение на специализираната прокуратура досега е осъдителната присъда13 срещу бившия кмет на столичния район „Младост“ Десислава Иванчева и заместничката є Биляна Петрова. На 15 април двете, заедно с Петко Дюлгеров, бяха признати за виновни и осъдени съответно на 20, 15 и 12 години затвор. Този процес обаче по всяка вероятност ще натежи на данъкоплатците с осъдително решение на Съда в Страсбург. Тъй като и в мотивите14 към присъдата беше признато, че правата на подсъдимите са били нарушени по време на ареста. На сайта на Специализираната прокуратура  Така че последните данни за работата и натовареността є са за 2017 г. Промените, които пратиха към Специализираната прокуратура делата за висша корупция, обаче са в сила от началото на ноември 2017 г., т.е. няма как от доклада є да се види как новата уредба се е отразила на дейността й. В общия доклад  за дейността на прокуратурата за 2018 г. е записано, че с оглед компетентността си Специализираната прокуратура е наблюдавала най-много дела за организирана престъпност – 695, представляващи 96.8% от всички наблюдавани дела в страната за този вид престъпления. Внесените в съда прокурорски актове от Специализираната прокуратура са 161 (207; 60 за предходните две години), а предадените на съд лица са 400 (492; 386). От внесените в Специализирания наказателен съд дела, на прокурор са върнати 29, което представлява 18% от внесените в СпНС прокурорски актове през годината. За сравнение, през 2017 г. върнатите дела са 15%. Осъдени с влязъл в сила съдебен акт са 198 (261; 125) лица. Оправдани с влязъл в сила съдебен акт са 12 (26; 19) лица. През лятото на 2019 г. стана ясно още, че цената на ремонта на сградата на бившия Механотехникум на бул. „Ал. Стамболийски“ в София, където ще се помещават специализираните съд и прокуратура, някак си се е увеличила повече от два пъти. И вместо първоначално обявената сума от 8 млн. лв., ще струва 19.7 млн. лв. с ДДС. За сравнение ремонтът и реконструкцията на двете сгради, които бяха дадени да решат 20-годишния битов проблем на Софийския районен съд, струваха около 20 млн. лв. Само че в този съд и прокуратура работят в пъти повече магистрати (в двете сгради работят 1100 души, специализираните са под 300), които се занимават с пъти повече дела. Увеличението е съобразено с размера на установената при обследване на сградата застроена площ, както и с идеята за отстраняване на полуразрушени халета встрани от нея и построяване на тяхно място на подземен паркинг и сграда със съдебни зали и с възможността за усвояване на подпокривното пространство“, гласи обяснението на съвета  . В тази сума не е включено оборудването на бъдещата съдебна палата, което значи, че цената ще се увеличи още. По време на обсъждането само Олга Керелска е против увеличаването на сумата, защото според нея тя е драстично завишена. Керелска обяснява, че средната цена на квадратен метър за ново строителство е 500 евро, а Комисията за управление на собствеността на ВСС предлага 650 евро. Боян Новански отговаря, че сградата се нуждае от укрепване, иначе няма да издържи и ще пропадне. , казва Нованск . В крайна сметка увеличението е подкрепено с 20 гласа. Против гласува само Керелска. Тази сграда бе дадена на съдебната власт през 2017 г. Преди това беше собственост на Софийския университет и прехвърлянето предизвика напрежение. От създаването си през 2012 г. специализираните съд и прокуратура са в бившата сграда на ДАНС на ул. „Черковна“. Твърдят обаче, че там е прекалено тясно, а петте съдебни зали не им стигат. В новата сграда са предвидени 15 зали. Където и да се преместят специализираните магистрати, каквито и бонуси да вземат, фактите говорят, че специализираните съдилища и прокуратури са съмнителен политически проект на управляващата партия ГЕРБ. До този момент съществуването на специализирани структури не е подобрило нито „борбата“ с корупцията по високите етажи на властта, нито тази с организираната престъпност. Нито е довело до по-бързи присъди. Заради съсредоточаването на тези дела в ръцете на по-малко на брой магистрати обаче върху тях е концентриран по-голям корупционен риск и огромни обществени очаквания. Макар че дори добре платените от управляващите съдии не могат да произнесат осъдителни присъди за висока корупция, когато прокуратурата не си е свършила работата. ---- ** Авторката е журналист с дългогодишна практика в съдебния ресор,  **** Източници към материала:", "date": "2019.12.30", "title": "Твърде скъпото специализирано правосъдие"}
{"url": "https://clubz.bg/92366-zemetresenie_v_yugozapadna_bylgariq_useteno_v_sofiq_i_blagoevgrad", "text": "Земетресение е регистрирано в района на Самоков и е почувствано леко в София и Благоевград, предаде БГНЕС. По последна информация на Националния институт по геофизика, геодезия и картография, магнитудът на труса е 4,1 по скалата на Рихтер. За земетресението съобщава и Европейският-средиземноморски център. Епицентърът на труса е на 8 км източно от Самоков и на 50 км югоизточно от София. Дълбочината е 10 км. Най-силно земетресението е усетено в Самоков. Местните жители споделят, че са чули и лек тътен. Самият трус е продължил около 5 секунди. Усетено е и в Благоевград, а на места и в столицата, като леко разклащане настрани. Снощи, малко след 19:30 часа, земетресение разтресе леко района на Разлог, Банско и Белица. Местните жители са чули бучене, след което са почувствали разклащане и един хоризонтален трус за няколко секунди.", "date": "2019.12.30", "title": "Земетресение в Югозападна България, усетено в София и Благоевград"}
{"url": "https://clubz.bg/92346-studena_vyrvi_kym_myrtyv_obem_borisov_pak_na_mqsto_pita_za_privatizaciq", "text": "Ден пореден от водната криза в Перник пак събра властта на място. Премиерът Бойко Борисов отново лично се озова по трасето на ремонтните дейности в компанията на икономическия министър Емил Караниколов, зам.-министъра на регионалното развитие Николай Нанков, кмета на града Станислав Владимиров и експерти. За да инспектира дейностите, да обещае повече пари за финансирането им и да попита за... \"приватизацията\" на големите предприятия в района. Междувременно стана ясно, че язовир \"Студена\" върви към мъртъв обем. От \"Стомана Перник\" пък се обидиха, че са били набедени за кражба на вода от водоизточника при положение, че \"тук отвсякъде тече\". Борисов: От 1952-ра не е пипано нищо, сиреч в Перник няма по-млада тръба от мен (ВИДЕО) По-късно се очаква и пресконференция на ГЕРБ в Перник, за да се отчете какво се върши и какво ще се върши за справяне с проблема. Денят започна с участие на Караниколов в сутрешния блок на бТВ, където той обяви, че местното ВиК дружество не може да овладее проблема. Стана ясно и че оттам са подавали невярна информация към кмета, че водният обем е 4,5 млн. кубика, а реално се е оказал 2,6 млн. По думите му замерването се e правело \"на око\", но сега държавата осигурила уреди и датчици, а в следващите дни ще се проведат и акции за засилване на подаваните обеми без това да навреди на екосистемите в района. Междувременно се налага и спешен ремонт на пречиствателната станция, за да се осигури питейна вода и да не се губят количества при процеса на пречистване. Работи се и по новата пречиствателна станция. Същевременно започват работи и по подмяната на остарялата инфраструктура в района. Перничани искат присъди, министри им обещават ремонти Около 2,2 млн. лева ще струва изместването на трасето на клон 2 от водопроводната мрежа на Перник. Имало и друг вариант, който ще оскъпи с около 1 милион лева проекта, с който вариант малко по-късно на място Борисов се съгласи. Днес кметът на общината трябва формално да пусне искането за средствата до Министерския съвет.  Най-тежкият период за жителите на Перник и региона предстои и ще бъде през следващите 20 дни – именно това е периодът, в който има опасност количествата да паднат до мъртъв обем, каза още Караниколов. Засега плановете са, че спешните мерки ще бъдат приложени до 15 дни.  Около 10 ч на място пристигна и Борисов, като както обикновено действията му се предават на живо в профила му във фейсбук. И бе посрещнат от представители на \"Стомана Перник\", като се разви следният диалог: Караниколов се намеси, за да отчете, че за няколко дни дейности държавата е успяла да намали разходите на вода с 20 на сто. Което Борисов определи като подарък за Владимиров, който днес се оказа рожденик.  Нинова се среща с Гешев заради Перник, обвини министрите за кризата На Борисов бе предложен вариантa за ново трасе на клон 2 - да минава зад теца и той се обърна към кмета, който бе избран с листата на БСП. В Перник: водата в годна за пиене, а бедственото положение - удължено с 30 дни. 80% износ правим, 1500 човека работят - посочиха му от \"Стомана\". А Караниколов поясни, че \"Стомана\" влиза по-късно в процеса - след оздравителните планове. И държавата и общината не са приватизирали нищо - \"всичко е през несъстоятелност, оздравителни планове, но работят - факт е, че работят\". И препрати към поисканата вчера от Нинова среща за кризата в Перник с главния прокурор Иван Гешев. Такава трябва да се състои на 6 януари: А после подхвърли, че не е ясно на какво основание от левицата \"назидавали\" обвинител номер едно, както и че можело някакви \"истини да излязат наяве\" след време. Все пак отбеляза, че \"за радост\", без \"да си криви душата\", \"кметът се държи перфектно\". Борисов: Икономическа полиция да изтърбуши всичко за Перник. От А до Я (ВИДЕО) Последва нов \"диалог\" със \"Стомана\", като от предприятието разказаха на Борисов колко пари са вложили в него. Стана ясно и че ще подарят част от земите, през които трябва да мине новото водопроводно трасе, както и че 80 на сто от тръбите за интерконектора с Гърция се произвеждат в завода.  Министрите и зам.-министрите посочиха, че не са открити отклонения към \"Стомана\". И всички се отправиха към пречиствателната станция на оглед. Борисов коментира и ситуацията в Ботевград, след като кметът Иван Гавалюгов обяви пред  , че язовир \"Бебреш\" има вода за около 6 седмици и градът може да последва съдбата на Перник.  Освен сушата градоначалникът обвини и ВЕЦ \"Бебреш\", за който е било констатирано, че е източил за две седмици 1,2 млн. куб. м вода нерегламентирано. По думите му централата била частна - собственост на Васил Златев - бащата на доскорошния шеф на \"Лукойл\" Валентин Златев. От думите на Нанков стана ясно, че днес в МРРБ ще има среща за проблемите на Ботевград, като според кмета имало опасност от воден режим в града, а според управителя на ВиК - не. Имало и авариен план. Нанков обяви и че проблеми и в Шумен няма да има, въпреки опасенията. На финала Борисов заподозря нов сценарий тип февруарските протести, които свалиха първия му кабинет. По думите му умишлено се всява страх в населението, че ще остане без вода до февруари. \n\t   Перничани искат присъди, министри им обещават ремонти Нинова се среща с Гешев заради Перник, обвини министрите за кризата В Перник: водата в годна за пиене, а бедственото положение - удължено с 30 дни. Борисов: Икономическа полиция да изтърбуши всичко за Перник. От А до Я (ВИДЕО)", "date": "2019.12.30", "title": "\"Студена\" върви към мъртъв обем, Борисов пак на място - пита за приватизация"}
{"url": "https://clubz.bg/92351-pochina_profesor_d_r_dragomir_draganov", "text": "На 71 г. почина проф. д-р Драгомир Драганов, дългогодишен преподавател по история в Софийския университет, бивш депутат от две Народни събрания. Проф. Драгомир Драганов е роден през 1948 г. в Плевен. През 1972 г. завършва история в Историческия факултет на Софийския университет. От 1974 г. е асистент, от 1984-та доцент, а от 1996-а - професор в Катедрата по нова и съвременна история. През 1980-1983 г. е преподавател по история на славянските народи в Мадридския автономен университет.  Той беше депутат в 7-ото Велико народно събрание от БСП и в 38-ото НС от Евролевицата. Съосновател и активен деец на Атлантическия клуб. Клуб Z изказва съболезнования на близките му.", "date": "2019.12.30", "title": "Почина професор д-р Драгомир Драганов"}
{"url": "https://clubz.bg/92365-moskva_i_bagdad_osydiha_amerikanskite_udari_v_irak_i_siriq%C2%A0", "text": "Руското външно министерство заяви днес, че американските въздушни удари по обекти на подкрепяна от Иран шиитска групировка в западен Ирак и източна Сирия са неприемливи и контрапродуктивни, и призова всички страни да се въздържат от разпалване на напрежение и дестабилизация на военнополитическата ситуация в региона, предадоха ТАСС и Ройтерс, цитирани от БТА. Този позиция е изразена в разпространен от министерството в Москва коментар за вчерашните събития. САЩ заявиха, че въздушните удари по групировката \"Катаиб Хизбула\" (Бригади на Хизбула) са в отговор на убийството на американски цивилен служител при ракетна атака срещу иракска военновъздушна база. Иракският премиер Адел Абдел Махди остро осъди днес въздушните удари на САЩ срещу няколко обекта, принадлежащи на подкрепяната от Иран милиция в Ирак, и предупреди, че тези атаки ще имат  По-късно днес се очаква заседание на иракския Съвет за национална сигурност, след което ще се обяви официалната позиция на правителството в Багдад. Държавният секретар на САЩ Майк Помпейо защити по телевизия \"Фокс нюз\" днес американските въздушни удари срещу \"Катаиб Хизбула\" и каза, че те са били в отговор на нападение срещу американските сили в Ирак. Помпейо отбеляза, че \"Катаиб Хизбула\" се ползва с подкрепата на Иран. Израелският премиер Бенямин Нетаняху благодари днес в телефонен разговор с Помпейо за действията на САЩ, насочени срещу Иран и неговите сателити в региона, съобщи канцеларията на премиера.", "date": "2019.12.30", "title": "Москва и Багдад осъдиха американските удари в Ирак и Сирия "}
{"url": "https://clubz.bg/92354-afrikanskata_chuma_prinudi_kitaj_da_spre_vnosa_na_svinsko_ot_indoneziq", "text": "Китай забранява вноса на свинско от Индонезия заради африканската чума, предаде Ройтерс. Европарламентът одобри 70 млн. евро за борба със свинската чума Смъртоносната болест покоси комунистическата страна през август 2018 г. и е намалила популацията на прасетата с повече от 40 процента.  Китай вади 10 000 тона свинско от резервите си заради чумата Пекин въведе мерки, с които да стимулира отглеждането на животните и стегна регулациите, за да предотврати нова криза. Към 17 декември в Индонезия са разкрити 392 случая на африканска чума по свинете, съобщи главната митническа администрация на Китайската народна република на официалния си сайт. 753 свине изклани в Япония - заради свинска треска Китай вади 10 000 тона свинско от резервите си заради чумата 753 свине изклани в Япония - заради свинска треска", "date": "2019.12.30", "title": "Африканската чума принуди Китай да спре вноса на свинско от Индонезия"}
{"url": "https://clubz.bg/92364-ivan_kostov_ivan_geshev_kleveti_pozovavajki_se_na_klyuki_nedopustimo_e", "text": "Това обяви бившият премиер (1997-2001 г.) Иван Костов в \"право на отговор\" пред БНТ заради  . Във въпросното участие обвинител №1 обвини Костов, че по негово време било \"унищожено\" следствието. Името на бившия министър-председател бе намесено в контекста на дебатите за контрол и механизъм за отстраняване на главния прокурор, за които Гешев намекна, че се водели заради нехаресване на определен главен прокурор, който някому не е удобен. Той даде пример как Националната следствена служба (НСлС) по времето на Костов била \"ранена\", защото премиерът не харесвал тогавашния й шеф Бойко Рашков и целта е била той да не може да контролира следователите. Аргументът на Гешев за твърденията - така се говорело тогава в професионалните среди. Гешев пред Кьовеши: С въдица ловим слон. От време на време и хващаме Той се позова на текстове от Конституцията на България и Закона за съдебната власт, които показват, че НСлС никога не е била закривана или прекратявана.  добави Костов. И припомни и текстовете от основния закон, според които при осъществяване на своите функции съдиите, прокурорите и следователите се подчиняват единствено на закона. Откъдето следва, че \"следователите не се контролират или командват от никого\" - тоест това не би следвало да е правел и Бойко Рашков, за да се налага да бъде спиран. Бившият премиер каза, че поема отговорност за реформата на правозащитните органи от 1998 г., с която се създадоха касационния и административния съд, въведе се триинстанционното производство, а на полицията бе възложено и участие в разследването на престъпления. Посочи, че целта е била независимостта на следователите, както и те да се фокусират върху сложните дела. Добави, че за последните 21 години никоя политическа сила на власт не промени така изградената организация на разследващите органи, а напротив разследващи функции бяха възложени и на други институции, например на данъчните и митнически инспектори. С тези реформи България стана част и от Европейския съюз. Костов препоръча на Иван Гешев, щом е констатирал деквалификация на следователите, което беше последното му твърдение във въпросното интервю за БНТ, \"да потърси конкретна отговорност за това от ръководителите на следствени отдели към окръжните прокуратури и от своя заместник\". Или в качеството си на главен прокурор да извърши кадрова и структурна оптимизация на самото Следствие, каквито действия постът му позволява.  Пълния запис от правото на отговор на Иван Костов пред БНТ можете да видите и чуете ", "date": "2019.12.30", "title": "Иван Костов: Иван Гешев клевети, позовавайки се на клюки - недопустимо е"}
{"url": "https://clubz.bg/92350-gerb_vidq_nov_fevruarski_prevrat_v_krizata_s_vodata", "text": "Готви се нов сценарий, подобен на февруарските протести през 2013 г., довели до оставката на първия кабинет \"Борисов\". Идеята е да се създаде паника в населението по места, че ще остане без вода, а вината за режима в Перник да бъде прехвърлена върху ГЕРБ. Това обявиха днес от ГЕРБ, като тон зададе самият премиер и лидер на управляващата партия Бойко Борисов. Борисов днес отново бе на място в Перник, като бе попитан и за Ботевград и Шумен, където също има опасения за водни режими. \"Студена\" върви към мъртъв обем, Борисов пак на място - пита за приватизация Малко по-късно местната организация даде пресконференция, водена от депутата Красимир Велчев. И Велчев в прав текст заяви, че партията вижда сценарий за нов преврат за сваляне от власт. Но също така отсече: Перничани искат присъди, министри им обещават ремонти От думите му се разбра още, че подозренията за този \"сценарий\" падат върху БСП. И уточни, че въпросният сценарий е за бунтове \"напролет\". , посочи още Велчев. Нинова се среща с Гешев заради Перник, обвини министрите за кризата По думите му \"нашите министри са непрекъснато горе на обектите\", а когато Вяра Церовска (ГЕРБ) е станала кмет в миналия мандат (на тези избори тя загуби от кандидата на БСП Станислав Владимиров, б.р.) заварила общината с дългове за 35 млн. лв. и без никаква документация за водния цикъл на града. На въпрос защо още през лятото, когато като депутат сегашният кмет пита за водата на Перник, министрите отговаряха, че проблем няма да има, Велчев съзря \"сценарий\". Според него Нено Димов (министър на екологията) може и да не е бил информиран за реалната ситуация, отговаряйки на Владимиров от парламентарната трибуна.  , посочи още депутатът. Борисов: От 1952-ра не е пипано нищо, сиреч в Перник няма по-млада тръба от мен (ВИДЕО) А по повод Ботевград и Шумен заяви, че неслучайно тази информация за предстоящи водни кризи се спуска от определени длъжностни лица. Както Клуб Z писа, днес кметът на Ботевград Иван Гавалюгов обяви пред БНР, че язовир \"Бебреш\" има вода за около 6 седмици и градът може да последва съдбата на Перник. Освен сушата градоначалникът обвини и ВЕЦ \"Бебреш\", за който е било констатирано, че е източил за две седмици 1,2 млн. куб. м вода нерегламентирано. По думите му централата била частна - собственост на Васил Златев - бащата на доскорошния шеф на \"Лукойл\" Валентин Златев. На това премиерът реагира така адрес на Гавалюгов: По отношение на Шумен пък уверенията на властта са, че вода има достатъчно и ще стигне до пролетното снеготопене. Проблемът там били загубите по системата.  За да нямало спекулации със страховете на населението, днес Велчев обяви, че по разпореждане на Борисов се извършват проверки на всички ВиК дружества в страната. Перничани искат присъди, министри им обещават ремонти Нинова се среща с Гешев заради Перник, обвини министрите за кризата Борисов: От 1952-ра не е пипано нищо, сиреч в Перник няма по-млада тръба от мен (ВИДЕО)", "date": "2019.12.30", "title": "ГЕРБ видя нов февруарски преврат в кризата с водата"}
{"url": "https://clubz.bg/92345-vqtyryt_se_usilva_jylt_kod_v_iztochna_bylgariq", "text": "Днес северният вятър ще се усили. Минималните температури ще са между минус 4 и 1 градуса. До обед на места все още ще превалява сняг, но след пладне валежите ще спират и облачността от запад ще се разкъсва и намалява. Ще духа умерен, на места в югоизточната половина от страната и силен северен вятър. Преобладаващите максимални температури ще са между 0 и 5 градуса. В Източна България има жълт код. Над Черноморието ще преобладава облачно и ветровито време. На места ще има слаби превалявания от дъжд и мокър сняг. По-късно след обяд валежите ще спрат и облачността ще започне да намалява. Вятърът ще е силен от север. Максималните температури ще са между 3 и 8 градуса. Температурата на морската вода е 10-12 градуса. Вълнението на морето ще се усили и ще е 4-5 бала. В планините през по-голямата част от деня ще е предимно облачно и ще превалява сняг. Следобед валежите ще спират и облачността над масивите от Западна България ще се разкъса. Ще духа силен североизточен вятър. Максималната температура на 1200 метра ще е около минус 3 градуса, на 2000 метра - около минус 9 градуса. Атмосферното налягане ще продължи да се повишава и ще е значително по-високо от средното за месеца.", "date": "2019.12.30", "title": "Вятърът се усилва, жълт код в Източна България"}
{"url": "https://clubz.bg/92347-nyu_jork_e_gotov_za_posreshtaneto_na_nova_godina", "text": "В Ню Йорк, както всяка година, направиха така наречения \"тест на конфетите\", които ще полетят от небето към празнуващите на Нова година на \"Таймс скуеър\", предаде ДПА, цитирана от БТА. По традицията от покривите на високите сгради на площада на фона на внушителната новогодишна заря върху събралите се на площада се изсипват близо 1400 килограма разноцветни конфети, а сред тях и листчета, на които са изписани пожелания от хора от цял свят. Но преди голямото събитие, за да се види как \"ще се държат\" конфетите при полет, над множеството, събрало се вчера пред Хард рок кафе бяха пуснати няколко шепи конфети. Очаква се, че на Нова година \"Таймс скуеър\" ще бъде изпълнен от около един милион души. В петък организаторите на партито довършиха и прочутата блестяща топка, която се спуска над празнуващите, докато се отброяват последните 60 секунди на отиващата си година. Този път тя е покрита с 2688 кристални триъгълници. Празненството тази година включва изпълнения на кейпоп бандата BTS и рапъра Поуст Малоун.", "date": "2019.12.30", "title": "Ню Йорк е готов за посрещането на Нова година"}
{"url": "https://clubz.bg/92363-dyrjavata_otpusna_oshte_30_miliona_na_pernik", "text": "Община Перник ще получи утре (31 декември) 30 млн. лева за справяне с ВиК кризата, оставила близо 100 000 души без нормален достъп до питейна вода. Това стана ясно след извънредно заседание на Министерския съвет, съобщава Би Ти Ви. ГЕРБ видя нов февруарски преврат в кризата с водата По-рано градът получи още над 4 млн. лв. По думите му машините и бригадите ще работят и в навечерието на новата година. \"Студена\" върви към мъртъв обем, Борисов пак на място - пита за приватизация Догодина Перник ще реализира и цялостен воден проект за 120 млн. лв. с европари, след който ще има чисто нови пречиствателни станции и довеждащи водопроводи и нова ВиК мрежа. Премиерът допълни, че МВР започвало проверки във всички ВиК дружества в страната. По думите му първата \"реализация\" в тази връзка била в Плевен. Премиерът обаче не даде повече подробности. По-късно пред журналисти икономическият министър Емил Караниколов уточни, че в северния град акцията е във връзка с управлението на отпадъците. Нинова се среща с Гешев заради Перник, обвини министрите за кризата Той изрази надежда, че режимът в Перник ще бъде отменен в края на януари при дебит между 400 и 900 литра в секунда (в момента е под 200), като предстояла тежка работа - с влизане на обучени специалисти в пещери, пълни с вода, както и сондажи в района на самия язовир, които трябва да се правят внимателно, за да не бъде засегната екосистемата. \"Студена\" върви към мъртъв обем, Борисов пак на място - пита за приватизация Нинова се среща с Гешев заради Перник, обвини министрите за кризата", "date": "2019.12.30", "title": "Държавата отпусна още 30 милиона на Перник"}
{"url": "https://clubz.bg/92349-enoriashi_ubiha_myj_prostrelql_dvama_dushi_v_cyrkva_v_teksas", "text": "Мъж откри стрелба в църква в американския град Уайт Сетълмънт, недалеч от Форт Уърт, щата Тексас, предаде Асошиейтед прес. Както съобщи полицията, загинали са двама души, а стрелецът е бил убит от двама членове на религиозната общност, които били от охраната на храма. Двама души са леко ранени. Стрелба на студентско парти в Тексас, двама убити и 14 ранени Няма информация за нападателя и мотивите му. Службата, по време на която е извършено нападението, е била излъчвана на живо в Ютюб. От записа се вижда, че стрелецът става от една от пейките, говори с някого в задната част на църквата, след това вади оръжие и започва да стреля. 20 убити и 26 ранени при стрелба в Тексас, САЩ Чуват се писъци, хората - може би стотина души, се крият, клякайки между пейките, или бягат. 20 убити и 26 ранени при стрелба в Тексас, САЩ", "date": "2019.12.30", "title": "Енориаши убиха мъж, прострелял двама души в църква в Тексас"}
{"url": "https://clubz.bg/92352-kitaj_osydi_syzdatelq_na_pyrvite_v_sveta_genno_redaktirani_bebeta", "text": "Съдът в китайския град Шенчжън, провинция Гуандун, постанови днес присъда от три години затвор за китайския учен Хъ Цзянкуей, създал първите в света \"генно редактирани\" бебета, съобщи агенция Синхуа, цитирана от Ройтерс и БТА. Родиха се първите генно редактирани хора? Ученият е осъден на затвор и глоба от 3 милиона юана (430 000 долара) за извършване на незаконен експеримент с раждането на близнаци от генномодифицирани ембриони, се казва в решението на съда, цитирано от ТАСС. Пред ноември 2018 г. Хъ Цзянкуей съобщи, че е използвал технология за генно редактиране, известна като CRISPR-Cas9, за да промени гените на ембриони на две родени същия месец близначки. Новината предизвика бурни реакции и дебати в Китай и по света за етичността на генното редактиране. Заедно с Хъ Цзянкуей са осъдени още двама изследователи. Чжан Жънли е с присъда от две години затвор и глоба от 1 млн. юана, а Цин Цзинчжоу е осъден на 18 месеца затвор, но с две години отлагане на изпълнението, и глоба от 500 000 юана, посочва Асошиейтед прес. Според Синхуа в резултат на изследванията и експериментите на Хъ Цзянкуей са родени три генномодифицирани бебета. През януари тази година китайските власти потвърдиха, че втора жена е бременна с дете с променена ДНК, но раждането му не беше потвърдено, отбелязва Франс прес.", "date": "2019.12.30", "title": "Китай осъди създателя на първите в света \"генно редактирани\" бебета "}
{"url": "https://clubz.bg/92357-stolichnite_obshtinari_vdignaha_danyka_za_naj_zamyrsqvashtite_i_moshtni_koli", "text": "Столичният общински съвет (СОС) прие предложението на кметицата на София Йорданка Фандъкова за повишаване на данъците за най-замърсяващите и мощни автомобили, както и на данъка за възмездно придобиване на имущество, предаде БТА. На извънредно заседание СОС прие увеличение на данъците върху автомобилите с по-нисък екологичен стандарт, както и данъка върху възмездно придобиване на имущество. За колите с най-малка мощност увеличението е от 3 до 10 лв., като то е за автомобилите с по-ниски екостандарти. За автомобилите до 100 конски сили, които са най-масовите, увеличението е между 7 и 40 лв., като 40 лв. е за колите с екостандарти 0,1,2. Бюджет на София от 1,7 млрд. лв. предлага Фандъкова За автомобилите със стандарти 3 и 4 увеличението е със 17 лв. От тази промяна Столичната община очаква да събере около 18 млн.лв. през 2020 г. Според нея е справедливо тези средства да бъдат насочени към подобряване на инфраструктурата в кварталите. Предложението на общината е данъкът от 2,5 процента, както е в момента, да бъде повишен на 3 процента. Тоест увеличението е с 0,5 на сто. Фандъкова съобщи, че в София годишно се правят около 115 000 сделки с имоти и автомобили като над половината от тях са с декларирана стойност под 2000 лв., което означава 50 лв. данък. Очакваните допълнителни приходи от този данък са около 20 млн.лв., с които ще бъдат гарантирани повече средства за ремонт на улиците и тротоарите в кварталите. Половината от тези средства ще бъдат предоставени директно на районните кметове за изпълнение на техните програми за ремонт на улици и тротоари. Останалата половина от средствата ще бъдат в програмата на общината за тези ремонти, каза столичната кметица.", "date": "2019.12.30", "title": "Столичните общинари вдигнаха данъка за най-замърсяващите и мощни коли"}
{"url": "https://clubz.bg/92355-bsp_vnasq_vot_na_nedoverie_sreshtu_pravitelstvoto", "text": "Внасяме вот на недоверие към правителството на Бойко Борисов за провала в политиката по околната среда и водите. Това заяви председателката на БСП Корнелия Нинова на пресконференция в централата на партията, предаде агенция \"Фокус\". ГЕРБ видя нов февруарски преврат в кризата с водата \"Студена\" върви към мъртъв обем, Борисов пак на място - пита за приватизация По думите му днес от БСП ще формират доклад, който да възложат на кмета, за 6-месечен срок да подготви едно такова общинско предприятие. По думите му нито е редно, нито има достатъчно аргументи да бъдат повишавани тези данъци. \"Студена\" върви към мъртъв обем, Борисов пак на място - пита за приватизация", "date": "2019.12.30", "title": "БСП внася вот на недоверие срещу правителството"}
{"url": "https://clubz.bg/92360-germansko_syvetski_sgovor_stoi_v_osnovata_na_vtorata_svetovna_vojna", "text": "Германия и Съветският съюз имат обща отговорност за избухването на Втората световна война, заяви посланичката на САЩ в Полша Джорджет Мосбакър, цитирана от ДПА. Путин обвини Полша за Втората световна война. Варшава: Сталинистки прочит на историята Тя каза това във връзка с неотдавнашно изявление на руския президент Владимир Путин по темата. В изказвания през последната седмица Путин отрече Съветският съюз да е изиграл каквато и да било роля за започването на Втората световна война и опита да прехвърли част от вината за конфликта върху Полша, отбелязва ДПА. Той също така отхвърли схващането, че през 1939 г. Съветска Русия е нахлула в Полша, и намекна за съучастничество на Полша с плановете на Хитлер за Холокоста, наричайки полския посланик в Германия в навечерието на Втората световна война  По-рано този месец руският президент разкритикува резолюция на Европейския парламент, в която се казва, че пактът за ненападение между Третия райх и Съветския съюз от 1939 г.  Изказванията на Путин предизвикаха възмущение в Полша, където правителството извика руския посланик, за да предяви протест пред него. Путин: СССР не носи отговорност за избухването на Втората световна война Снощи полският премиер Матеуш Моравецки заяви, че е неприемливо виновниците да се представят за жертви. Полският премиер отбелязва, че Путин: СССР не носи отговорност за избухването на Втората световна война", "date": "2019.12.30", "title": "\"Германско-съветски сговор стои в основата на Втората световна война\""}
{"url": "https://clubz.bg/92353-yujna_koreq_pomilva_5174_dushi_za_nova_godina", "text": "В навечерието на Нова година правителството на Южна Корея ще помилва 5174 души, съобщи южнокорейската агенция Йонхап, цитирана от ТАСС и БТА. САЩ намалиха исканията си за военните разходи на Южна Корея Значителна част от тях - 1879 души - са хора, отказали да служат в армията по религиозни или лични убеждения. В Южна Корея има задължителна наборна военна служба и тя продължава до две години, припомня Йонхап. САЩ поканиха Северна Корея да се върне на масата на ядрените преговори Отменени ще бъдат наказанията на дребни правонарушители, на четирима политици и на активисти на синдикални движения. В списъка на помилваните обаче няма да бъдат включени едри предприемачи и държавни служители, замесени в корупционни действия. Южна Корея стреля предупредително по руски военен самолет Властите се надяват това масово помилване да осигури на бившите престъпници възможност по-бързо да се върнат към нормален живот. САЩ поканиха Северна Корея да се върне на масата на ядрените преговори Южна Корея стреля предупредително по руски военен самолет", "date": "2019.12.30", "title": "Южна Корея помилва 5174 души за Нова година"}
{"url": "https://clubz.bg/92339-novo_naprejenie_okolo_sdelkata_s_turciq_za_bejancite", "text": "Идлиб е под обстрел. От седмици наред се водят ожесточени боеве за сирийския регион - последният бастион на джихадистките бунтовници. Артилерийските изстрели, ракетите и бомбите, пуснати от въздуха, унищожиха големи части от селищата в района. С оглед на продължаващото настъпление на сирийските и руските войски, сирийско-американската медицинска асоциация затвори две големи болници. Освен това, както заяви за Дойче веле говорител на организацията “Медико интернационал”, през последните седмици умишлено са били атакувани около 100 болници. При тези обстоятелства все повече хора са принудени да избягат - по данни на неправителствената организация “Риспонс координейшън груп” от ноември насам около 217 000 души са напуснали домовете си. Турският президент Реджеп Тайип Ердоган предупреди, че се задава нова вълна бежанци от Сирия. Както през 2015 г. , очаква се скоро голям брой сирийци да се отправят към Европа. Заради бомбардировките над 80 000 души са били принудени да напуснат сирийската провинция Идлиб и вече са на път към турската граница. Ердоган съобщи, че този път страната му няма да е в състояние да поеме този огромен наплив. \"Негативният ефект от натиска, който изпитваме, ще бъде почувстван от всички европейски страни, особено от Гърция\", заяви Ердоган. Както съобщава \"Зюддойче цайтунг\", очевидно в отговор на това предупреждение канцлерката Ангела Меркел възнамерява да посети Турция идущия месец. Засега обаче няма официално потвърждение от федералното правителство. Ако това пътуване се осъществи, Меркел ще настоява пред Ердоган да запази условията по споразумението за бежанците, което ЕС и Турция сключиха през март 2016 г. Споразумението предвижда Турция да осуетява опитите на бежанците с помощта на каналджии да се придвижат от сирийска територия към гръцките острови. В замяна на това ЕС обеща да предостави 6 милиарда евро до 2018 г. за подобряване на условията на живот на бежанците в Турция. Освен това Турция се задължава да връща обратно лицата, които не получат право на убежище. Срещу всеки депортиран в Турция бежанец страните от ЕС се задължават да приемат по един сирийски бежанец директно от Турция. ЕС заяви също така, че е готов да преговаря със страната за премахването на визовите изисквания за турските граждани и приемането на Турция в ЕС. Турция настоява за предоговаряне на Споразумението с оглед на задаващата се нова вълна от бежанци. Още през лятото Ердоган се закани, че ще отвори вратите към Европа, ако не получи от повече подкрепа в грижите за бежанците, живеещи в страната. До този момент Турция е подслонила около 3,6 милиона сирийски бежанци. При посещението си в Турция и Гърция в началото на октомври  германският министър на вътрешните работи Хорст Зеехофер беше запознат с новите искания на Анкара. Те се свеждат до следното: повече пари за издръжката на нарастващия брой бежанци, облекчаване на визовите условия за турските граждани, напредък в разширяването на митническия съюз и помощ при изграждането на зона за сигурност на сирийска територия. Засега споразумението е изпълнило своята цел, казва социологът и експерт по миграцията Джералд Кнаус и допълва, че след влизането му в сила едва няколко сирийци са успели да преминат границите на ЕС. От близо 50 000 души, достигнали до гръцките острови тази година, по-малко от една трета са били сирийци. Според Кнаус мнозинството сирийци, живеещи в Турция, не са готови да тръгнат към Европа: „Докато се чувстват защитени в Турция, имат достъп до здравната и образователната система и получават социални помощи, те ще си останат в страната\", смята Кнаус. Но за целта Турция ще трябва да продължи да получава финансова подкрепа от ЕС. Без финансова помощ от ЕС ситуацията в Турция ще се влоши, твърди Кнаус. И двете страни нямат интерес от това. Ето защо се принуждават да си сътрудничат. Освен това Споразумението дава на Съюза известна свобода на действие, която той би загубил, ако то бъде предоговорено. И същевременно в такъв случай той ще бъде зависим от турските решения. Гърция очаква около 100 000 нови бежанци идущата година да потърсят приют на островите й. Само през последните шест месеца страната е приела 45 000 нови бежанци, съобщи говорителят на правителството Манос Логотетис. За страните от ЕС това означава, че бързо ще трябва вземат решения дали да приемат или да отхвърлят молбите за убежище на хората, които пристигат на гръцките острови. Кнаус твърди, че от 2016 г. насам броят им значително е намалял. През изминалата година средно 14 души на месец са били депортирани обратно. Това допълнително увеличава натиска върху гръцката система за предоставяне на убежище, която в момента е изправена пред колапс. В бъдещите преговори е заложена на карта не само съдбата на сирийските бежанци, твърди Кнаус: „Ако споразумението между ЕС и Турция се провали заради отстъпки от страна на Съюза, който би пренебрегнал в такъв случай собствените си ценности, никой вече няма да може да защити надеждността на Конвенцията за бежанците в световен мащаб.\"", "date": "2019.12.30", "title": "Ново напрежение около сделката с Турция за бежанците"}
{"url": "https://clubz.bg/92359-zadrystvaniq_na_e_79_i_am_%E2%80%9Estruma%E2%80%9D_kraj_blagoevgrad", "text": "Голямото пътуване за посрещане на Новата година започна, тапи се образуваха на изхода на Благоевград следобед, както на Е-79, така и на края на автомагистрала “Струма”, предаде БГНЕС. По главния път опашката преди кръговото стига до ж.к. “Струмско” или 2 км, толкова е и на автомагистралата. По нея пристигат тръгналите от столицата, Кюстендил, Дупница и Северна България. Трафикът по ГП Е-79 се оформя от напускащите Благоевград. Е-79 и края на АМ „Струма” се „срещат” на кръговото след м. Полигона, колоните едва пъплят. От там надолу се продължава по Е-79, но скоростта е ниска - не повече от 40 км/ч заради ограниченията на скоростта до пътен възел „Симитли - Банско”. Хиляди се отправят на юг, за да посрещнат Новата 2020 г. в Гърция, както и курортите в Пиринско - Банско, Разлог, Сандански и др. По-късно днес трафикът, особено по АМ „Струма”, която свършва на изхода на Благоевград, ще се увеличава.", "date": "2019.12.30", "title": "Задръствания на Е-79 и АМ „Струма” край Благоевград"}
{"url": "https://clubz.bg/92358-levski_prepodpisa_s_kapitana_si", "text": "Капитанът на \"Левски\" Живко Миланов продължи договора си с клуба с една година. Новият контракт на юношата на \"сините\" е до юни 2021 година, съобщи официалният сайт на \"Левски\". Преди да се споразумее с Миланов \"Левски\" привлече двама български футболисти - Симеон Славчев, свободен агент, и Деян Лозев от \"Арда\" (Кърджали). Зимната селекция продължава, на \"Герена\" търсят поне още две нови попълнения, а са готови и да се разделят с играчи, привлечени през лятото.", "date": "2019.12.30", "title": "\"Левски\" преподписа с капитана си"}
{"url": "https://clubz.bg/92356-ruskiqt_gaz_za_bylgariq_zaobikalq_ukrajna_s_dostavki_prez_turciq", "text": "Руският природен газ за България вече няма да идва през Украйна и Румъния, а през Турция. Това обявиха министърката на енергетиката Теменужка Петкова и шефовете на \"Булгаргаз\" и \"Булгартрансгаз\". Нововъведението е от 1 януари 2020 г. и договореностите с \"Газпром\" и \"Газпромекспорт\" вече са факт. Мотивът - смяната на входната точка за доставка на газа щяла да доведе и до икономии и по-изгодни цени за българските потребители, обяви Петкова.  Румен Овчаров: От януари можем да получаваме газ през Турция Размерът на икономиите ще е в размер на около 80 млн. лв. на година, стана ясно по време на брифинга в енергийното министерство. По думите на Петкова това е до 5%, като се разбра, че причината е предимно спестяване на транзитни такси през Румъния, които неотдавна бяха повишени. Според изпълнителния директор на \"Булгартрансгаз\" Владимир Малинов предложението за промяна на входната точка за доставка на газ за България, която вече ще е Странджа-2, е била предложена от руската страна. Промяната в договора с \"Газпром\" не засяга количествата газ, които ще се доставят.  ЕК: Транзитът на руски газ през Украйна продължава и след Нова година Има принципно споразумение за транзита на газ през Украйна На въпрос какво се случва с договора за транзит на газ към страни като Гърция и Северна Македония и той ще продължи ли по трасето през Украйна, Малинов отвърна, че това зависело от решението на държавите потребители, а родната газопреносна инфраструктура е подготвена за различните варианти.  Русия отдавна иска да прекрати транзита на природен газ през Украйна. Строежът на газопроводите \"Северен поток\"-2 и \"Турски поток\" е част от този план.  Входната точка за руския газ през Турция стана възможна покрай инвестиции в газопреносната мрежа, свързани именно с \"Турски поток\", чието разклонение през България за Сърбия и Унгария само български политици, начело с Бойко Борисов, наричат \"Балкански поток\".  Това, което не се разбра по време на пресконференцията днес, е какво ще стане със съществуващите в договора за транзит на газ с \"Газпром\" до 2030 г. клаузи. Документът предвижда, че до края му страната ни трябва да получава транзитни такси за доставка на природен газ и за Турция. Годишно \"Булгартрансгаз\" получаваше от руската държавна газова компания около 140 млн. лв. за този пренос.  Изпълнителният директор на „Булгартрансгаз“ Владимир Малинов съобщи още, че от 2 януари 2020 година ще стартира борсова търговия с газ. „Работи се с пълни темпове и много сериозна амбиция всичко това, което сме поели като ангажимент в рамките на договора да бъде изпълнено“, добави Петкова. Неотдавна президентът на Русия Владимир Путин остро разкритикува България, че се бавела със строежа, докато Сърбия вече обяви край на строителството на тръбите на нейна територия. Те трябва да се свържат през територията на България с турската част от газопровода. Тогава българските власти, отново с участието и лично на Бойко Борисов, обясниха, че няма никакво забавяне, строи се усилено, а обществената поръчка е била забавена от обжалвания, защото е била много прозрачна и проведена по всички правила.  Балансът според Борисов: \"Белене\", \"Турски поток\" и координационен център на НАТО във Варна Това, което бе пропуснато в разказа е, че търгът бе обжалван веднъж след като \"Булгартрансгаз\" обяви саудитската компания \"Аркад\" за победител, което не се хареса на другия участник - консорциум с руско участие. В последствие \"Булгартрансгаз\" изненадващо отмени решението си за избор на изпълнител и поиска да се сключи договор със първоначално загубилия кандидат. Последва обжалване от \"Аркад\".  Смяната на изпълнителя обаче не мина през КЗК. В крайна сметка строител е саудитската компания, но с доставчик на тръби - руският участник в конкуретнтия консорциум. Подписано: \"Турски поток\" през България ще се строи от \"Аркад\" Изпълнителният директор на „Булгартрансгаз“ от своя страна уточни, че над 110 км от полосата е подготвена за строителство, заварени са тръбите на територия от над 35 км, като по участъка тече проверка за качеството на заваръчните дейности. ЕК: Транзитът на руски газ през Украйна продължава и след Нова година Има принципно споразумение за транзита на газ през Украйна Балансът според Борисов: \"Белене\", \"Турски поток\" и координационен център на НАТО във Варна Подписано: \"Турски поток\" през България ще се строи от \"Аркад\"", "date": "2019.12.30", "title": "Руският газ за България заобикаля Украйна - с доставки през Турция"}
{"url": "https://clubz.bg/92361-myj_e_osyden_na_15_g_zatvor_za_rolqta_si_v_ubijstvoto_na_qn_kuciak", "text": "Мъж бе осъден на 15 години затвор в Словакия за ролята си в убийството на разследващия журналист Ян Куциак, предаде Ройтерс, като се позова на съдебна говорителка. Убийството на Куциак и годеницата му Мартина Кушнирова в дома им край Братислава през февруари миналата година доведе до масови протести срещу корупцията в централноевропейската страна, които разтърсиха правителството. Очаква се случаят да изиграе роля и на предстоящите през февруари парламентарни избори. Осъденият, 42-годишният Золтан Андрушко, бе един от петимата обвиняеми по случая. Само той обаче направи самопризнания и сключи сделка с прокуратурата в замяна на свидетелските си показания. Убиецът на Куциак задържан в Словакия? Андрушко се беше споразумял за 10-годишна присъда с прокуратурата, но днес съдът отхвърли споразумението и постанови по-дълга присъда, която обвиняемият прие.", "date": "2019.12.30", "title": "Мъж е осъден на 15 г. затвор за ролята си в убийството на Ян Куциак"}
