{"url": "http://clubz.bg/81823-poroshenko_govorel_bylgarski_i_shtql_da_priznae_rezultatite_ot_balotaja", "text": "Действащият украински президент Петро Порошенко обеща днес да признае резултатите от балотажа на президентските избори в Украйна на 21 април и да освободи поста, в случай че претърпи поражение, предаде ДПА, цитирана от БТА.  \n\tТова ще бъде изборът на украинския народ и аз ще го призная, какъвто и да е той, каза Порошенко днес на стадион \"Олимпийски\" в Киев. \n\tПорошенко чакаше напразно повече от час съперника си Володимир Зеленски за диспут между двамата на спортното съоръжение. Комикът и фаворит за президентския пост Зеленски беше дал ясно да се разбере още преди това, че не е склонен да се явява на диспут с Порошенко преди петък идната седмица. \n\tДали ще има диспут между двамата в петък, 19 април, все още не е ясно. Така или иначе, това няма да има особено значение за резултата от изборите, каза пред радио \"Ехото на Москва\" украинският политолог Вадим Карасьов. Някои от привържениците на Зеленски може и да се разочароват, но това няма да промени кой знае колко крайния резултат, посочи анализаторът. \n\tВ раздираната от криза бивша съветска република Зеленски, който е актьор и новак в политиката, спечели първия тур на изборите с резултат от около 30 процента от гласовете и с доста голяма преднина пред Порошенко. Според някои социологически проучвания преди втория тур Порошенко изостава от Зеленски с 20 процента и повече. Според изследване, цитирано от Франс прес, Зеленски ще победи с 61 срещу 39 процента. Украйна: Комедиантът ще победи шоколадовия крал на президентския балотаж Порошенко обеща да научи унгарски език, ако това е необходимо.  \n\tПрезидентът направи това изявление в отговор на унгарски журналист, който го попита какви ще бъдат следващите стъпки на Украйна по пътя на европейската й интеграция. Порошенко отбеляза, че вярва в подкрепата на Унгария и в подкрепата на стремежа на Украйна да се присъедини към ЕС. Той поясни, че Украйна е готова да инвестира за деца от националните малцинства, изучаващи два езика, украински и роден - по-специално унгарски. Порошенко изрази увереност, че гражданите на Европейския съюз трябва да знаят няколко езика.", "date": "2019.04.14", "title": "Порошенко говорел български. И  щял да признае резултатите от балотажа"}
{"url": "http://clubz.bg/81819-livyrpul_preskochi_poslednoto_si_golqmo_prepqtstvie", "text": "\"Ливърпул\" подчини \"Челси\" във Висшата лига - 2:0, четири кръга преди края. Това бе последният силен съперник, с който \"червените\" играха през сезона. Счита, че до края те няма от кой да загубят и само трябва да се надяват \"Манчестър Сити\" да сбърка някъде.  \"Гражданите\" изостават на две точки, но имат и мач по-малко. Тяхната програма е по-тежка - играят с \"Тотнъм\" (идния уикенд) и \"Манчестър Юнайтед\". \"Ливърпул\" взе трите точки благодарение на два гола за по-малко от три минути в началото на второто полувреме. В 51-ата Садио Мане откри резултата, а в 53-тата с поредния си шедьовър (страхотен шут в горния десен ъгъл на вратата) Мохамед Салах удвои. \"Червените\" натиснаха още от първите минути. Те имаха няколко възможности преди почивката. \"Челси\" също организира добри атаки. След двойния удар в началото на втората част \"сините\", които до днес имаха доста добра серия срещу този съперник, опитаха да отвърнат. Еден Азар бе близо до това да върне интригата, но уцели греда, след като бе изведен на чиста позиция.  Азар имаше нова ситуация, а малко след това и Гонсало Игуаин. Постепенно \"Ливърпул\" овладя отново ситуацията на терена и ликува след края. \"Челси\" е четвърти - на точка от третия \"Тотнъм\", \"Манчестър Юнайтед\" е с две по-малко, а \"Арсенал\" с три, но всички отбори, замесени в битката за местата за Шампионската лига, имат мач по-малко от \"сините\". \"Топчиите\", които в понеделник играят с \"Уотфорд\", са с два по-малко. По-рано днес \"Манчестър Сити\" спечели с 3:1 като гост на \"Кристъл Палас\".", "date": "2019.04.14", "title": "\"Ливърпул\" прескочи последното си голямо препятствие"}
{"url": "http://clubz.bg/81815-mestan_e_zadyrjan_za_smyrtta_na_6_mesechno_bebe_v_katastrofa", "text": "Лидерът на партия ДОСТ Лютви Местан е задържан днес за 24 часа за гибелта на 6-месечно бебе в автомобилна катастрофа в Южна България, в която той е замесен, съобщи би Ти Ви. Говорителката на главния прокурор Румяна Арнаудова каза, че до момента е установено, че едната от колите е била управлявана от  Местан, а в другата е пътувало семейство с две деца - на 10 години и на 6 месеца. Инцидентът е станал към 13,30 часа днес на т-образно кръстовище на главния път от Момчилград към ГКПП Маказа и второстепенен път към с. Загорско. Автомобилът на Местан е идвал откъм второкласния път, каза Арнаудова. По думите й тримата в движилия се главния път автомобил са били откарани в болница в Кърджали. Местан е с изкълчена китка. Водачите и на двата автомобила са дали отрицателни проби за алохол и наркотици, каза Арнаудова. Местан е бил сам във фолксвагена, който управлявал, разказа пред би Ти Ви Мустафа Исмаил, който е свидетел на произшествието.  Исмаил, който е местен лидер на ДОСТ, е шофирал друг автомобил след Местан. По думите му Местан е спрял  на знака \"Стоп\" на кръстовището и след това е завил вляво. Тогава го връхлетял другият автомобил, който се движел с голяма скорост.  От удара колата със семейството е излетяла на 50 метра в близко дере и се обърнала няколко пъти.", "date": "2019.04.14", "title": "Местан е задържан за смъртта на 6-месечно бебе в катастрофа"}
{"url": "http://clubz.bg/81814-okonchatelno_stanishev_na_5_o_mqsto_pylna_promqna_na_evrolistata_na_ninova", "text": "Президентът на ПЕС   заема 5-ото място в листата на БСП за европейските избори, въпреки желанието и опита на лидерката Корнелия Нинова да го изхвърли въобще от списъка - това показват окончателните резултати от тайното гласуване на Националния съвет на БСП, който днес повече от 10 часа редеше листата за вота на 26 май. На много тежко заседание.  Проектолистата, която Нинова и Изпълнителното бюро предложиха в началото на пленума, пък претърпя пълна промяна, след като ръководството не наложи гласуване на списъка ан блок. Към селекцията на Нинова членовете на Националния съвет предложиха още 9 кандидати, сред които, очаквано, бе и Станишев. Той, заедно с водачката Елена Йончева, имаше най-много номинации от местните структури. Така социалистите трябваше да подредят по висшегласие 26 имена, с които за запълнят свободните от \"гражданска квота\" 14 места в кандидат-евродепутатския списък.  В резултат проектолистата \"Нинова\" на практика бе бламирана. След вота предложеният от лидерката   за 2-рото място отива на 12-о място. След като резултатът от гласуването стана ясен, юрисът и водач на Лявото крило в партията си е направил отвод. Затова в листата на позицията му ще влезе  според вота на членовете на пленума.  Заместничката на Нинова в БСП  изпада от 3-ото на 7-о място. Подреденият от ръководството под №5   е пратен от пленума на 8-ма позиция. Станишев преди Априлския пленум* 2019 г: БСП се превръща във вождистка партия - ГЕРБ №2 На второто и третото място пък застанаха едно малко познато и едно съвсем непознато лице. Подгласник на Йончева в листата стана настоящият депутат  Който влезе в \"голямата политика\" на национално ниво на парламентарния вот през 2017 г. След него е младата  , която, според социалисти, е член на партията от 2017 г., а иначе е попаднала изобщо сред кандидатите от движение \"Милениум\". Дъщеря е на председателя на социалистите в район \"Студентски\" Милен Пенков.  Във варианта на листата а ла Нинова двамата бяха съответно на 11-о и на 9-о място. Единственият досегашен евродепутат сред кандидатите за нов мандат   изпадна с 1 място - от 7-о на 8-мо.  Само  от предложения от председателката вариант си запази шестата позиция.  Валери Жаблянов, който не бе изобщо в списъка \"Нинова\", се появи след гласуването на 13-ата позиция.  Ето и пълната окончателна подредба на имената:  1. Елена Йончева \n\t2. Петър Витанов \n\t3. Цветелина Пенкова \n\t4. гражданска квота Иво Христов  \n\t5. Сергей Станишев \n\t6. Иван Кръстев \n\t7. Деница Златева \n\t8. Румен Гечев \n\t9. Момчил Неков \n\t10. гражданска квота Велизар Енчев \n\t11. Димитър Данчев \n\t12. Тодор Стоилов \n\t13. Валери Жаблянов \n\t14. Мариела Модева \n\t15. Десислав Тасков \n\t16.  Крум Дончев \n\t17. коал. партньор Емил Георгиев Изборът бе таен, с бюлетини. Във всяка от бюлетините имаше 26 имена - предложените от Нинова и допълнените от членовете на пленума по време на заседанието. Всеки социалист от Националния съвет трябваше да подреди 13 имена в 17-членната листа. Бройката е тази, защото водачът Йончева е ясен, а три от местата бяха гласувани по-рано през деня. Те са за представителите на гражданската квота и коалиционни партньори и бяха фиксирани така -  - под №4 е шефът на кабинета на президента Румен Радев - Иво Христов , под №10 - Велизар Енчев, а под №17 - Емил Георгиев от \"Екогласност\".  Проектолистата на БСП: Станишев - вън, президентският Иво Христов - вътре След гласуването Станишев благодари и на местните организации, които го бяха номинирали за евродепутат, и на членовете на Националния съвет, които застанаха зад него. И обяви, че за него е важно оттук нататък БСП да не се занимава със себе си, а да влезе в кампанията със силна \"Визия за България\". Според президента на ПЕС  самата кампания на левицата за вота на 26 май трябва да бъде  По думите му ГЕРБ всеки ден създава проблеми и генерира скандали, затова БСП трябва да е актуална с позициите си. Йончева: Станишев е капитал. Ще бъде в листата Проектолистата на БСП: Станишев - вън, президентският Иво Христов - вътре Йончева: Станишев е капитал. Ще бъде в листата", "date": "2019.04.14", "title": "Окончателно: Станишев на 5-о място. Пълна промяна на евролистата на Нинова"}
{"url": "http://clubz.bg/81806-bsp_umira_ot_glupost_ne_ot_starost", "text": "Някои прекалени оптимисти очакваха БСП постепенно да отмре като селище със затихващи функции – от старост. Днес по-вероятно обаче изглежда над 100-годишната бивша комунистическа партия да умре по-рано от глупост. Само за това говори проектолистата за евроизборите на 26 май, която изпълнителният й орган предлага на пленум. Проектолистата на БСП: Станишев - вън, президентският Иво Христов - вътре В нея има различни глупости, но безспорно най-голямата е да извадят единственото си международно познато лице Сергей Станишев и да го заместят с непознатия на запад от околовръстния път на София Иво Христов. Не става дума за оня Иво Христов с научната титла, който нарече 80 на сто от избирателите си “дебили”. Става дума за другия Иво Христов, който е шеф на кабинета на президента Румен Радев и за когото се предполага, че пише псевдопроевропейските речи на държавния глава заедно с дежурните му опорки за подлата Европа, които могат да зарадват само Кремъл. Става дума за онзи Иво Христов, когото, както се говори, съпругата на Радев Десислава не може да понася. И той, и Станишев могат да бъдат спорни кандидати. Политически обаче Станишев има две съществени неоспорими предимства пред Христов – бил е министър-председател и има солиден опит не само като евродепутат, но и като лидер на второто по големина европейско политическо семейство. Станишев преди Априлския пленум* 2019 г: БСП се превръща във вождистка партия - ГЕРБ №2 Защо БСП се отказва от питомното и хуква подир дивото? Подозирам, че отговорът е много прозаичен и много български. Може би просто Радев иска от Нинова да прати сегашния шеф на кабинета си далече от “първата дама”. Едно главоболие по-малко. Не изключвам и Нинова да урежда приятелския си кръг – за сметка на партията, която ръководи и на България, която нейните евродепутати ще представляват. Точно за уреждане е признак тайнствеността, в която беше обвита до последния момент червената листа. Дали днешният пленум ще я приеме или ще я промени, ще бъде тест за това в каква партия се превръща БСП. Но, не бойте се деца, както е казал пролетарският поет. Всичко, което е лошо за БСП, е добро за България. Никой не бива да пречи на Нинова да прави глупости. С всяка от тях един проблем на страната ни се приближава към твърде закъснелия си край и, дай Боже, да отвори място за създаване на истинска европейска левица. Станишев преди Априлския пленум* 2019 г: БСП се превръща във вождистка партия - ГЕРБ №2", "date": "2019.04.14", "title": "БСП умира от глупост, не  от старост"}
{"url": "http://clubz.bg/81822-levicata_vodi_vyv_finlandskite_izboi", "text": "Социалдемократическата партия води на парламентарните избори във Финландия, които бяха произведени днес. Това сочат частичните резултати, които са разочарование за консерваторите и крайната десница, предаде Франс прес, цитирана от БТА. \n\tСоциалдемократите, водени от бившия министър на финансите Анти Рине, са получили 19,1 на сто от гласовете, а антиимигрантската и евроскептична партия \"Финландците\" са получили 15,1 на сто, нареждайки се след Партията на националната коалиция (консерватори със 17,2 на сто) на избори, в които участваха близо милион и половина гласоподаватели или една трета от електората.", "date": "2019.04.14", "title": "Левицата води във финландските избои"}
{"url": "http://clubz.bg/81820-pochina_syprugata_na_miloshevich", "text": "Вдовицата на покойния сръбски лидер Слободан Милошевич Мира Маркович почина днес в Русия на 76-годишна възраст, съобщи АФП. Причината на смъртта не беше веднага обявена. Медии съобщиха, че Маркович е починала  в московска болница. През 2003 г. тя напусна Сърбия, където беше обвинена за злоупотреба с власти заподозряна в контрабанда на цигари и политическо убийство. През 2008 г. Сърбия издаде за нея по тези обвинения международна заповед за арест, а Русия предостави политическо убежище на нея и на сина й Марко Милошевич. Маркович бе наричана \"лейди Макбет\" на Балканите заради влиянието, което оказваше на съпруга си. Милошевич почина през 2006 г. в килията си в затвора на международния трибунал за бивша Югославия в Хага, където беше обвиняем по дело за геноцид, военнии престъпления и престъпления срещу човечеството за неговата ключова роля във войните в бивша Югославия през 90-те години на миналия век.", "date": "2019.04.14", "title": "Почина съпругата на Милошевич"}
{"url": "http://clubz.bg/81821-cherveni_kartoni_i_sceni_kraj_terena_na_levski_ludogorec_snimki", "text": "\"Лудогорец\" победи \"Левски\" с 2:0 на стадион \"Васил Левски\" и си върна аванса от три точки пред ЦСКА-София в класирането на Първа лига. Това е втора поредна победа на \"орлите\" насред София срещу \"сините\" с този резултат. Разликата е само, че предишната наскоро беше на \"Герена\". Слабо съдийство на Ивайло Стоянов (за кой ли път?!), два червени картона и напрежение по трибуните са сред останалите неща, с които ще запомним двубоя. \"Лудогорец\" прекъсна серия от три поредни мача без отбелязан гол. Клаудиу Кешеру откри в 37-ата минута, но преди това трябваше да бъде изгонен заради удар в лицето на съперник. След почивката символичните домакини имаха претенции за дузпа за нарушение на Вандерсон срещу Иван Горанов в наказателното поле. В 80-ата Козмин Моци удвои от дузпа. Малко преди това Горанов бе изгонен заради нарушението срещу откъсналия се Якуб Шверчок. Моци пък подразни феновете на \"Левски\" в сектор \"Б\". Десетки от тях опитаха да нахлуят на терена. Бяха удържани от стюарди и полиция. Румънецът също пое към съблекалнята по-рано - заради провокацията, а запалянко на \"сините\" скочи върху предпазния тунел в сектор \"А\", счупи пластмасата и падна долу на пистата. \"Левски\" вече изостава на девет точки от \"Лудогорец\" и на шест от ЦСКА-София. Идната събота е сблъсъкът ЦСКА-София - \"Левски\". Столичният тим имаше проблеми с контузени и наказани защитници, така четворката отзад бе доста експериментална. Полузащитникът Хали Тиам игра като централен защитник, а в състава бе върнат извадения до края на сезона Милош Цветкович. Напълно логично \"Лудогорец\" започна по-активно и с типичния си стил на игра с продължително владеене на топката. \"Левски\" пък предприе по-пасивна роля - с преса в средата на терена и контри. Играчите на Георги Дерменджиев така два пъти отнеха топката и се откриха добри възможности пред Станислав Костов, но той не намери най-добрите завършващи решения. От средата на полувремето \"Лудогорец\" вече имаше игрово предимство. Моци уцели греда с глава след центриране от свободен удар. Последва разбъркване в наказателното поле.  В 37-ата минута шампионите избродираха добра акция и Кешеру вкара на празна врата, а след това неволно налетя на своя съотборник Адриан Попа. Голмайсторът обаче можеше да не бъде на терена тогава. В началото на втората част \"Лудогорец\" пропусна рано да реши всичко. Грешки на Горанов доведоха до ситуации за Яцек Горалски и Сисиньо. Така се стигна до ситуацията в 69-ата с подминатото от рефера съприкосновение между Вандерсон и Горанов в пеналта на отбора от Разград. В края се стигна до грозните сцени заради поведението на Моци - радост пред публиката на \"Левски\". Освен опитите за нахлуване към терена полетяха предмети. \"Сините\" ги чака наказание от БФС. Единственият положителен факт за \"Левски\" е, че в състава днес като титуляри и резерви играха неколцина юноши и те се представиха добре, особено халфът Илия Юруков.", "date": "2019.04.14", "title": "Червени картони и сцени край терена на \"Левски\" - \"Лудогорец\" (СНИМКИ)"}
{"url": "http://clubz.bg/81818-zadyrjaha_nezakonni_cigari_i_kanabis_za_milioni_levove", "text": "Митничарите на граничните пунктове Кулата и Златарево са задържали снощи двама шофьори на български камиони, в които са намерили укрити контрабандни цигари и канабис за милиони левове, съобщи БНТ. В единия от случаите камион, пътуващ от Косово за България, е спрян за проверка с рентген, при която в него са намерени над 500 килограма висококачествен канабис. На шофьора му е прилошало и е бил транспортиран за преглед в спешен център, откъдето се опитал да избяга, предаде Канал 1. По-късно през деня, отново след проверка с рентген е установено, че в камион, който по документи превозва климатици, са укрити над 800 мастербокса нелегални цигари. Стойността на контрабандните цигари е близо 1 200 000 лв., съобщи МВР.  ", "date": "2019.04.14", "title": "Задържаха незаконни цигари и канабис за милиони левове"}
{"url": "http://clubz.bg/81816-sestrata_na_qvor_zahariev_v_tqloto_mu_ne_e_imalo_narkotici_bil_e_prebit", "text": "Рая Крумова, сестрата на починалия вокалист на групата Gravity Co. Явор Захариев, написа във Фейсбук, че той е бил пребит, а в тялото му не са открити следи от наркотици. Певецът почина по-миналия петък, след като лекарите в \"Пирогов\" два дни се бориха за живота му. Той бе намерен в безпомощно състояние със счупен нос и окървавето лице в дома си на 5 април.  5 април отново ни отне любим музикант Веднага тръгнаха спекулации, че причина за трагичния край на един от съвременните популярни творци на българската музика е дрога. Той от години водеше битка със зависимост, прекара три години в Хърватия, преди да се върне през 2017 г. Явор говореше открито за това. Засега разследващите органи не са се произнесли официално за причината за смъртта. От МВР първоначално заявиха през миналата седмица, че нямало основание да се смята, че Захариев е бит.  Среща в памет на Явор Захариев     Днес в столичния храм \"Свети Седмочисленици\" беше поклонението пред тленните останки на вокалиста. Дойдоха много музиканти, приятели и почитатели на Явор Захариев. Сред тях имаше и популярни личности. Среща в памет на Явор Захариев", "date": "2019.04.14", "title": "Сестрата на Явор Захариев: В тялото му не е имало наркотици. Бил е пребит"}
{"url": "http://clubz.bg/81817-grigor_prechupi_italianec_sled_losho_nachalo", "text": "Григор Димитров се класира за втория кръг на турнира в Монте Карло от серията Мастърс 1000. Първата ни ракета се справи с италианеца Матео Беретини - 7:5, 6:4, след като и в двата сета започваше лошо. Надпреварата край Лазурния бряг е на клей и това бе мач №1 за българина на тази настилка за 2019-а. Сега той чака Денис Шаповалов (Канада) или Ян-Ленард Щруф (Германия). Григор отпадна от 77-ия в света в Маями Началото на мача, започнал часове по-късно от планираното заради дъжд, беше лошо за Димитров. Той направи цели две двойни грешки в откриващия си сервис гейм и беше пробит. Беретини, който достигна до полуфинал на \"София оупън\" през февруари, затвърди, а беше и много близо до втори брейк и аванс от 3:0. Григор някак се измъкна и след това върна пробива. Той започна да напипва ритъм, намали непредизвиканите грешки. Нататък Димитров имаше няколко възможности отново да спечели подаването на своя опонент, но или не възползва, или снажният италианец се справяше с начален удар. В същото време стабилизира своя сервис. Сетът вървеше към тайбрек, но в 12-ия гейм Беретини направи доста грешки, от които двойна за решителната точка. Така се стигно до 7:5 за Григор. Той имаше аванс от 40:0 малко преди това - за втори път в първата част. Втората започна по познат начин - с брейк на сметката на 54-ия в света. Най-добрият ни тенисист този път още по-бързо \"върна жеста\", а малко по-късно и поведе. Нататък сетът вървеше равностойно. При 5:4 по-големия опит и класа на Григор натежаха - четвърти пробив, донесъл победа с 2:0. Нервен мач, за наша радост спечелен от Григор Димитров.", "date": "2019.04.14", "title": "Григор пречупи италианец след лошо начало"}
{"url": "http://clubz.bg/81812-deloto_ivancheva_tam_v_myglata_edni_stroitelni_chudovishta_s_unikalna_vlast", "text": "С тези лирични (но типични за стила му) отклонения адвокат Марин Марковски разнообрази течащите от часове финални пледоарии по делото за подкуп срещу Десислава Иванчева, Биляна Петрова и Петко Дюлгеров. Прокуратурата поиска по 20 години затвор за Иванчева, Петрова и Дюлгеров  Както Клуб Z писа, след няколко часа говорене около обяд прокуратурата поиска   затвор и за тримата. Плюс глоби по 30 000 лв., конфискация на цялото им имущество, а на Иванчева и Петрова - и забрана да заемат обществени длъжности. Марковски-старши днес обвини Александър Ваклин - предприемача, който подава сигнала и от който тръгва цялото дело, че \"със сериозна мотивировка и помощ от своите колеги, и с помощта на некомпетентните институции сглоби тази история\". След като и двамата със сина му Димитър Марковски днес нарекоха показния арест на 17 април \"уникален\" и \"репресия\", Старши попита съда и залата: Основните атаки на защитата бяха срещу Ваклин и странния факт, че през лятото жена му Полина Ваклин се среща с кметицата и \"остава с усещането\", че й искат подкуп. (На въпросната среща прокуратурата твърди, че Иванчева пресмятала, че строителите печелят по около 200 евро чисто на метър. Затова било нормално да дават \"и за нас\" по 10 % - оттам идва исканата сума от 20 евро на кв/м разгъната застроена площ или РЗП. Затова обаче защитата твърди, че е искано да се вкарват като дарения в благоустрояване на общината, а да се взимат пари \"и през ум не им минавало). После Ваклин подава през декември жалба до Адмиистративния съд-София град (АССГ) срещу мълчаливия отказ на общината при въпросната забавена преписка, а също - и до главния архитект на Столична община. Защитата попита защо Ваклин и съпругата му - юрист, които знаят очевидно поресуалните си възможности, поне не изчакват резултата от Административиня съд, а предприемачът започва да търси съдействия и контакти, за да се свърже с ръководството на район \"Младост\". Делото \"Иванчева\": Ваклин дошъл на портала на КПКОНПИ - поели го веднага Марин Марковски заяви, че у Ваклин се задействал \"темперамент за съсипването на един човек\". В духа на твърдяното от защитата още от първите месеци на процеса, той настоя, че става въпрос за  плюс обективни фактори  - като дълго отсътвие на главен архиткт на общината и други експерти. Сред тезите на защитата бе и че след като столичният кмет Фандъкова може да делегира правомощия на районните кметове, тя също ги има (Фандъкова бе отказана за разпит от съда - нищо че защитата я искаше за свидетел, б.р.). Т.е. - че при проблеми винаги може да се кандидатства в Столична община оттам да извършат т. нар. обявявне или съобщаване - което фактически Ваклин чакал месеци наред. В продължение на целия процесуален ден защитниците се занимваха с всеки детайл от обвиненито, включително и с тефтерчето, за което се твърди, че Иванчева \"понеже много забравяла\", си записвала изчисленията за подкупа в тефтерче. Делото \"Иванчева\": Петко Дюлгеров се отметна от всичките си показания за подкупа  Марковски-младши пък акцентира пункт по пункт освен върху срещите на четиримата в различни формати, и върху друг основен коз на прокуратурата -   Според адвоката по клиентката му няма фосфорециращо вещество върху пръстите или другите захващащи части, с които се пипат и броят пари. Такива има по носа, деколтето, меката част на лявата китка и вече вследстиве на това - по много места по колата, която тя е подкарала. Марковски твърди, че Иванчева поисква листа да пише възражения срекщу обиска , листът й бива подаден от същите експерти, които са работели  с парите. И така химикалът се е пренесъл по мекото на китката - докато се подпира за да пише. Другият вариант е - когато са били на маса в заведението \"Марая\" тримата с Петко Дюлгеров, той вече е получил белязаните пари от Ваклин и ги е пипал , за да отие своите 14 000 евро в тоалетната. После заедно с Иванчева и Петрова са пипали заедно прибори и чаши. Всички защитници акцентираха и върху това - че отсъства бял лист А4, в който Ваклин доказано пъровначално предава 70 000 евро. Следващата \"поява\" на парите е зад шофьорската седалка на Иванчева при спирането й от КАТ пред Спортната палата - в кашонче от кафе \"Илли\". Днес защитата на кметица и зам.-кметица на няколко пъти насочи вниманието към Петко Дюлгеров - че няма нито едно доказателство, че до двете подсъдими стига \"обрата информация\", докато Дюлгеров иска пари уж от тяхно име. За сметка на това пък адвокатката на Дюлгеров заяви, че Ваклин съзнателно е искал да злепостави г-жа Иванчева... Тя смята, че КПКОНПИ и Александър Ваклин съвсем  Извън цялата сериозност на ситуацията, днес на няколко пъти залата избухва в смях. Например адвокат Марковски се позова: Тук се разсмя дори и стенографката, защото \"колегата\" е синът му Димитър, който говори преди него. Един от адвокатите на Биляна Петрова - Емануил Йорданов, заяви, че в района са имали огромни интереси известни строителни компании като \"Гаранти коза\" и \"Артекс\" и как пък така на тях никой не им е правил спънки, а само на Ваклин поискали такава колосална сума. Той каза, че всички СРС са незаконни, защото КПКОНПИ е нямала основание да действа, при положение че на място прокуратурата ръкводи действията, както и не е имала право към тази дата КПКОНПИ да експлоатира СРС. Освен че делото приключва в ден - неделя, то е и в зала 5, където се гледаше първата мярка за неотклонение и откъдто кадрите с Иванчева и Петрова, оковани безпрецедентно зад стъклен \"зверилник\" - параван, обиколиха и западните медии. На заседанието днес се срина една пейка с тримата седящи върху нея, които почти смачаха седящата отзад майка на Иванчева. Делото \"Иванчева\": Ваклин дошъл на портала на КПКОНПИ - поели го веднага Делото \"Иванчева\": Петко Дюлгеров се отметна от всичките си показания за подкупа ", "date": "2019.04.14", "title": "Делото \"Иванчева\": там в мъглата едни строителни чудовища с уникална власт"}
{"url": "http://clubz.bg/81803-prokuraturata_poiska_po_20_godini_zatvor_za_ivancheva_petrova_i_dyulgerov", "text": "Прокуратурата в лицето на трима спец обвинители поиска днес наказние \"около средното\", предвидено в закона за Десислава Иванчева, Биляна Петрова и Петко Дюлгеров. Като единствени смекчаващи вината обстоятелства прокурорите поискаха от съда да признае единствено чистото съдебно минало на бившите кметица, зам.кметица и кмет на район \"Младост\". Членът, по който са обвинени - 302а, от НК предвижда присъда от 10 до 30 години, глоба и конфискация. Така поисканото наказание \"около средното\" означава 20 годни ефективен затвор, а глобата и конфискацията на имущество да са в пълен размер. Подкупът от тримата представлява особно тежък случай, аргументира се прокурор Илиян Рангелов. А случаят е особено тежък предвид размера на целената и реално набавена имотна облага. Това е сума в размер 977 915 лв, поисканите от строителя Александър Ваклин 500 000 евро. Това при минимална работна заплата в страната в инкриминирания период в размер на 510 лв. са  и многократно надвишава признака \"особено големи размери\". Особено голям е и размерът на   дар – а именно 70 000 евро или - 136 908,10 лв. Което също се равнява на 268 минимални работни заплати и също надвишава понятието за особено големи размери. По време на заключителните пледоарии днес отново стана ясно, че преписката на Ваклин груп, която трябвало само да мине процедурата по \"съобщаване\" от местната администрация, е постпила от 19 февруари 2017 г. в район \"Младост\". Към датата на арестуване с подкупа - 17 април 2018 г., тя е била веднъж връщана до Столична община, но общо взето е стояла при Иванчева. В крайна сметка според обвинението след пазарлък за въпросния първи строеж на Ваклин от 12 500 кв м разгъната застроена площ (РЗП) му искат 20 евро на квадратен метър, които после свалили на 15 евро. За останалото му инвестиционно намерение от около общо 40 000 кв м цената щяла да бъде по 10 евро на \"квадрат\". Така първата сума трябвало да се получи 187 500 евро, или - както се уговаряли тримата - на три пъти по 70 000 - 80 000. Накаря се спрели на общ подкуп от 500 000 евро, твърди прокуратурата. Тъй като при съобщаването на цената от 20 евро на квадратен метър Ваклин бил \"фрапиран\". Иначе, изчислявайки, че има намерение за още 40 000 кв м, плюс въпросните 12 500 - рушветът щял да стане над милион евро. Иначе на срещи на тримата, в която обсъждали какво в крайна сметка да поискат, Иванчева - по думите на прокуратурата - твърдяла, че 20 евро на квардатен метър е добра оферта. Въпреки това прокурор Илиян Рангелов отбеляза днес, че на срещи на тримата посредникът Дюлгеров предупредил двете, че това по същество е искане на подкуп в солиден размер и предприемачът има основания да се почувства изнудван. Но Иванчева отговорила, че  (така и не стана ясно откъде черпи прокурорът данни за тези конфиденциални срещи между тримата като няма СРС, а Петко Дюлгеров изобщо оттегли всичките си показания, б.р.). Освен основното обвинениа по чл. 302а прокуратурата пледира, че е налице е и квалифициращият признак за изнудване посредством злоупотреба със служебно положение. Освен това е налице продължавано престъпление, защото се касае за три отделни деяния в кратък период от време. Налице е пряк умисъл, при който Ивачева е съзнавала последстивята от деянието си и е искала те да насътпят, каза още прокурорът. Налице, според държавното обвинение, е и общност на умисъла между тримата. Преди него колежката му Богдана Тончева заяви, че няма как подсъдимте Ивачева и Петрова да претендират, че не знаят, че парите са оставени от Дюлгеров в колата им, защотото след престоя му няколко минути в служебния \"Грейт уол\" - минути след 12 ч на 17 април -  тя веднага звъни на служителка в район Младост и й нарежда да се освободи и задвижи преписката на Александър Ваклин. Днес стана ясно още, че светещо вещество от белязаните банкноти има освен по подсъдимите и по ключовете за мигачи, фарове, контактния ключ, сенника и ключалките на вратите на колата. ", "date": "2019.04.14", "title": "Прокуратурата поиска по 20 години затвор за Иванчева, Петрова и Дюлгеров "}
{"url": "http://clubz.bg/81811-serialyt_igra_na_tronove_se_zavryshta_za_osmiq_si_i_posleden_sezon", "text": "Най-скъпият, най-гледаният, най-пиратстваният, най-награждаваният - днес в 186 страни по света стартира излъчването на осмия и последен сезон на хитовия фентъзи сериал \"Игра на тронове\" на телевизия HBO, предаде Франс прес, цитирана от БТА.  \n\tИзлъчвана от 2011 г., поредицата с всеки следващ сезон \"съблазнява\" все повече и повече зрители. \"Игра на тронове\" става най-гледаният сериал на HBO за 2014 г., детронирайки досегашния рекордьор на телевизията \"Семейство Сопрано\".  \n\tПоследният епизод от седмия сезон е проследен от 16,5 милиона зрители в САЩ - абсолютен рекорд за телевизионна поредица. \n\tЗабележителни цифри съпътстват сериала, където и да се излъчва. Ако се вземе предвид пиратската дейност, седмият сезон на \"Игра на тронове\" е отбелязал над 1 милиард нелегални гледания.  \n\tОсмият и последен сезон беше анонсиран като най-скъп в историята на поредицата с бюджет от 15 милиона долара на епизод или общо 90 милиона долара за шестте епизода. Само хонорарите на петимата основни персонажи възлизат на 1,1 милиона долара на епизод. \n\tИнвестициите обаче си струват: според в. \"Ню Йорк таймс\" франчайзът носи 1 милиард долара годишно на телевизия HBO.  \n\t\"Игра на тронове\" е и най-награждаваната телевизионна поредица на наградите \"Еми\" с общо 38 отличия.  \n\tМестата, където е сниман сериалът - около трийсетина по света, бързо се превръщат в туристически дестинации със съответните икономически ползи. Дубровник в Хърватия дори наложи лимит на посетителите заради огромния наплив.  \n\tНа голяма популярност се радват и имената на основните персонажи в \"Игра на тронове\". Във Великобритания Аря е в Топ 20 на най-популярните наименования за 2017 г. В САЩ името Халееси - на титлата на Денерис Таргариен, влезе в Топ 1000 през 2014 г., като през 2017 г. с него се сдобиват 466 новородени момиченца. Франция приветства своята първа Халееси през 2013 г. Днес момиченцата с това име в страната са 77, а кръстените Денерис - 80.  \n\tСред известните почитателите на сериала \"Игра на тронове\" е бившият президент на САЩ Барак Обама. Настоящият държавен глава Доналд Тръмп често перифразира популярната реплика \"Зимата идва\", публикувайки в Туитър посланията \"Санкциите идват\" по отношение на Иран и \"Стената идва\" по отношение на предложената преграда на границата с Мексико.", "date": "2019.04.14", "title": "Сериалът \"Игра на тронове\" се завръща за осмия си  и последен сезон"}
{"url": "http://clubz.bg/81808-borisov_za_aprilskiq_plenum_listata_na_bsp_e_shpionin_ds_shpionin_ds", "text": "Прясно пострадал политически от скандала \"Апартаментгейт\", министър-председателят Бойко Борисов днес не спести сарказма си към БСП по повод проектолистата й от кандидати за депутати в Европейския парламент. Проектолистата на БСП: Станишев - вън, президентският Иво Христов - вътре БСП умира от глупост, не  от старост Според Борисов дори и Русия няма общо с тази листа. Съветът през изминалата седмица завърши без съгласие между участниците и без общо комюнике. След края му Радев и Нинова от една страна и Борисов от друга излязоха с диаметрално противоположни становища по темата на обсъждане - корупцията и по-конкретно \"Апартаментгейт\". Невключването на Сергей Станишев в червената проектолиста според Борисов показва, че главната опозиционна партия в България  Борисов припомни, че България е спряла миграционния приток към своите граници. Похвали се, че ЕС \"още въздиша\" по българското си председателство през първата половина на 2018 г. Той предупреди, че очаква раздухване на етнически проблеми преди вота насрочен у нас за 26 май. Опита се да защити партийния си заместник Цветан Цветанов, който беше отстранен като лидер на парламентарната група на ГЕРБ и шеф на комисия в Народното събрание заради публикация за начина, по който е закупил луксозен апартамент в София. БСП умира от глупост, не  от старост", "date": "2019.04.14", "title": "Борисов за Априлския пленум: Листата на БСП е шпионин, ДС, шпионин, ДС"}
{"url": "http://clubz.bg/81805-stanishev_predi_aprilskiq_plenum_2019_g_bsp_se_prevryshta_vyv_vojdistka_partiq_gerb_%E2%84%962", "text": "Буря от недоволство предизвика още преди днешния пленум на БСП евродепутатската проектолиста на Изпълнителното бюро на партията. Проектолистата на БСП: Станишев - вън, президентският Иво Христов - вътре Йончева: Станишев е капитал. Ще бъде в листата Станишев обвини Нинова, че вместо търсенето на съгласие е избрала \"конфронтацията и налагането на собствената воля\". Евродепутатът Георги Пирински, бивш външен министър, който беше обявил, че няма да се кандидатира за следващ мандат в Брюксел и в Страсбург, каза: Втори в листата на БСП е Янаки Стоилов, трета е Деница Златева, четвърти е Иво Христов, пети е бившият министър на икономиката Румен Гечев от правителството на Жан Виденов (1994 - 1997 г.), което доведе страната до безпрецедентна икономическа и политическа криза. В резултат от нея, за да получи спасителна програма от МВФ България беше принудена да приеме валутен борд, който отне самостоятелността на централната й банка. Сред червените кандидати за евродепутати е и бившият депутат от НФСБ и впоследствие - независим в 43-то Народно събрание и офицер от Първо управление на комунистическата Държавна сигурност Велизар Енчев. Станишев припопмни, че е номиниран от над 80 на сто от местните организации на БСП и попита какво послание  ще отправи към тях пленумът с избора си. Друг въпрос,  който листата поставя според него е \"какво е нашето отношение към Европа и ЕС - дали БСП запазва своята ясна проевропейска идентичност или тръгва в посока евроскептицизъм\". Лидерът на ПЕС попита и какво ще бъде посланието на БСП \"към нашите европейски партньори, нашето политическо семейство в Европа\". \n\t_______________________________________ Йончева: Станишев е капитал. Ще бъде в листата", "date": "2019.04.14", "title": "Станишев преди Априлския пленум* 2019 г: БСП се превръща във вождистка партия - ГЕРБ №2"}
{"url": "http://clubz.bg/81799-joncheva_stanishev_e_kapital_shte_byde_v_listata", "text": "Водачката на БСП-листата за евроизборите Елена Йончева смята, че бившият й интимен партньор и лидер на Партията на европейските социалисти Сергей Станишев също трябва да бъде сред червените кандидати за място в Европейския парламент. Днес пленум на “Позитано” 20 трябва да гласува списъка. Според слухове Станишев може да се окаже на неизбираемо място и дори изобщо да не влезе в листата заради противоречията му с партийното ръководство в лицето на председателката Корнелия Нинова. Йончева обвини прокуратурата, че не прави нищо по сигнала й за корупция срещу министъра на културата Боил Банов. Тя отхвърли тезата на обвинението, че Йончева е унищожила оригиналният запис, който би трябвало да изобличи министъра. Тя добави, че “навсякъде в Европа се прави анализ” за достоверността на такива записи. Тя отказа да разкрие източника, от който е получила записа. Йончева обвинява Банов, че се незаконно се е съгласил да спести 700 000 лева неустойка на фирма, която е закъсняла при изпълнението на работи в  археологически обект в столичното “Ларго”. Министерството отговори, че сигналът е фалшив, защото води дело за тази неустойка. Йончева каза, че възнамерява пак да сезира прокуратурата с анализ на документите по случая, които вече й е изпратила. Запитана за разследването срещу нея за пране на пари като журналистка в някога финансорината от КТБ ТВ7, тя обвини Борисов, че извадил срещу нея “голямата бухалка”, тъй като насочила разследванията си към фалиралата банка. По думите й, преди това управляващите я третирали с “малки бухалки” поради твърденията й за корупция в програмата за саниране на сгради, строежа на оградата по границата с Турция и срещу бившия министър на енергетиката и депутат от ГЕРБ Делян Добрев. С парите, за които я разследват, Йончева каза, че е закупила оборудване.", "date": "2019.04.14", "title": "Йончева: Станишев е капитал. Ще бъде в листата"}
{"url": "http://clubz.bg/81801-do_10_godini_60_ot_bylgariq_shte_bydat_demografska_pustinq", "text": "Отрицателните тенденции в демографията могат да се обърнат, ако хората в малките населени места имат поминък. В момента всеки втори на възраст между 20 и 39 години е емигрант. Младите предпочитат да работят и живеят в чужбина, където да гледат децата си. Това разказаха пред Нова телевизия експерти по демографски въпроси от БАН и от Националния статистически институт (НСИ).  По думите на доц. Надежа Илиева от БАН към 2030 г. 60 процента от територията на България ще се превърне в \"демографска пустиня\" - под 10 души на квадратен километър. И добави, че това е типично за териториите в Северна Европа.  Според последните данни на НСИ се запазва тенденцията на увеличаване на броя на децата, родени от жени на възраст 40 и повече навършени години – от 2 108 през 2017 г. на 2 154 през 2018 година. Увеличава се и средната възраст за сключване на първи брак - 31,7 за мъжете и 28,7 години за жените. Над половината от новородените са без брак - към 58% и над 36 000 бебета.  ", "date": "2019.04.14", "title": "До 10 години 60% от България ще бъдат демографска пустиня"}
{"url": "http://clubz.bg/81802-proektolistata_na_bsp_stanishev_vyn_prezidentskiqt_ivo_hristov_vytre", "text": "Изпълнителното бюро на БСП предлага Иво Христов, шеф на кабинета на президента Румен Радев, за евродепутат. Бившият министър-председател Сергей Станишев, който е лидер на Партията на европейските социалисти, не влиза в проектолистата, съобщи пред БНТ депутатът от БСП Драгомир Стойнев. Йончева: Станишев е капитал. Ще бъде в листата От нея отпада и сегашният евродепутат Петър Курумбашев, а на второ място е Янаки Стоилов. Втори е Янаки Стоилов, трета е Деница Златева, четвърти е Христов.Друго име, предложено от бюрото, е на малко известния Иван Кръстев (различен от съименника му либерален политолог и автор на бестселъра \"След Европа\"). Очаква се днес драматичен \"червен\" пленум на \"Позитано\" 20 да реши окончателния списък на кандидатите на най-голямата опозиционна партия в България за европейските избори, които у нас са насрочени за 26 май. Осведомени източник, пожелал анонимвост, каза пред Клуб Z, че се очакват номинации от залата. Преди пленума: Нинова изненадва и екипа си с листа, Станишев по-вероятно вън Закритото заседание се очертава като битка между лидерката Корнелия Нинова и вътрешнопартийната опозиция, която подкрепя Станишев. Сегашната лидерка на червената листа, бившата телевизионна звезда и бивша интимна приятелка на Станишев, Елена Йончева спечели мястото си само с 20 гласа преднина пред него на предишен пленум.  Станишев твърди, че има подкрепата на 85 на сто от местните организации на партията. Преди пленума: Нинова изненадва и екипа си с листа, Станишев по-вероятно вън", "date": "2019.04.14", "title": "Проектолистата на БСП: Станишев - вън, президентският Иво Христов - вътре"}
{"url": "http://clubz.bg/81800-%E2%80%9Capartamentgejt%E2%80%9D_se_celi_v_noviq_glaven_prokuror_smqta_karakachanov", "text": "Целта на “Апартаментгейт” е да компрометира евентуалните кандидати за нов главен прокурор, каза днес вицепремиерът и министър на отбраната Красимир Каракачанов. Заради съмнения в начина, по който те или техни близки са придобили имоти, временно се оттеглиха от постовете си шефът на КПКОНПИ Пламен Георгиев, шефът на следствието Борислав Сарафов и председателят на Върховния касационен съд Лозан Панов. По думите му развитието на аферата “малко се превръща в лов на вещици”. Коментирайки протестите в Габрово, Каракачанов каза, че един от задържаните за побоя над продавач е с условна присъда в изпитателен срок, а другият е с присъда, на която още не са написани мотивите. Габрово: как се стигна дотук Министърът каза, че силите на реда няма да толерират насилие от страна на пияни крайнодесни демонстранти. Той отрече клипът на побоя да е пуснат с политическа цел във Фейсбук, за да отклони вниманието на други, засягащи управляващите скандали.  ", "date": "2019.04.14", "title": "“Апартаментгейт” се цели в новия главен прокурор, смята Каракачанов"}
{"url": "http://clubz.bg/81807-sriv_otrqza_dostypa_do_fejsbuk_instagram_i_uotsap", "text": "Достъпът до социалните мрежи Фейсбук и Инстаграм беше прекъснат днес от около 13,30 до 16 часа българско време, оплакаха е потребители. За същия проблем в съседна Гърция съобщи атинският всекидневник \"Катимерини\" на уебизданието. Нямаше веднага обяснение от социалната мрежа. Според \"Катимерини\" подоби сривове има и във Великобритания и в Италия. По-късно Асошиедед пред и ТАСС, цитирани от БТА, съобщиха, че е имало срив във функционирането на социалните мрежи Фейсбук (Facebook) и Инстаграм (Instagram), както и на комуникационното приложение УотсАп (WhatsApp) в редица страни по света днес. За проблеми се съобщава в САЩ, Европа и Сингапур, предадоха агенциите, позовавайки се на специализирания сайт Даундитектър (Downdetector). \n\tСривът на Фейсбук е започнал в 6.28 ч. източноамериканско време (13.28 ч. българско време). Потребители са се оплакали, че са имали проблеми със зареждането на своята страница, с влизането си в социалната мрежа или че изобщо профилът им е бил недостъпен. \n\tСривът на Инстаграм е започнал само 5 минути по-късно - в 6.33 ч. източноамериканско време, а проблемите с УотсАп - след още по-малко от половин час - в 6.58 ч. източноамериканско време. Потребители на комуникационното приложение са се оплакали, че не могат да изпращат и получават съобщения или че изобщо не могат да влязат в системата. \n\tНай-много сигнали за проблеми са били подадени във Великобритания, Франция, Италия, Гърция, Чехия и Сингапур. Засега не се съобщава за срив в Русия, отбелязва ТАСС. \n\tАП припомня, че Фейсбук придоби Инстаграм през 2012 г. и УотсАп - две години по-късно. Според данни на компанията Фейсбук всеки ден има над 1,52 милиарда активни потребители.", "date": "2019.04.14", "title": "Срив отряза достъпа до Фейсбук, Инстаграм и УотсАп"}
{"url": "http://clubz.bg/81804-lyuis_hamiltyn_triumfira_v_systezanie_%E2%84%961000_vyv_formula_1", "text": "Люис Хамилтън спечели Гран При на Китай - третото за сезона състезание във Формула 1. То бе под номер 1000 в историята на надпреварата. Втори се нареди съотборникът му в \"Мерцедес\" Валтери Ботас, а трети - Себастиан Фетел (\"Ферари\"). Това е трета поредна двойна победа за \"сребърните стрели\". Хамилтън пък поведе в класирането при пилотите, а в отборното \"Мерцедес\" вече трупа огромен аванс. Люис има шест точки преднина пред Ботас, а на 29 т. трети е Макс Верстапен. На пистата в Шанхай не се оправдаха прогнозите, че \"Ферари\" ще има предимство. Преди две седмици в Бахрейн тимът бе споходен от малшанс и изпусна успеха заради технически проблеми. Но днес се видя, че \"скудерията\" изостава от големия си германски съперник. Хамилтън бе втори след квалификацията - зад Ботас, но потегли по-добре, поведе метри след старта и до края не изпусна победата. След първата смяна на гуми до него се доближи Валтери, а при втората Шарл Льоклер, но интригата за първото място траеше много малко. Световният шампион имаше нужната скорост и с балансирано каране (за гумите) записа убедителен успех. \"Ферари\" отново допусна грешки в стратегията, което коства четвъртото място - там се нареди Макс Верстапен (\"Ред Бул\"), а Шарл Льоклер остана пети. Този път младият французин имаше труден уикенд. Той не беше доволен от себе си още в тренировките и квалификацията. Днес мина пред Фетел на старта, но след това стана жертва на гаф на \"Ферари\", загуби темпо и в крайна сметка се прости не само с третото, а и с четвъртото място. Доста ще се коментира нареждането от бокса Льоклер да пусне Фетел пред себе си в 11-ата обиколка. Състезанието предложи интересни битки само за разпределение на местата от второ до пето, като и в средата на колоната. След две седмици е Гран При на Азербайджан.", "date": "2019.04.14", "title": "Люис Хамилтън триумфира в състезание №1000 във Формула 1"}
{"url": "http://clubz.bg/81813-katrin_taseva_pribavi_tri_srebyrni_medala_na_svetovnata_kupa_v_sofiq_snimki", "text": "Катрин Тасева демонстрира страхотна форма в последния ден на Световната купа по художествена гимнастика в София и спечели три сребърни медала във финалите на отделните уреди. Така отличията й в \"Арена Армеец\" са общо четири. А общият баланс за националките ни е шест отличия. След титлата от вчерав многобоя, тази вечер ансамбълът се окичи със сребро на три обръча и два чифта бухалки. Във финала на топка Тасева се представи отлично и получи оценка 19,950 точки за изпълнението си, с което се нареди на втора позиция. Състезанието бе спечелено от рускинята Екатерина Селезньова с 20,700 т., а на трето място остана Линой Ашрам от Израел с 19,600. Другата ни представителка във финала Невяна Владинова допусна неточности в изпълнението си и получи 19,100 т., което ѝ отреди шеста позиция. На бухалки Тасева също бе на много високо ниво и заслужи 20,650 т. за изпълнението си, като бе победена единствено от Линой Ашрам, оценена от съдиите с 20,900. На трето място е Александра Солдатова (Русия) с 20,050. Във финала на лента Тасева грабна 19,400 точки, като това също бе втори най-добър резултат и тя отново спечели сребърния медал. Титлата бе спечелена от Солдатова с 19,700 т., а на почетната стъбличка се качи и Линой Ашрам (19,150). Владинова и Тасева участваха и във финала на обръч, където се наредиха съответно на четвърто и шесто място. Вчера Катрин Тасева взе бронзовия медал в многобоя. Злато за златните ни момичета в многобоя (ВИДЕО) Българският ансамбъл в състав Симона Дянкова, Мадлен Радуканова, Стефани Кирякова, Лаура Траатс, Ерика Зафирова и с треньори Весела Димитрова и Михаела Маевска получи много аплодисменти и сребърни медали във финала на обръчи и бухалки.  Такъв отреди оценката 24,050 т. (15,900 на трудност и 8,150 за изпълнение). Първото място е за петорката на Украйна - 24,100, а третото за Япония - 23,600.  Преди това националният ни ансамбъл остана на шеста позиция на пет топки. Българските момичета допуснаха грешка и изпусната топка малко преди края на съчетанието си и получиха оценка 21,050 т. От нашия щаб подадоха контестация, която обаче не бе уважена от съдиите и оценката остана. Златният медал бе спечелен от ансамбъла на Беларус, който се представи на много високо ниво - 23,600. Среброто бе спечелено от Япония - 23,250, а на почетната стълбичка се качиха и рускините с 23,150. Вчера нашите момичета вдигнаха на крака публиката в зала “Арена Армеец”, след като спечелиха категорично титлата в многобоя. ", "date": "2019.04.14", "title": "Катрин Тасева прибави три сребърни медала на Световната купа в София (СНИМКИ)"}
{"url": "http://clubz.bg/81791-aleksandra_georgieva_%E2%80%93_bylgarskata_zvezda_v_berlin", "text": "Български опера и балет в Болшой театър  ", "date": "2019.04.14", "title": "Александра Георгиева – българската звезда в Берлин"}
{"url": "http://clubz.bg/81797-papata_ne_stavajte_robi_na_telefona", "text": "Младите хора не трябва постоянно да се взират в своите мобилни телефони, призова снощи папа Франциск, цитиран от ДПА.  Франциск призна, че \"мобилните телефони са от голяма полза, голям напредък\". Франциск прикани юношите и девойките да не се страхуват от тишината, да бъдат сами със себе си; не винаги, защото това не е добре, но да отделят време да бъдат сами със себе си.  \n\tПрез 2017 г. папата се оплака, че по време на литургия се използват мобилни телефони, включително от \"много свещеници и епископи\", припомня ДПА.  \n\t\"Моля ви! Литургията не е шоу!\", каза тогава Франциск, като отбеляза, че по време на служба свещеникът казва \"Издигнете сърцата си\", а не \"Издигнете мобилните си телефони, за да направите снимка\". ", "date": "2019.04.14", "title": "Папата: Не ставайте роби на телефона"}
{"url": "http://clubz.bg/81796-gabrovo_kak_se_stigna_dotuk", "text": "Само две теми в България могат да потопят скандал като „Апартаментгейт“ - етническо напрежение или мигрантски натиск. И двете са налице. Но докато навлизането на големи групи бежанци от Гърция така и не се случи, бой между българин и роми в магазин в Габрово изкара тази седмица над хиляда души по улиците, а в края на седмицата се стигна до сериозни сблъсъци между жандармерия и протестиращи. Полицията отчете няколко задържани - и умишлени провокации. Безредиците избухнаха, след като собственикът на габровския магазин Ивайло Филев публикува във Фейсбук запис на случката от 7 април, заснет от охранителна камера. Според Филев, побоят над продавача продължил 7-8 минути. На записа се вижда как трима роми се сбиват със служителя, задето им е отправил забележка за „агресивно и провокативно поведение“. Гневът на местните хора се отприщи, след като тримата бяха освободени от ареста след първоначалното задържане за срок от 24 часа. Последва опит за щурм на полицейското управление и нахлуване в ромската махала. След което Районният съд остави тримата за постоянно в ареста, но във Велико Търново - в името на реда и спокойствието. Заедно с жандармерията в Габрово пристигна и бившият кмет на града - вицепремиерът Томислав Дончев. В извънредна пресконференция, непосредствено след конфликтната нощ, той обеща спешни мерки: Така Томислав Дончев на практика повтаря изявления, които вече сме чували от лидера на ВМРО Красимир Каракачанов - „предвид създадения статут на привилегирована част от население за циганската общност спрямо останалите граждани на страната е време държавата да спре двойните стандарти по отношение на собствените си граждани\". Само държавата обаче е в състояние да осигури двойни стандарти и привилегии за едни или други групи граждани - и само тя може да ги премахне. В извънредната си пресконференция вицепремиерът обяви, че „държавата няма право да бяга от час“, защото това са грешки, натрупани от години. И наистина: държавата не просто е избягала от час, тя е мигрирала от ромските гета, оставяйки ги в ръцете на организираната престъпност, на клановите интереси, на политически формации, които се възползват от гласовете им по избори. За целта плаща „такса спокойствие“ - социалните помощи, които раздава от касичката с пари на данъкоплатците, а за пред ЕС има написани Национална стратегия, регионални стратегии, общински планове за действие. Според премиера Борисов, разпоредил от Брюксел пращането на жандармерия, „има ли избори, веднага се издига етническото напрежение”. Но така е всъщност всеки път. Стигне ли се до сблъсък между българи и роми, управляващите изпращат жандармерия, разрушават няколко ромски къщи, правят няколко заседания и след пет, шест, десет дни всички отново се укротяват - власт, полиция, протестиращи, роми. И така до следващия бой - във Войводиново, край язовир в Асеновград, в махала в Гърмен, в квартал в София… Да не забравяме и садистичното убийство на русенската журналистка Виктория Маринова. И пак започва същото, че и по-лошо, защото разрушаването на ромски махали на едно място води до увеличаването им на друго. И ефектът е нулев, когато отмине действието на хапчето, наречено „обществено спокойствие“. Патрулиране с коли, кучета и бронирани машини успокоява за кратко широката общественост. Но в действителност най-голямото етническо малцинство в България си остава все така изключено от социалните процеси. Или както заключава в доклад асоциация „Интегро“, „ромите продължават да бъдат най-стигматизираната, маргинализирана и дискриминирана група в България“. Според доклада, доказателство за липсата на политическа воля за интеграция е именно политиката на разрушаване, която торпилира възможните решения на проблемите. Също като кмета на Гърмен Минка Капитанова, разпоредила преди три години събаряне на незаконни ромски къщи, кметът на Габрово Таня Христова нареди да бъдат съборени сгради, които служат на роми като временни обиталища. В градоустройствения план не е било предвидено въпросните сгради да бъдат запазени, но разрушаването им започна чак когато избухнаха протестите. От което излиза, че за кметовете и местните управи ромите и техните проблеми са невидими до появата на конфликт. Както бе невидим и небостъргачът на „Артекс“, който тутакси бе замразен като строителен обект, след като се появи на радара в хода на „Апартаментгейт\". И ако приемем, че конфликти като този в Габрово са просто проява на болестни симптоми, няма как да не стигнем до извода, че властта предпочита да се справя с тях, вместо да лекува болестта. В Габрово от около година вървят слухове, че общинската управа има план за заселване на няколко хиляди роми, за да запази статута на областен град. В официално изявление тогава кметът Таня Христова окачестви тези твърдения като „невярна и манипулативна информация“. Днес тя разпореди същото, което опозицията в Общинския съвет навремето не успя да постигне - да бъдат проверени адресните регистрации, броя на ромите, живеещи в града, трудовата и учебната им заетост, има ли самонастанили се, както и местата, „където е налице концентрация на оплаквания от нарушение на обществения ред и криминален контингент“.", "date": "2019.04.14", "title": "Габрово: как се стигна дотук"}
{"url": "http://clubz.bg/81762-emigrantite_vnesli_24_mlrd_v_bylgariq_prez_2018_g", "text": "Българските емигранти са превели на своите близки в България 2,4 млрд. долара през 2018 г., според наскоро публикуван доклад на Световната банка (СБ) за миграцията и развитието. В сумата, цитирана в доклада на СБ, влизат три пера  от платежния баланс – лични трансфери, компенсация на наетите и парични преводи от емигранти. В този смисъл дефиницията е по-широка и съответно сумата – по-голяма от числата, които обикновено се цитират, когато се говори за емигрантски пари и които се базират или на компенсацията на работниците, или на паричните преводи от емигрантите. Трябва да се има предвид, че последните не отчитат действително направени преводи, а са приблизителна оценка на база на броя на емигрантите и среден размер на трансфера (на един емигрант), който статистиката приема за близък до действителността. В данните на БНБ (и съответно тези, ползвани от СБ) съответно няма как и не се отчитат парите, които се носят на ръка от емигрантите или пък се пращат по близки. Спрямо другите нетни донори на работна ръка в региона на Централна и Източна Европа България стои относително добре от гледна точка на тежестта на емигрантските пари спрямо местната икономика. Тези 2,4 млрд. долара, преведени от българските емигранти у дома миналата година, са равни на 3,8% от БВП, според изчисленията на СБ. Страни от региона като Албания (9,6% от БВП), Армения (12,1%), Босна и Херцеговина (11%), Грузия (12,2%), Сърбия (9,1%) превеждат 9-10% от БВП или повече, което е чувствително над трансферите от българските емигранти и показва както много по-голямата емигранска диаспора от тези страни (спрямо местното население), така и по-голямата зависимост на тези икономики от емигранските трансфери и съответно – по-голямата им изложеност на резки промени в трансферите. Все пак, ако се сравняваме с другите нови страни членки на ЕС, зависимостта на България от емигранските трансфери и най-сериозна. Дори Румъния и балтийските страни, с които традиционно се сравняваме, отчитат по-малка зависимост от емигрантските пари: ръмънците изпращат у дома 2,2% от БВП, литовците – 2,6%, естонците – 1,8%. Единствено стойността на емигранските трансфери от латвийците се приближава да тази от българите – 3,7% от БВП. Много често емигрантските пари се сравняват с потока на преките чужди инвестиции и дори се коментира, че емигрантите са най-големият или един от най-големите чужди инвеститори в страната. Тази аналогия, обаче, не е коректна от икономическа гледна точка поради различните функции и предназначения, които двата потока на чужди средства към страната играят. Преките чуждестранни инвестиции в България са били около 3,2% от БВП през 2018 (според данните към момента, които тепърва ще се ревизират), т.е. те наистина са били малко по-малко от емигрантските пари. В същото време, обаче, емигрантските пари се използват най-вече за текущо потребление на близките в  страната (храна и сметки, дрехи, наеми, ремонти). Неотдавнашно допитване сред емигранти в Испания, като част от анализ върху миграцията на БАН, показва, че около 72% от емирантските трансфери от Испания обратно в България се харчат именно за това. По-рядко, те служат за здравни грижи, покриване на заеми, за образование и за покупка на имоти. В този смисъл, те имат еднократен ефект върху икономиката на приемащата ги страна.", "date": "2019.04.14", "title": "Емигрантите внесли $2,4 млрд. в България през 2018 г."}
{"url": "http://clubz.bg/81798-libiq_moje_da_stane_%E2%80%9Cvtora_siriq%E2%80%9D_video", "text": "Италия се опасява, че Либия е на път да повтори гражданската война в Либия, пише тази сутрин всекидневникът “Кориере дела сера”. Вестникът цитира разузнавателен доклад до премиера Джузепе Конте, според който най-малко 6 000 африкански бежанци от лагерите в Либия да побягнат кой с каквото може през Средиземно море към италианските брегове “от либийския ад”. Изданието добавя, че италиански правителствени емисари тайно посредничат в последните дни между враждуващите страни, за да предотвратят избухването на пълномащабна гражданска война, която би могла да стане поле за възраждане на групировката \"Ислямска държава\". ЕС евакуира хората си от Триполи Външна военна намеса в Либия няма да реши конфликта в страната, заяви вчера Конте в интервю за вестник \"Фато котидиано\", цитиран Ройтерс. Боевете досега са прогонили от домовете им най-малко 4500 жители на Триполи, каза той. \"Военният вариант не е решение\", подчертава премиерът и обяснява, че всяка военна намеса ще накара много либийци да потеглят към Европа през Средиземно море. Либия: Военен, подкрепян от Москва и Кайро, опитва да превземе Триполи Италианският вътрешен министър Матео Салвини заяви, че пристанищата на страната ще останат затворени за нелегални имигранти. Базираната в Източна Либия армия на Халифа Хафтар започна миналата седмица офанзива срещу Триполи, но силите на международно признатото правителство на премиера Файез ел Сарадж засега удържат на натиска.     Италия, която има сериозно участие в добива на петрол и газ в Либия, подкрепя Сарадж, припомня Ройтерс, цитирана от БТА.   Либия: Военен, подкрепян от Москва и Кайро, опитва да превземе Триполи", "date": "2019.04.14", "title": "Либия може да стане “втора Сирия” (ВИДЕО)"}
