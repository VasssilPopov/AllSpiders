{"url": "https://clubz.bg/88218-dali_silite_koito_stoqt_zad_geshev%E2%80%A6_i_oshte_desetina_vyprosa", "text": "София е под политическата хипноза на два предизвестени избора: за главен прокурор и за кмет на столицата. Отдавна се знае, че ако не стане чудо, главен прокурор на републиката ще е Иван Гешев, а на балотаж в столицата ще се явят Йорданка Фандъкова и Мая Манолова. Всяка предизвестеност обаче деморализира обществото, защото фактически обезсмисля правото му на избор. А това право е синоним на свобода. Още при самото ѝ обявяване единствената кандидатура за главен прокурор създаде усещане не за професионален подбор вътре в съдебната система, а за силово налагане отвън. И доведе до демократична изнервеност, която прерасна в протести. Местните избори пък са най-изнервящи за онези, които искат промяна (според национално проучване на „Алфа Рисърч”, делът им е значителен). Но каква е перспективата пред тях в София, след като алтернатива на статуквото е не друг, а Мая Манолова, за която ляво-десният и политико-икономическият паритет е „ракета-носител”. И която неведнъж е олицетворявала неприятните му страни. Предизвестеността на изборите неминуемо деформира, а на моменти и оскандалява медийното им отразяване. Кривото му огледало трябва да покаже, че кандидатурата за главен прокурор - нищо, че е единствена - си остава резултат от демократична селекция. И нищо, че Мая Манолова е част от статуквото - тя въпреки това е борец срещу него. За целта критичните гласове трябва да бъдат заглушени (такова „показно” бе извършено напоследък със Силвия Великова в БНР), а на тяхно място да дойдат такива, които не задават трудни въпроси или поне безкритично приемат лесните отговори. Или както написа Миролюба Бенатова в текста си, в който разказа защо е станала шофьор на такси: „Никъде не ми предлагат да задавам въпроси. Този жанр в репортерството върви към закриване”. Миролюба Бенатова, шофьор на такси: Не, да си шофьор не е дъното Затова тук задаваме няколко въпроса, които попадат в следните две групи: или са все още незададени, или са останали без убедителен отговор. Кои са четиримата, за които генералният директор на БНР признава пред Великова, че са го натискали да я свали от ефир? И защо в този случай въпросът „Кой?”, адресиран към директора, не звучи както преди години - отново и отново, докато сам се превърне в отговор? Защо СЕМ не прекратява предсрочно мандата на въпросния генерален директор на основание чл. 67, ал. 1, т. 2 от Закона за радиото и телевизията: „ако се установи, че извършва или допуска извършването от други лица на груби или системни нарушения на разпоредбите относно принципите за осъществяване на дейността на радио- и телевизионните оператори”. А първите два принципа са „гарантиране на правото на свободно изразяване на мнение” и „гарантиране на правото на информация”. Какво по-грубо нарушение от това да свалиш под натиск журналист от ефир и да спреш за близо пет часа излъчването на основната програма на ръководеното от теб обществено радио? Въпросите към Мая Манолова, които слабо се чуват в традиционните медии, не са свързани нито с бъдещите ѝ занимания, ако евентуално стане кмет на столицата, нито пък с прекратената ѝ по този повод кариера на омбудсман, за която и без това се виждаше, че е просто трамплин към реална власт. За да бъде построен медийният ѝ образ на журналистически, а не на пиарски принцип, тя дължи на обществото отговори не за майките на деца с увреждания или за презастрояването, а за Пеевски, Орешарски, братя Галеви, Бареков, Ковачки и др., с които са се пресичали публичните и не дотам публичните ѝ маршрути. Общи фрази от типа „Не се гордея с поведението си” или „Това е една от грешките в моята биография” не просто не стигат - те са деликатна форма да се отклонят въпросите. Манолова е майстор в такива реторически виражи. Още се помни изказването ѝ: „Ако това ще ви успокои, приемете, че аз съм предложила Делян Пеевски - и се успокойте”. Трябваше да изглежда, че е готова едва ли не на саможертва заради журналистите. А всъщност им съобщаваше между редовете, че няма да им съдейства да научат истината - иска просто да престанат да я търсят. Трудният въпрос, който тегне върху кандидатурата на Фандъкова, е защо ГЕРБ решава за трети път да постави точно нея в тази роля - и то след вълната от недоволство, предизвикана от ремонтите в центъра на София. За да чуеш, че продължава да има столичани, които искат, справедливо или не, да накажат някого за цвета на плочките пред „Свети Седмочисленици” или за „перките” по „Граф Игнатиев”, е достатъчно да минеш оттам. Може, разбира се, издигането на кандидатурата ѝ да е жест към самата нея - заради устоялата ѝ на атаките персонална репутация. Или защото е лоялна към партията, а партията се отплаща със същото, въпреки рисковете за вота. Но може да е (както при президентските избори) опит на ГЕРБ да се разтовари от власт, за да запази властта си. Още повече, че един от смътните моменти в кампанията на Манолова са отношенията ѝ с Борисов - при избора ѝ за омбудсман той показа, че дежурните ѝ нападки изобщо не му пречат да я подкрепи. А и с днешна дата тя внимава да не се обвързва с БСП - независимо, че преди време искаше да я оглави. Накрая един въпрос за датите: защо новият главен прокурор, който влиза в длъжност чак от началото на следващата година, финално трябва да бъде избран дни преди местния вот? Не е ли ясно, че когато изборът на единствения кандидат стане факт, несъгласните с него няма на кого друг да си го изкарат, освен на управляващите? И първата възможност за това ще е именно местният вот - и преди всичко този в София. Така електоралният потенциал на градската десница с нейните симпатизанти, за който е една от главните битки между Фандъкова и Манолова, задочно ще бъде подарен от прокурора на втората. Значи ли това, че силите, които стоят зад Гешев, латентно подкрепят Манолова и се противопоставят на Борисов? Кой да ти каже. Особено ако никой не пита.", "date": "2019.09.24", "title": "Дали силите, които стоят зад Гешев…? И още десетина въпроса"}
{"url": "https://clubz.bg/88233-germanskoto_podelenie_na_tomas_kuk_iska_zaem_ot_pravitelstvoto", "text": "Германският филиал на британския туроператор \"Томас Кук\" (Thomas Coook) е подал заявление за мостов заем от германското правителство, след като компанията-майка прекрати дейността си. Това потвърди говорителка на Томас Кук Германия , цитирана от ДПА. \n\tТя не каза каква сума е поискала компанията. Защо умират гигантите: причините за фалита на \"Томас Кук\" Експерт очаква 100 млн. лв. щети за българския туризъм от фалита на \"Томас Кук\" Експерт очаква 100 млн. лв. щети за българския туризъм от фалита на \"Томас Кук\"", "date": "2019.09.24", "title": "Германското поделение на \"Томас Кук\" иска заем от правителството"}
{"url": "https://clubz.bg/88232-shef_na_fiat_e_arestuvan_v_sasht", "text": "Старшият мениджър в италианския автомобилостроител Фиат (Fiat) Емануеле Палма е бил арестуван в рамките на разследванията на министерство на правосъдието на САЩ за вредните емисии от дизеловите превозни средства. Това съобщи говорителката на окръжната прокуратура в Детройт Джина Балая, цитирана от Ройтерс. Палма трябваше да се изправи пред съда в 21 часа българско време. Палма е обвинен, че е участвал в заговор, целящ да заблуди регулаторните органи, клиентите и обществото за системите за отчитане на вредни емисии, които са използвани в дизеловите автомобили на Фиат-Крайслер (Fiat-Chrysler) в САЩ. Това се посочва в съдебен документ от 18 септември. След новината акциите на автомобилостроителя на Миланската борса поевтиняха с 2 процента, а на Нюйоркската - с 1,86 процента. БТА", "date": "2019.09.24", "title": "Шеф на \"Фиат\" е арестуван в САЩ"}
{"url": "https://clubz.bg/88231-livyrpul_mejdu_rekorden_dogovor_i_sydebnata_zala", "text": "\"Ливърпул\" се оказа по средата на задочен конфликт между две фирми, които водят битка за това да имат правото да доставят екипировка на клуба. Едните да останат в тази позиция, а другите - да ги изместят. Актуалният първенец на Шампионската лига е пред подпис с гиганта Nike, който от лятото на 2020 г. да започне да облича клуба и срещу това да му плаща рекордните за британския футбол 80 милиона паунда на сезон.  Ако това стане факт, а се очаква тези дни \"Ливърпул\" и Nike да го обявят официално, мърсисайдци ще изпреварят \"Манчестър Юнайтед\", който прибира по 75 млн. от \"Адидас\". Дотук добре. Не за всички обаче. Друга американска компания - New Balance, която сега доставя екипировка на \"червените\", внесе съдебен иск във Върховния съд в Лондон, за да атакува сделката. Фирмата се позовава на клауза в договора с \"Ливърпул\", по силата на която да има правото автоматично да покрие най-добрата оферта, която клубът получи. И така да продължи контракта. При всички положения ставало въпрос за това New Balance да иска да задейства клаузата, а желанието е налице. Според британската преса \"Ливърпул\" преговаря с най-големите в бранша, сред които и германските колоси Adidas и Puma, за нов договор още от миналата Коледа. По този начин грандът давал сигнали на New Balance, но компанията реагирала едва сега. Настоящият договор за екипировка е за скромните за отбор с такова име 45 милиона паунда на сезон и изтича идния юни. Говорител на \"Ливърпул\" потвърди, че от \"Анфийлд\" няма да коментират намерението на New Balance да води дело. Искът е заведен на 10 септември. Фирмата излезе с официално становище по въпроса.  Договорът на \"Манчестър Юнайтед\" за 750 милиона паунда с Adidas изтича през 2024 г. Шампионът на Висшата лига \"Сити\" пък подписа за 650 млн. с \"Пума\" през февруари. Начело в тази класация са \"Барселона\" и \"Реал\" (Мадрид), които имат договори съответно за по 113 и 111 милиона евро с Nike и Adidas. В топ 10 попадат още \"Ювентус\" и \"Байерн\" (Мюнхен).", "date": "2019.09.24", "title": "\"Ливърпул\" - между рекорден договор и съдебната зала"}
{"url": "https://clubz.bg/88230-greta_dava_na_syd_germaniq_i_franciq_za_zamyrsqvane", "text": "Младата шведска екоактивистка Грета Тунберг и още 15 младежи са подали оплакване в съд в ООН Германия, Франция, Турция, Бразилия и Аржентина за нарушаване на правата на децата, тъй като не са взели досаттъчно мерки срещу замърсяването и са сред основните причинители на глобалното затопляне. Френският президент Еманюел Макрон критикува решението им. Според него движението около Тунберг трябва да се съсредоточи да оказва натиск върху онези, които блокират мерките срещу климатичните промени. Към тях не се причисляват нито френското, нито германското правителство, посочи той. Според адвокатите на Тунберг и 15-те младежи обаче избраните пет държави могат да бъдат съдени, защото са сред водещите замърсители. Реакциите на гневната реч на шведката в Германия са поляризирани. Депутатът от управляващия Християдемократически съюз Родерих Кизеветер написа в Туитър: Колежката му Яна Шмике бе дори по-крайна, като се оплака от масовата истерия, която измества дебатите. За сметка на това пък Зелените и Левицата подкрепиха изцяло Грета.", "date": "2019.09.24", "title": "Грета дава на съд Германия и Франция за замърсяване"}
{"url": "https://clubz.bg/88226-zashto_umirat_gigantite_prichinite_za_falita_na_tomas_kuk", "text": "Ангелкова след фалита на \"Томас Кук\": Ще има сериозни затруднения за планирането на сезон 2020 \"Томас Кук\" фалира: хаос и тревога Експерт очаква 100 млн. лв. щети за българския туризъм от фалита на \"Томас Кук\" \"Томас Кук\" фалира: хаос и тревога Експерт очаква 100 млн. лв. щети за българския туризъм от фалита на \"Томас Кук\"", "date": "2019.09.24", "title": "Защо умират гигантите: причините за фалита на \"Томас Кук\""}
{"url": "https://clubz.bg/88174-severna_makedoniq_bydeshta_kanabisova_supersila", "text": "Горните думи са на легендарния марихуанен магнат Майк Струмейтис, по-известен с прякорите си \"Големият Майк\" и \"Дон Марихуана\". Миналата сряда, шокиращо за местните медии, той публикува снимки с премиера Заев, министъра на здравеопазването Венко Филипче и един от районните кметове на Скопие - Саша Богданович, съобщава BalknaInsight. Белгия узакони \"лекия\"  канабис Снимките бяха изненада, защото никой в Македония не е очаквал такова посещение, а правителствената информационна служба е държала срещата в тайна до последно. Отгоре на всичко, за медиите винаги е тръпка да снимат премиер и Instagram плейбой заедно. Струмейтис е попкултурна звезда, собственик на една от най-големите плантации за производство на легална марихуана в света. Много от публикациите му включват снимки, на които е заобиколен от оскъдно облечени жени, частни джетове и растения с марихуана или - най-често - комбинация от трите.  От друга страна обаче, срещата не е случайна. През 2016 г. Северна Македония стана една от първите страни в света, които производството на марихуана за медицински цели чрез промени в съществуващия Закон за контрол на опиодните лекарства и психотропните вещества. В аптеките в западната ни съседка може да се закупи свободно и без рецепта масло от канабис, така наречения канабидиол. Откакто на власт е либералният Заев, страната се надява да се докопа до дял от световните продажби на марихуана, които през 2018 г. надхвърлят $13 милиарда. Според консервативните оценки за отрасъла, очакванията са това число да стигне сумата от $44 млрд.  Покрай междинните избори: Мичиган легализира канабиса, Юта и Мисури - медицинската му употреба Въпреки изпълнения си с противоречия мандат, сложната геополитическа обстановка и трудностите, които среща страната по пътя си към ЕС, македонският премиер Зоран Заев се оказа и сериозен визионер по отношение на изграждането на новия икономически отрасъл.  Социалдемократът, който дойде на власт година след приемането на законовите облекчения, е един от гласовитете привърженици на идеята за разширяването на законодателството за отглеждането на марихуана в страната и призовава предприемачите да се включат в този потенциално доходоносен бизнес. В момента в Македония все още липсва възможност за износ на произведеното, но е очевидно, че не само Заев, а и най-важните министри в правителствтото му са готови да променят това.  За една от най-бедните страни в Европа, чиито най-големи пера в БВП са земеделието - 8% и износът - 10%, този процент изглежда като сериозен шанс за допълнтелни доходи и заемане на ниша, която в никакъв случай няма да се смалява през следващите години.  До момента, страната е издала лицензи за производство на над 20 компании, 15 все още чакат одобрение. Очакванията са, че в момента, в който Македония приеме закона, който ще регулира възможноститте за износ, броят на заинтересованите компании ще надхвърли 50.  Законната марихуана намалявала смъртността от опиати Дали думите на Струмейтис за новата канабисова суперсила за преувеличени, всъщност няма особено значение. Дори да не успее да се пребори с първенците по производство и достъп до свободен пазар като Великобритания, Гърция, Тайланд и няколко американски щата, малката и растяща македонска икономика е напът да се възползва от възможността.  Очевидно е и че властите не смятат да пречат на предприемачите. Оградата, за която Горан говори е едно от малкото изисквания, които македонските власти имат към новите предприемачи - плаатациите да бъдат оградени от всички страни с четириметрови огради, покрити с камери, както и физическа охрана, която да наблюдава обектите. Растенията да са на закрито - или в зали, или в оранжерии.  Според правителството това е достатъчно, за да не се спира и без това сложният процес по производството.  За разлика от Северна Македония, България е част от Европейския съюз и първото нещо, което идва на ум е дали отглеждането на канабис за медицински цели не е забранено на територията на целият блок. Отоговорът на този въпрос е не. Отглеждането и използването на канабис за тези цели не е от материите, които са регулирани. На страните-членки е дадена възможност самостоятелно да определят политиката си по този въпрос.  Марихуана измества доматите в канадски оранжерии Единствената нормативна рамка, създадена от ЕС, беше приета на 13 февруари тази година. Резолюцията призовава за ясно дефинирана правна рамка при използването на канабис в медицината и практическо разграничаване от всякакви други начини на употреба. Към момента някои страни позволят само регистрацията на лекарства, съдържащи вещества, извлечени от канабиса, други допускат и отглеждането и преработката на марихуаната. Резолюцията посочва, че  една ясна и стабилна правна рамка ще има положително влияние върху качеството и точното етикетиране на лекарствата и ще гарантира безопасен достъп на пациентите. Това би довело и до ограничаване на пазара на черно и установяване на надзор върху пунктовете за продажба. Евродепутатите също така подчертават, че стриктната превенция на пристрастяването сред малолетни и непълнолетни лица и на уязвими групи трябва да бъде част от всяка бъдеща нормативна уредба. Специално в България отглеждането на канабис на територията на страната е забранено.  Според Закона за контрол върху наркотичните вещества и прекурсорите (ЗКНВП), марихуана/канабис/коноп е вещество от Списък I - \"Растения и вещества с висока степен на риск за общественото здраве поради вредния ефект от злоупотребата с тях,  Коноп със съдържание на тетрохидроканабинол (основното активно и \"напушващо\" вещество в марихуаната)  може да се произвежда след специално разрешение от министъра на земеделието, храните и горите (чл. 29 от ЗКНВП). Той обаче е употребим само за индустриални цели.  В добавка чл. 73, ал. 1 от същия закон създава възможност да се произвежда и марихуана с високо съдържание на активни вещества, но само със специално разрешение и  Нито една от тези цели не допуска производството на медицински продукти. От гледна точка на икономическите ползи нещата изглеждат ясни. Или България ще \"прогледне\" и ще се възползва от възможностите на бъдещия пазар, или ще гледа отстрани, докато наши съседки създават цели екосистеми от предприятия готови да вземат печалбата.          Покрай междинните избори: Мичиган легализира канабиса, Юта и Мисури - медицинската му употреба Законната марихуана намалявала смъртността от опиати Марихуана измества доматите в канадски оранжерии", "date": "2019.09.24", "title": "Северна Македония - бъдеща канабисова суперсила"}
{"url": "https://clubz.bg/88213-metodi_lalov_povede_listata_na_demokratichna_bylgariq_ignatov_vtori", "text": "Без изненади при реденето на листата, днес и \"Демократична България\" внесе в ОИК своите 61 имена за общински съветници в София. След драматичното откъсване на   от съдебата система, той повежда листата. Втори е кандидатът на ДБ за кмет на столицата -  . ВСС пусна Методи Лалов да ходи в политиката... но на ръба Под номер три е поставен актьорът, познат от редица сериали -  , озвучавал и популярни герои от \"Междузвездни войни\", \"Мадагаскар\", Батман и Робин\" и др. Досегашната общинска съветничка   е четвърта в листата. Следва я съпредседателят на \"Зелено движение\", един от партньорите в ДБ,  . Шести е сегашният съветник, известен и с предаванията си на живо на протестни събития, както и на заседания на местния парламент -  .  Борислав Игнатов обяви \"10 неща за първите 100 дни\" В листата са още - председателят на асоциацията на парковете и бивш кандидат за евродепутат на дясната коалиция -  . Както и известният музикант  в, основател на култовите групи \"Кале\" и \"Ревю\" и спътничката му в живота - актрисата  . \"Демократична България\" обяви и кандидатите си за районни кметове в столицата. За смятания за най-\"син\" район - \"Средец\" - коалицията издига бившия енергиен министър и досега общински съветник Трайчо Трайков. Ето и пълния списък:  Борислав Игнатов обяви \"10 неща за първите 100 дни\"", "date": "2019.09.24", "title": "Методи Лалов поведе листата на \"Демократична България\", Игнатов - втори"}
{"url": "https://clubz.bg/88221-banevi_s_10_advokati_deloto_im_trygva_po_syshtestvo", "text": "Специализираният наказатален съд не се съгласи с впечатляващото количество защитници на т.нар. организиарана престъпна група на Николай и Евгения Баневи плюс майка му Мария. Днес, при разпоредителното заседание на делото, ако броим и дъщерята на Николай Банев и двама резервни защитници, фамилията се яви с конституирани общо десет адвокати. Някои от тях, като адвокат Христо Ботев, пледираха, че обвинението е написано \"като Хари Потър\". Татяна Дончева, например, твърдеше, че прокуратурата може да слага и страници от \"Под игото \" в обвинителния си акт, но трябва да има някои задължитени детайли - поне за твърдените данъчни престъпления. Тримата са обвинени за източването на \"Полимери\" и използването на още една фирма - \"Партнърс комерс\", за деянията избягване на данъци и пране на пари. Днес адвокатите бяха единодушни, че например присвояванията, за които Баневи бяха екстрадирани от Франция, са отделени с ново досъдебно производство през август 2019 и стоят \"на трупчета\" в Районна прокуратура Девня. Но от тях се извеждат последвалите престъпления - пране на пари, като присвояванията ги няма в обвинението. Адвокат Илко Димитров заяви, че е в \"духа на романите на Христо Калчев\" престъплението при приватизация. Но такова нещо в НК няма. Има едно дружество, което придобива друго дружество и е интересно клиентът му от кое си присвоявал - от своята собственост ли? В литературния дух на съдебното дело Евгения Банева заяви, че 15 тома от доказателствата срещу тях са изрезки от жълти вестници, агенции, в които се разказва за богатия им начин на живот. Тя каза, че дори не иска да определя какво означава държавното обвинение да се позовава на факсимилета от \"Пик\", \"Блиц\", \"Шоу\", \"Шок\", \"Уикенд\". Евгения Банева излиза от ареста заради здравни проблеми Всички обвиняеми и всички адвокати заявиха, че не разбират съдържанието на обвинителния акт и така не могат да се защитават, а самият Николай Банев го нарече \"пасквил. Той каза, че лежи в ареста на бул. \"Г.М Димитров\" в столицата в условия, които не заслужават и животните и той, който е платил милиони данъци и е отворили хиляди работни места пребивава там с лица, които нямат един ден трудов стаж и никога не са плащали налози. Прокуратурта, напротив, опонира, че е разпитала 175 свидетели по делото има експертизи и веществени доказателства и обвинителният акт бил ясен и законен. Двамата прокурори се противопоставиха на искането днес Банев да бъде пуснат от ареста, тъй като казаха, че месеците, в които е бил задържан във Франция,  не следва да се броят (практически Банев е зад решетките почти една година). Съдът прие доводите на прокуратурата, не пусна Банев навън, не позволи на родената през 1940 г. Мария Банева да пътува зад граница при внуците и насрочи делото за октомври. Срокът на задържане не е основание за промяна мярката за неотклонение, сметна съдебният състав. Здравословното състояние на Банев също не е основание за това. Напротив - Банев хем реализира обоснованото предположение, че е автор на твърдените престъпления, хем има опасност да се укрие и да въздейства на свидетели.", "date": "2019.09.24", "title": "Баневи с 10 адвокати, делото им тръгва по същество"}
{"url": "https://clubz.bg/88222-damqn_iliev_be_tiho_smenen_na_shefskiq_post_v_agenciqta_po_hranite", "text": "Без никакво предизвестие, от Българската агенция по безопасност на храните (БАБХ) съобщиха днес, че вече имат нов изпълнителен директор. На мястото на Дамян Илиев сяда Паскал Желязков. Че Илиев ще бъде сменен се очакваше отдавна. Но в днешното съобщение няма нито дума за освобождаването му. Досегашният директор на БАБХ събра много черни точки през годините. Първо - заради начина, по който агенцията реагира при кризата с чумата по дребните преживни животни. После се оказа, че БАБХ е умъртвила над 100 екзотични птици без доказателство за зараза. Чумата по свинете обаче бе това, което предизвика преди време земеделската министърка Десислава Танева да обяви, че в БАБХ ще има кадрови промени след като примине кризата. Междувременно разследващата журналистка Генка Шикерова публикува в платформата на Антикорупционен фонд неизлъчения си в Нова телевизия филм \"Война на трупове\", в който се разказва за злоупотреби при поръчките на агенцията за унищожаване на труповете на умъртвените заразни животни. Прокуратурата започна проверка. \"Война за трупове\". 30 млн. лв. за обезвреждане на животински отпадъци Проф. д-р Паскал Желязков до момента е директор на Национален диагностичен научноизследователски ветеринарномедицински институт \"Проф. Д-р Г. Павлов\", съобщават от БАБХ.   Проф. Желязков има дългогодишен опит като ръководител на структури с научноизследователска, диагностична и аналитична дейност. Бил е началник отдел в Център за оценка на риска, директор на Национална научноизследователска станция по ловно стопанство, биология и болести по дивеча, както и зам.-генерален директор в Национална ветеринарномедицинска служба. Заради \"Война на трупове\" прокуратурата влиза в БАБХ Има над 90 научни публикации и научни доклади. По образование е ветеринарен лекар, завършил е Висшия институт по зоотехника и ветеринарна медицина в Стара Загора. Владее английски и руски език. Назначен е и нов заместник-изпълнителен директор д-р Марияна Шумова, която към момента изпълнява длъжността началник отдел в дирекция „Граничен контрол“. Д-р Шумова е изпълнявала и длъжността директор на Областната дирекция по безопасност на храните в Хасково. Тя ще заеме позицията на доц. д-р Тодорка Янковска-Стефанова. Заради \"Война на трупове\" прокуратурата влиза в БАБХ", "date": "2019.09.24", "title": "Дамян Илиев бе тихо сменен на шефския пост в агенцията по храните"}
{"url": "https://clubz.bg/88217-poddryjkata_na_uindous_7_se_udyljava_za_mashinno_glasuvane", "text": "Безплатната поддръжка на програмата \"Уиндоус 7\" (Windows 7) е към своя край - на 14 януари 2020 г. тя приключва. След това от \"Майкрософт (Microsoft) ще предлагат само разширена поддръжка - И Ес Ю (ESU - Extended Security Updates), която обаче ще бъде платена. От компанията на Бил Гейтс обаче ще направят изключение, обявиха те - за машините за гласуване, които ползват излязлата преди десетилетие операционна система. Ъпдейт до Windows 10 струва на африкански резерват 87 000 долара  Причината е, че поради съображения за сигурност промените в подобни устройства се правят бавно и внимателно. От Microsoft са наясно, че преминаването към по-нова версия на Windows бързо за тях е технически невъзможно. Същевременно рискът за провеждането на изборите при евентуални кибератаки е твърде голяма. Поради това те продължават да се нуждаят от навременни актуализации на сигурността. Въпреки множеството проблеми с този тип вот в по-голямата част от САЩ се гласува машинно. С машини (но и не само) ще бъде проведен и президентският вот през 2020 г. В добавка \"Уиндоус 7\" се ползва и от много други компании, които осигуряват машинно гласуване по света - предимно в държави от третия свят. След три години Windows 10 най-после би Windows 7 \"Уиндоус 7\" ще навърши 10 години след месец, като дълги години бе една от най-популярните и хвалени версии на операционната система на \"Mайкрософт\" - особено след множеството критики към \"Уиндоус Виста\" (Windows Vista). Все още 24 но сто от всички компютри са с \"Уиндоус 7\" и 30,9 процента от всички компютри с \"Уиндоус\" ползват тази версия. С излизането на \"Уиндоус 10\" (Windows 10) през 2015 г. обаче \"Mайкрософт\" започна агресивна и невиждана досега кампания, с която да накара потребителите да минат към т.нар. последен Уиндоус, и той вече е инсталиран на 47 на сто от традиционните персонални компютри по света. След три години Windows 10 най-после би Windows 7", "date": "2019.09.24", "title": "Поддръжката на \"Уиндоус 7\" се удължава... за машинно гласуване"}
{"url": "https://clubz.bg/88212-ruskiqt_ekspert_bylgarski_cirk_s_turski_potok", "text": "Съдът в България отстрани юридическите пречки за изграждането на сухопътното продължение на магистралния газопровод „Турски поток“ през територията на страната. По всичко изглежда, че решението е съвсем в реда на нещата, но не и в този случай: историята е достойна за комедия на Кустурица, пише руското списание „Експерт“, цитирано от агенция \"Фокус\". \"Турски поток\" е един от проектите за износ на газ, алтернативни на украинската газопреносна система. Морската му част бе завършена през миналата година. Но от двата клона на газопровода само един е за Турция. Предполага се, че вторият ще мине през България, а след това през Сърбия, Унгария, Словакия и Австрия. Сега нуждите на тези страни от руски газ се задоволяват чрез транзит през Украйна, който на фона на редовните газови войни не се харесва от никоя от страните освен на Киев. Предшественик на „Турски поток“ беше „Южен поток“ – газопровод до Балканите по дъното на Черно море с излаз на сушата на българска земя. Строителството му започна през 2012 година. Но през 2014-та, преди началото на полагането на морската част, България на два пъти спря работата. Сложен избор: хем им се иска да заработят 400 млн. евро (около 1% от БВП) на година от транзит, хем големият началник от Европейската комисия не дава. „Газпром“ не се впечатли от душевните терзания на българите и на 1 декември 2014 година директорът му Алексей Милер обяви, че компанията се отказва от „Южен поток“. В същия ден „Газпром\" и турската \"Боташ Петролиум Пайплайн\" (Botas Petroleum Pipeline) подписаха меморандум за разбирателство за изграждането на офшорен газопровод до Турция, тоест „Турски поток“. През следващите три години българите се опитваха да измолят реанимация на „Южен поток“. Но безуспешно. Всичко, за което успяха да се спазарят, е продължение на един от клоновете на „Турски поток“ през България. Теменужка Петкова: \"Турски поток\" се строи, няма да плащаме при забавяне Имайки предвид съдбата на „Южен поток“, „Газпром“ се съгласи да продължи европейското разклонение по европейските правила. Поръчител на строителството, оператор и собственик на газопровода с дължина 474 км и две компресорни станции между Турция и Сърбия е операторът на българската газотранспортна система „Булгартрансгаз“, т.е. не се нарушават правилата на Третия енергиен пакет на ЕС за това, че доставчикът на газа и собственикът на газопровода трябва да бъдат различни. По-нататък, изглежда, не трябва да има проблеми с българите, които са си взели поуките от горчивия опит. Да ама не! Търгът за избор на изпълнител неочаквано беше спечелен от саудитския консорциум \"Аркад\". Той спечели само като предложи ниски цени: 1,29 милиарда евро за период от 250 дни и 1,1 милиарда евро за период от 615 дни. За сравнение: нейният конкурент ГДЕБ (GDEB) поиска 2,4 милиарда евро за период от 250 дни и 1,6 милиарда евро за 615 дни. GDEB обаче включва добре познати играчи на пазара за строителство на тръбопроводи като италианската \"Бонати\" (Bonatti S.p.A.), германската \"Макс Щрайхер\" (Max Streicher S.p.A) и регистрираната в Люксембург \"Комплеман девелопман\" (Complements Development S.ar.l), която е свързана с тръбната металургична компания на Дмитрий Пумпянски. А \"Аркад\" в референтното портфолио има само проект за изграждането на четири газопровода в Саудитска Арабия, поръчан от \"Сауди Арамко\" (Saudi Aramco). Обектите трябваше да бъдат пуснати в експлоатация през миналата година, но реалната им съдба все още не е разкрита нито от клиента, нито от изпълнителя. Съдейки по откритите данни, \"Аркад\" наистина съществува и наистина изгражда газопроводи. Но на ниско технологично ниво, с привличане на работници мигранти от развиващите се страни. И за краткия (три години) период на съществуването си тя вече успя да се превърне в подсъдим по скандали, свързани с неизплащане на заплати и бунтове на работници. Подписано: \"Турски поток\" през България ще се строи от \"Аркад\" „Булгартрансгаз“ се опита да преиграе ситуацията, като обвини \"Аркад\" в нарушение на процедурите и предаде реда на ГДЕБ. Саудитците обаче заведоха дело. След това последва поредица от съдебни искове и разяснения на отношенията: \"Аркад\" прекъсна сроковете за подаване на документация, а “Булгартрансгаз” се опита да се отърве от такъв изпълнител. Но \"Аркад\" спечели. Тези прекрасни хора сега ще строят „Турски поток“ в България. Дали ще го построят в срок и какво ще е качеството е отделен въпрос. В допълнение към неочевидния опит в бранша тук не се знае и източникът на материали. Консорциумът няма собствено производство на тръбопроводи, бързото пускане на пазара на около 300 хиляди тона тръби с широк диаметър и високо качество не е тривиална задача. Нов обрат за \"Турски поток\" през България, строежът се отпушва За „Газпром“ не е празен въпрос как ще се развие ситуацията с този газопровод. Поредните преговори с Украйна за транзитен договор, които се състояха на 19 септември, очаквано завършиха безрезултатно. Капацитетът за продължаване на \"Турски поток\" в България е 15,7 милиарда кубически метра годишно. За сравнение: през миналата година транзитът на газ през Украйна възлиза на 86,8 милиарда кубически метра, 7,2 на сто по-малко в сравнение с предходната година, но все пак представлява 43% от доставките на руски тръбопроводен газ в Европа. Неспазването на сроковете или проблемите с качеството на строителството е срещу „Газпром“. Подписано: \"Турски поток\" през България ще се строи от \"Аркад\" Нов обрат за \"Турски поток\" през България, строежът се отпушва", "date": "2019.09.24", "title": "Руският \"Експерт\": Български цирк с \"Турски поток\""}
{"url": "https://clubz.bg/88210-britanskiqt_vyrhoven_syd_obqvi_za_nezakonno_spiraneto_na_parlamenta", "text": "Решението на Борис Джонсън да спре работата на парламента е незаконно, постанови Върховният съд, предаде Би Би Си. Джонсън прекрати заседанията на парламента за пет седмици по-рано този месец. Той се надяваше по този начин да не се пречи на мерките на правителството по излизането на страната от Евросъюза. Освен това според него така щяло да се даде възможност на кралицата в тронно слово при откриването на парламента да очертае новите си политики. Британският Върховен съд, Брекзит и парламентът Но най-висшият съд във Великобритания обяви днес, че е погрешно да се спре дейността на парламента и изпълнението на неговите задължения. Председателката на съда лейди Хейл заяви: По-късно днес Джонсън каза, че правителството ще изпълни съдебното решение. Лидерът на основната британска опозиционна Лейбъристка партия Джереми Корбин призова Джонсън да „обмисли пиозицията“ си и да подаде оставка след решението на съда, предаде Ройтерс. За оставката на Джонсън призоваха и представители на други опозиционни партии, включително Шотландската национална партия и „Зелените“. Председателят на Камарата на общинините Джон Бъркоу заяви, че парламентът ще възобнови работата си в сряда, предаде Франс прес. В изявление той подчерта: Така тя отговори на журналистически въпрос дали е възможно ЕК да предприеме някакви действия срещу Обединеното кралство във връзка с неспазване на върховенството на закона, подобно на стъпките срещу Унгария и Полша.", "date": "2019.09.24", "title": "Британският върховен съд обяви за незаконно спирането на парламента"}
{"url": "https://clubz.bg/88215-iliana_raeva_bylgariq_voyuva_v_treta_svetovna_vojna", "text": "Президентката на Българската федерация по художествена гимнастика Илиана Раева написа обръщение във фейсбук като равносметка от участието на националния ни отбор на Световното в Баку. По всеобщо мнение в страната ни нашите гимнастички са били ощетени както индивидуално, така и при ансамблите. По-рано Раева заяви, че се чувства омерзена заради съдийството, ощетило българките, които по думите ѝ играят гимнастика,      В социалната мрежа Раева заявява следното: Вижте цялото изявление на шефката на родната художествена гимнастика:", "date": "2019.09.24", "title": "Илиана Раева: България воюва в трета световна война"}
{"url": "https://clubz.bg/88227-dajmler_otnese_870_mln_evro_globa_zaradi_dizelgejt", "text": "Германският автомобилостроител Даймлер (Daimler) ще трябва да плати глоба от 870 милиона евро, защото е пуснал на пазара от 2008 година дизелови автомобили, които не са отговаряли на законовите норми за замърсяващите емисии, съобщи прокуратурата в Щутгарт, цитирана от световните агенции, предаде БТА. Прокуратурата е установила \"нарушение поради немарливост\" в отдела на Даймлер, отговарящ за сертификациите. Това е довело до сертифициране на дизелови коли от властите, въпреки че емисиите им от азотен двуокис не са отговаряли на нормативните изисквания. Четирима ръководители на Даймлер все още са обвинени в измама и лъжлива реклама във връзка с манипулираните емисии на дизеловите автомобили. Автомобилната компания изтъкна, че глобата няма да се отрази на тримесечните й резултати и че продължава да поддържа прогнозите си. Как “Даймлер” се облагодетелства с 3,32 милиона евро Междувременно друг германски автомобилен гигант - \"Фолксваген\", нарече обвиненията на германската прокуратура срещу компанията в пазарни манипулации \"безпочвени\". По-рано днес главният изпълнителен директор Херберт Дис, председателят на изпълнителния съвет Ханс Дитер Пьоч и бившият главен изпълнителен директор Мартин Винтеркорн бяха обвинени, че умишлено са информирали пазарите твърде късно за разходите, които скандалът \"Дизелгейт\" се е очаквало да причини на компанията. „Фолксваген“ – най-голямата германска семейна фирма Концернът е разследвал \"най-щателно\" въпроса с помощта на вътрешни и външни юридически експерти близо четири години, заяви Хилтруд Доротеа Вернер от съвета на директорите. В изявление тя посочва, че резултатите са ясни - обвиненията са безпочвени. Надзорният съвет на компанията допълни, че вече е обмислял вероятността да бъдат повдигнати обвинения, а изпълнителният съвет незабавно ще свика заседание, за да обсъди следващите действия. През 2015 г. стана известно, че автомобили на концерна са били оборудвани със софтуер, който е позволявал да бъдат занижени показателите за съдържание на вредни вещества в отработените газове. „Фолксваген“ – най-голямата германска семейна фирма", "date": "2019.09.24", "title": "\"Даймлер\" отнесе 870 млн. евро глоба заради \"Дизелгейт\""}
{"url": "https://clubz.bg/88216-kubrat_pulev_sreshtu_37_godishen_avstraliec_na_9_noemvri", "text": "Австралиецът Марк де Мори (37 г.) е най-вероятният съперник на Кубрат Пулев за мач от тежка категория на галавечер във Фресно, Калифорния на 9 ноември, съобщават щатският спортен канал И Ес Пи Ен (ESPN) и сайтът \"Боксен\" (boxen.de). Чака се официално обявяване на сблъсъка. Де Мори има 37 победи (33 с нокаут) и само две загуби в 41 мача като професионалист. Той е спечелил последните си седем мача с нокаут след поражението си от британеца Дейвид Хей на 16 януари 2016 г. в Лондон. Кубрат Пулев отговори на Циганския крал Пулев, който е задължителен претендент за световната титла на Международната боксова федерация (IBF), не може да спори за шампионския колан до края на годината заради планирания за 7 декември реванш между световния шампион Анди Руис (Мексико) и Антъни Джошуа (Великобритания). По тази причина от щаба на българина му търсят сериозен, но преодолим съперник, за да се поддържа игровата форма на софиянеца, коментира още \"Боксен\". Именно такъв е 37-годишният Де Мори - боксьор със сериозна визитка от победи, макар и постигнати срещу по-слаби противници, който обаче се оценява като аутсайдер с минимални шансове за успех срещу Пулев. Кубрат Пулев с възстановен лиценз в Калифорния Според И Ес Пи Ен в момента се уточняват последни подробности преди битката.  Кубрат Пулев не е излизал на ринга за мач от 24 март. След победата си над румънеца Богдан Дину с технически нокаут в седмия рунд той целуна репортерката Дженифър Равало и трябваше да изтърпи наказание с отнет лиценз в Калифорния. Забраната бе вдигната през лятото. Кубрат Пулев с възстановен лиценз в Калифорния", "date": "2019.09.24", "title": "Кубрат Пулев срещу 37-годишен австралиец на 9 ноември"}
{"url": "https://clubz.bg/88202-gugyl_pusna_abonament_za_igri_i_prilojeniq", "text": "Новата абонаментна система за магазина за приложения \"Плей стор\" (Play Store) на \"Гугъл\" (Google) вече е факт. Потребителите (засега само в САЩ) ще имат достъп до 350 приложения и игри за 4,99 щатски долара. Сред тях са все платени и иначе скъпи удоволствия като Monument Valley, Risk, Star Wars: Knights of the Old Republic, Evoland, Reigns: Game of Thrones, и много други. Критиците обявиха, че \"Гугъл\" следва примера на \"Епъл\" (Apple) и техния абонамент \"Аркейд\" (Arcade), който е на същата цена. Компанията в Купертино обаче предлага достъп само до игри, и то едва 100-тина заглавия. \"Гугъл\" обаче ще предлага и приложения, които засега са малко - например пълната версия на AccuWeather и Photo Stitch. Google Play Store - вече с месечен абонамент За американските потребители \"Плей пас\" (Play Pass) в момента е на промоция - 1,99 долара на месец през първата година, с десет дни безплатна пробна версия. Абонаментът може да се споделя и между до петима души. Абонатите ще видят нов раздел в магазина с подбраните апликации и препоръки. Засега услугата не предлага ексклузивно съдържание, но това може да се промени в бъдеще.", "date": "2019.09.24", "title": "\"Гугъл\" пусна абонамент за игри и приложения "}
{"url": "https://clubz.bg/88220-djihadisti_se_prehvyrlqt_tajno_v_evropa_prez_gyrciq", "text": "Контрабандата на хора е сериозен бизнес в Атина, а американският телевизионен канал  Си Би Ес нюз (CBS News) трърди, че разполага с доказателства, че членовете на групировката „Ислямска държава“ използват Гърция като отправна точка за останалата част на Европа. \n\tРайонът около площад „Омония“ в центъра на Атина е известен като средище на престъпна дейност, където действат банди за контрабанда на хора. Използвайки скрита камера, екип на Си Би Ес организира среща с лице, което се представя под името Алрайес. Той идва от Северна Африка и организира контрабандата на хора от Атина в Западна Европа за сума от около 8 000 щатски долара на човек. Обичайните му клиенти са мигранти и бежанци. Стотици хиляди дойдоха в Гърция от страните от Близкия изток, много от които - с лодка. Мечтаят за по-добър живот в Западна Европа и контрабандистите им обещават тъкмо това, осигурявайки им прехвърляне към вътрешността на Стария континент. Тръмп връща джихадисти на Европа. Тя се чуди какво да ги прави Екипът на Си Би Ес използва жена, която се представя за съпруга на член на „Ислямска държава“, която иска безопасно прехвърляне в Германия. Той дори се е похвалил, че е превел трима братя на прословутия терорист от „Ал Кайда“ Абу Мусаб ал Заркауи - твърдение, което Си Би Ес не може да потвърди. \n\tКонтрабандистите използват откраднати документи за самоличност. Телевизионният екип отново преминава под прикритие, този път представяйки се за група контрабандисти. Това му е позволило да се свърже с престъпници от Атина, които продават документи за самоличност, включително американски паспорти. Те се опитват да намерят за клиентите си документ със снимка, на която приличат. Париж се колебае какво да прави със задържаните френски джихадисти в Сирия Контрабандистите използват откраднатите документи, за да преведат хора от Атина до Испания или Италия. Твърдят, че там контролът не е особено стриктен. Оттам клиентите им могат да пътуват навсякъде в Западна Европа без гранични проверки. \n\tГръцката полиция е разследва контрабандисти на хора и е извършила множество арести. Но няколко членове на терористичната клетка на „Ислямска държава“, извършили по-рано атаки във Франция и Белгия, се оказаха в Европа именно през Гърция. Има опасения, че престъпници като Алрайес вече са помогнали на членове на спящите клетки на „Ислямска държава“ да си проправят път към Европа, предава \"Фокус\". Париж се колебае какво да прави със задържаните френски джихадисти в Сирия", "date": "2019.09.24", "title": "Джихадисти се прехвърлят тайно в Европа през Гърция"}
{"url": "https://clubz.bg/88228-cacarov_poiska_vks_da_spre_predsrochnoto_osvobojdavane_na_polfrijman", "text": "Главният прокурор Сотир Цацаров поиска от Върховния касационен съд (ВКС) да спре условното предсрочно освобождаване на осъдения за убийство австралийски гражданин Джок Полфрийман, предаде Нова телевизия. Цацаров поиска да бъде възобновено съдебното дело за това освобождаване.  Това означава, че ако ВКС приеме молбата на главния прокурор, Полфрийман трябва да бъде върнат в затвора от затворения център за нелегално пребиваващи, където той очаква да му бъдат издадени документи за пътуване от австралийските власти. Цацаров направи това в отговор на молба от Аксения и Христо Монови, родители на убития от Полфрийман Андрей Монов. Бащата на убития студент за съдиите: \"Душите им са мръсни, те са лош материал\" Главният прокурор е изложил съображения, че има правна възможност актът  за предсрочното освобождаване на Софийския апелативен съд да бъде проверен по реда на възобновяването. Христо Монов, бащата на убития Андрей Монов, каза тази сутрин пред бТВ, че този акт е нарочно озаглавен „определение“, а не „решение“, за да не може да бъде обжалван. Цацаров обаче смята, че определението също може да бъде преразгледано. Според него в случая то е постановено от незаконен състав. Незаконният състав е абсолютно основание за отмяна на постановен съдебен акт. Това каза говорителката на главният прокурор Румяна Арнаудова на брифинг по-късно днес, предаде агенция „Фокус“.", "date": "2019.09.24", "title": "Цацаров поиска ВКС да спре предсрочното освобождаване на Полфрийман"}
{"url": "https://clubz.bg/88224-deloto_za_carskite_konyushni_trygva_na_3_oktomvri", "text": "Съдебният процес по делото за Царските конюшни срещу областния управител на Софийска област Веселин Пенев и лицензирания оценител на държавните имоти Юлия Цекова започва на 3 октомври 2019 г. Това е решил Специализираният наказателен съд в разпоредително заседание на 20 септември 2019 г. късно следобед. Това съобщиха от пресцентъра на Специализираната прокуратура.  ще отговаря за две престъпления. Първото е за умишлена безстопанственост - за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество (престъпление по чл. 219, ал. 3 от НК). А именно, за бюджетни средства на Софийска област и на държавата в размер на общо  лева, както и за държавен имот, в резултат на което са настъпили значителни вреди. Второто обвинение на Пенев е за това, че като длъжностно лице съзнателно сключил три неизгодни сделки от името и за сметка на българската държава. Съдът: Продажбата на Царските конюшни е нищожна Чрез транслация на притежаваната от държавата част от собствеността на Царските конюшни в полза на „Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени -  . От действията му са произлезли вреди за държавата в размер на 10 330 130 лв.  е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени й от областния управител на област София. От това е произтекла щета за държавата в размер на   съобщават от обвинението.", "date": "2019.09.24", "title": "Делото за Царските конюшни тръгва на 3 октомври"}
{"url": "https://clubz.bg/88211-ostana_ni_da_se_borim_samo_protiv_vryshtaneto_na_kamionite_i_shoforite", "text": "Да отпаднат връщането на камиона и на водача в страната, където е регистрирана фирмата. Вече можем да се борим само за тези две неща в защитата на българските превозвачи, стана ясно днес от думите на евродепутата Андрей Новаков (ГЕРБ, ЕНП). Връщането на камионите по \"Плана Макрон“ вредяло на климата Отхвърлиха предложение на наш евродепутат за изтегляне на плана \"Макрон\" Новаков говори, след като Комисията по транспорт и туризъм в ЕП даде зелена светлина за начало на преговори по пакета „Мобилност-1“, известен още като „Плана Макрон“. Одобрени бяха предложенията на евродепутатите Катержина Конечна ( ), Хена Виркунен ( ) и Исмаил Ертуг ( ). Основната българска позиция ще бъде намирането на компромис, категоричен бе Петър Витанов от БСП и Прогресивния алианс на социалистите и демократите (СиД). Той е единственият българин, кйто е редовен член на Комисията по транспорт и туризъм. Целият пакет е неизгоден за България и нашите евродепутати ще продължат да поддържат тази позиция, каза Илхан Кючюк от ДПС и „Обновете Европа\" (ОЕ). Проблемът с пакет „Мобилност 1“ не е само на бизнеса, но и на всички ангажирани с шосейния транспорт, отбеляза Петър Витанов: През миналата седмица в Брюксел бе българският транспортен министър Росен Желязков. Тогава той заяви, че страната ни ще защитава своите превозвачи от позицията, че задължителното връщане на камионите в страната, в която е базирана фирмата, нанася щети на климата. Отхвърлиха предложение на наш евродепутат за изтегляне на плана \"Макрон\"", "date": "2019.09.24", "title": "Остана ни да се борим само против връщането на камионите и шофьорите"}
{"url": "https://clubz.bg/88214-siderov_se_reshi_shte_stava_kandidat_za_kmet_na_sofiq", "text": "След известно колебание лидерът на \"Атака\" Волен Сидеров най-сетне обяви: ще се кандидатира за кмет на София. Това се случва, след като той първо намекна, че ще участва в битката, после заяви подкрепа за сегашния кмет и кандидат на ГЕРБ за нов мандат Йорданка Фандъкова, която подкрепа обаче се оказа нежелана от управляващата партия; а ден по-късно от пресцентъра на \"Атака\" разпратиха съобщение, в което се казва, че \"след вчерашните публикации в медиите за подкрепа на Йорданка Фандъкова от страна на \"Атака\" за предстоящите местни избори в София с лидера на партията Волен Сидеров се свързаха множество граждани и членове на партията с искане той да бъде издигнат за кандидат-кмет на столицата\". Засега не е ясно кой влиза в този \"комитет\". Сидеров вчера подкрепи Фандъкова, днес го издигат за кмет на София Самият Сидеров от няколко месеца подхвърля в тв студиата, че може да се кандидатира за челното място на \"Московска\" 33 с една-единствена точка в управленската си програма - забрана на гей парадите. През миналата седмица смекчи тона - можело да ги прати на Витоша. Днес обаче стана ясно, че въпросната управленска програма набъбва с още точки като: забрана на \"паяците\", както и прозрачност при харченето на общинския бюджет. Сидеров не иска да е кмет. \"Атака\" подкрепя вече Фандъкова И изброи въпросните приоритети: \"прозрачност на харчовете на софийския бюджет, прекратяване на гей парадите и премахване на \"паяците\" за вдигането на коли\". Сидеров не иска да е кмет. \"Атака\" подкрепя вече Фандъкова", "date": "2019.09.24", "title": "Сидеров се реши: ще става кандидат за кмет на София"}
{"url": "https://clubz.bg/88225-vss_se_razvylnuva_ot_polfrijman_dava_sydebniq_systav_na_inspektorata", "text": "На сайта на ВСС се появи \"Позиция на Съдийската колегия на ВСС, във връзка с постъпил сигнал от Националния младежки комитет на ВМРО, изказвания на представители на политически партии, академичната общност, граждани и медийни публикации\" по повод решението на Софийския апелативен съд (САС) за условно предсрочно освобождаване на Джок Полфрийман. Що е УПО и как закоравели убийци излизат навън заради него? Висшият съдебен съвет, който редовно \"трича\" определени представители за политическо говорене, реагира веднага на сигнала на ВМРО и \"изразява своето безпокойство от ескалиращото обществено напрежение през последните дни, по повод съдебния акт.\" Българският ВСС се \"сниши\" за ставащото в Полша Интересно е, че през годините ВСС се е доказал като търпелив орган, който традиционно пасува по общоевропейски казуси като турските или полските правосъдни проблеми. Както и отказва да защити например магистрати от преследването на \"репортери\" на кафявите медии, които ги подлагат на откровен тормоз заради постановено от тях съдебно решение.  Сега обаче ВСС има категорична позиция: След което \"правителството\" на съдебната власт обяснява, че е \"административен орган, който не се намесва в правораздавателната дейност и не може да обсъжда, контролира или ревизира съдебни актове\". И така, както уж не може да обсъжда... Ето и пълния текст: на Съдийската колегия на Висшия съдебен съвет, във връзка с постъпил сигнал от Национален младежки комитет на Политическа партия ВМРО-БНД, изказвания на представители на политически партии, академичната общност, граждани и медийни публикации, относими към определение № 429 от 19.09.2019 г. по въззивно наказателно частно дело № 921, по описа за 2019 г. на Апелативен съд – София, за условното предсрочно освобождаване на австралийския гражданин Джок Полфрийман. Съдийската колегия на Висшия съдебен съвет изразява своето безпокойство от ескалиращото обществено напрежение през последните дни, по повод съдебния акт, постановен от въззивен състав на Апелативен съд – София, за условното предсрочно освобождаване на австралийския гражданин Джок Полфрийман. Ние сме съпричастни към болката и страданията на близките на Андрей Монов, като споделяме тяхното усещане за нарушен баланс между правото и справедливостта. Правомощията и функциите на Висшия съдебен съвет обаче са прогласени в Конституцията на Република България и в Закона за съдебната власт. В съответствие с разпоредбата на чл. 16 от ЗСВ, Висшият съдебен съвет е административен орган, който не се намесва в правораздавателната дейност и не може да обсъжда, контролира или ревизира съдебни актове. Съгласно чл. 119 от Конституцията на Република България правораздаването се осъществява от Върховния касационен съд, Върховния административен съд, апелативни, окръжни, военни и районни съдилища, като при противоречива или неправилна практика по тълкуването и прилагането на закона се приема тълкувателно решение от Върховния касационен съд, който упражнява върховен надзор за точното и еднакво приложение на законите от всички съдилища. По отношение на твърденията за нарушена независимост и безпристрастност на магистратите от съдебния състав, и за постановен от тях съдебен акт под натиск, както и за уронване на престижа на съдебната власт с посоченото определение, Съдийската колегия на ВСС предоставя получения сигнал от Националния младежки комитет на Политическа партия ВМРО-БНД, за извършване на надлежна проверка, на основание чл. 175к, ал. 3 и ал. 4 на ЗСВ, от компетентния орган - Инспектората към ВСС. Българският ВСС се \"сниши\" за ставащото в Полша", "date": "2019.09.24", "title": "ВСС се развълнува от Полфрийман - дава съдебния състав на Инспектората"}
{"url": "https://clubz.bg/88223-es_gotov_da_ni_pomogne_dopylnitelno_v_borbata_s_migraciqta", "text": "Eврокомисията е готова при необходимост да осигури помощ на България, а също така - и на Гърция за справянето с притока от мигранти. Уверението даде днес говорителката на ЕК Наташа Берто. \"България трябва да се справя с емиграцията и новата зима - демографската\" Тя допълни, че еврокомисарят по миграцията и вътрешните работи Димитрис Аврамопулос поддържа връзка с властите в България, Гърция и Турция. Той разговарял с властите в Анкара за спазването на споразумението за миграцията. То предвижда Турция да получи от ЕС 6 милиарда евро. Колкото до постигнатото вчера в Малта споразумение, то е само между участвалите в срещата страни и е предварително. Там бяха вътрешните министри на Малта, Италия, Германия и Франция. Става дума за въвеждане на автоматично разпределение на мигрантите, пристигащи в Малта или Италия. През октомври предстои съвет на министрите на вътрешните работи на ЕС да обсъди дали това споразумение да засяга и останалите държави от съюза.", "date": "2019.09.24", "title": "ЕС готов да ни помогне допълнително в борбата с миграцията"}
{"url": "https://clubz.bg/88209-kogato_trymp_sreshtna_greta_video", "text": "Американският президент Доналд Тръмп вероятно се е засегнал от шведската тийнейджърка и активистка за климата Грега Тунберг, тъй като пусна видео как момичето произнася емоционалната си реч и придружи туита с ироничен коментар, че тя изглежда много щастлива и устремена към светлото бъдеще, пише \"Гардиън\". \"Тя изглежда като много щастливо младо момиче, което гледа напред към светло и прекрасно бъдеще. Много е приятно да се види!\", написа в туитър американският президент. В клипа се вижда смутената Грета, която произнася силната си реч обръщение към световните лидери на форума за климата в Ню Йорк. Там тя ги обвини, че предават младите хора със своята инерция при вземането на решения как да се разреши климатичната криза. Грета говори в началото на срещата на върха за климата, организирана от ООН. Активистката бе поканена да участва от генералния секретар на ООН.     В пламенна и гневна реч Грета Тунберг упрекна световните лидери за тяхното бездействие срещу климатичните промени.  \"Аз обаче съм от онези, които имат шанс. Хората страдат, умират. Цели екосистеми рухват, ние сме в началото на масово изчезване, а всичко, за което вие говорите, е пари и небивалици за вечен икономически растеж! Как се осмелявате?\", е възмутено момичето. Над 15 000 участват в поход за климата в Париж Грета, както и в предишните си речи, припомни научните факти, потвърждаващи ускоряването на глобално затопляне на планетата, а после отново отправи упреци към лидерите на срещата на върха. \"Вие ни изоставихте. Но младите започват да разбират вашето предателство. Ако вие решите да ни изоставите, аз ви казвам: ние няма да ви го простим никога. Ние няма да ви оставим да се измъкнете така\", каза активистката. \"Светът се събужда и промените настъпват, независимо дали това ви харесва или не\", предупреди Грета. Докато Грета говореше в Ню Йорк, във Вашингтон природозащитници организираха протест, за да призоват американските политици да действат в борбата с климатичните промени. Протестиращите блокираха главни пътни артерии и кръстовища, като на едното място някои от тях се приковаха с вериги към малка яхта, донесена от тях в центъра на кръстовище, предаде Ройтерс. Пътищата на Грета и на Тръмп се пресякоха за кратко в сградата на ООН при неговото пристигане за участието му във форум, посветен на религиозните свободи. В същия ден се провеждаше и световната среща, посветена на климата. Въпреки предварителните си твърдения, че няма да се появи на форума за климата, американският президент за кратко все пак беше сред слушателите, като излъчваше пренебрежение. Тръмп все пак се появи за кратко на срещата за климата Докато Тръмп пристигаше в сградата на ООН, охраната държеше настрани Грета Тунберг, която през това време наблюдаваше с твърд поглед американския президент. Видеото от този момент мълниеносно се разпространи из социалните медии и събра много коментари - не в полза на обитателя на Белия дом.     Когато Грета пристигна в Ню Йорк в края на август, тя обясни, че има слаби надежди, че би могла да убеди президента да предприеме спешни мерки по отношение на климата, припомня \"Гардиън\". Екоактивистката тийнейджърка имаше срещи с генералния секретар на ООН Антонио Гутериш и с германската канцлерка Ангела Меркел. Тръмп все пак се появи за кратко на срещата за климата", "date": "2019.09.24", "title": "Когато Тръмп срещна Грета... (ВИДЕО)"}
{"url": "https://clubz.bg/88207-tesla_stypva_v_iztochna_evropa_do_nqkolko_meseca", "text": "Американската компания за производство на електрически автомобили \"Тесла\" планира да навлезе до няколко месеца на пазара в Източна Европа. Признанието идва директно от изпълнителния директор Илон Мъск, който обяви новината в социалната мрежа туитър.  Ето ги 60-те интернет сателита на Мъск Почитател на предприемача го пита кога може да се очаква \"Тесла\" в Словакия, на което той отговаря: Под публикацията може да се види изключителното одобрение на потребителите за решението на компанията. Въпреки това на въпросите на хората за евентуално разширение на бизнеса в страни като България, Украйна и Русия отговор не е получен.  През февруари тази година \"Тесла\" достави първите си автомобили от новия \"Модел 3\" в Европа, но все още има доста държави на континента, където производителят не продава директно. Швейцарската полиция минава на електромобили Тесла Първите страни от Източна Европа, които получиха официални представителства на \"Тесла\" още през август, бяха Полша, Унгария, Румъния и Словения. Електрическите автомобили на компанията се радват на сериозна популярност в Европа, особено в светлината на все по-засилващия се натиск за намаляване на въглеродните емисии и преминаване към транспорт на чиста енергия. \"Модел 3\" пък се превърна в най-търсената кола в Холандия за миналата година с продадени над 10 000 броя машини.  Швейцарската полиция минава на електромобили Тесла", "date": "2019.09.24", "title": "\"Тесла\" стъпва в Източна Европа до няколко месеца"}
{"url": "https://clubz.bg/88208-direktoryt_na_bnr_plashi_sys_syd_vmesto_da_podade_ostavka", "text": "Генералният директор на Българското национално радио (БНР) Светослав Костов, излезе днес с отворено писмо, разпространено до медиите, в което плаши със съд \"всички, които се упражняваха през последните дни върху моето име, достойнство и професионални качества\". За Костов случващото се в радиото, било \"атака\", а колегите журналисти от БНР, които открито заговориха за цензура и натиск, упражнявани както върху тях, така и върху самия Костов, говорели \"клевети\" и \"недоказани твърдения\".  Така генералният директор на общественото радио отговаря на исканията сам да подаде оставка. СЕМ ще сезира прокуратурата за цензура в БНР Писмото идва на фона на скандалите от изминалите десет дни, при които първо бе пенсиониран директорът на програма \"Хоризонт\" Ивайло Савов, а с него дългогодишната водеща и журналист с ресор правосъдие - Силвия Великова остана без ефир и без... ресор. След разразилия се скандал Великова бе възстановена на позициите си, но след личната намеса на премиера Бойко Борисов. На следващия ден обаче програма \"Хоризонт\" замлъкна за пет часа - случайно или не - точно в часовия пояс, в който Великова води предаване. Официалното обяснение на сайта на самото БНР бе \"профилактика\". Всичко това доведе и до безпрецедентен протест на журналисти пред сградата на радиото. ДАНС и прокуратурата започнаха разследване за причините за спирането на сигнала. КРС също обяви проверка, а СЕМ предприе изслушвания на Костов и на журналисти от радиото. Шефът на БНР бил уплашен \"да не го сготвят\" В хода на събитията Великова разказа, че й е било обяснено защо я свалят от ефир - критикувала прокуратурата и единствения кандидат за поста главен прокурор - сегашният заместник на Сотир Цацаров - Иван Гешев. По-късно, при изслушването си от медийния регулатор, журналисти от радиото, сред които и Великова, разказаха и за признания на самия Костов за упражняван му натиск да я свали от ефир. Прокуратурата пък обяви резултата от проверката, наблюдавана иначе от... Гешев, като установи, че \"Хоризонт\" е замлъкнала по личното усмотрение на техническия директор в радиото, за което Костов бил в неведение. И то без да има каквато и да е било \"профилактика\" или друго. Така и не стана ясно с какви мотиви директорът на дирекция \"Техника\" ще иска да \"дръпне шалтера\" на програмата. Случаят \"БНР\" намери отклик и в парламента, където по инициатива на БСП и с подкрепата на ГЕРБ, ще бъде създадена анкетна комисия. Очаквано: обвиниха техническо лице от БНР за спирането на \"Хоризонт\" \"Не откриваме законова опора да прекратим мандата на директора на БНР\" Шефът на БНР бил уплашен \"да не го сготвят\" Очаквано: обвиниха техническо лице от БНР за спирането на \"Хоризонт\" \"Не откриваме законова опора да прекратим мандата на директора на БНР\"", "date": "2019.09.24", "title": "Директорът на БНР плаши със съд вместо да подаде оставка"}
{"url": "https://clubz.bg/88206-deneris_vsichki_si_otdyhnaha_che_tronovete_naj_setne_svyrshiha", "text": "Актрисата Емилия Кларк, позната на телевизионните зрители като Денерис Таргариен от „Игра на тронове“, коментира противоречивите реакции на феновете след последния епизод на сериала. Но приема недоволството им с голяма радост, защото краят на нейната героиня не им е бил безразличен.   Актрисата споделя и своето разочарование, че след финала на „Троновете“ не са ѝ позволили да отнесе вкъщи русата перука на Денерис. Създателите на \"Игра на тронове\" обръщат гръб на НВО Тя говори и за реакциите на актьорския състав след края на сериала: Въпреки че шоуто събра общо 32 номинации за „Еми“ и спечели дузина от тях, включително и за най-добър драматичен сериал (за четвърти път), Кларк категорично отрече да се обмисля продължение на „Игра на тронове“. Причината е, че актьорите най-накрая са се събрали обратно със семействата си.", "date": "2019.09.24", "title": "Денерис: Всички си отдъхнаха, че \"Троновете\" най-сетне свършиха"}
{"url": "https://clubz.bg/88193-djonsyn_iska_gyvkavost_ot_es_za_brekzit_sreshta_otkaz", "text": "Британският министър-председател Борис Джонсън каза на председателя на Европейския съвет Доналд Туск, че са необходими движение и гъвкавост от страна на Европейския съюз, за да бъде постигната сделка за \"Брекзит\", заяви говорителка на правителството на Великобритания, цитирана от Ройтерс. \n\tДжонсън и Туск се срещнаха в кулоарите на годишната сесия на Общото събрание на ООН в Ню Йорк. Двамата обсъдиха напредъка в преговорите между Великобритания и ЕС за намиране на алтернатива на предпазния механизъм за ирландската граница, каза говорителката. Великобритания смята, че е представила подробни предложения във връзка с \"Брекзит\" за замяна на предпазния механизъм за ирландската граница и очаква ЕС да се ангажира сериозно с тези идеи, каза британски правителствен служител. \n\tСпоред него Джонсън е дал ясно да се разбере на срещата с Туск, че предпазен механизъм, важащ само за Северна Ирландия, не е решение, което Великобритания може да приеме. \n\tИзточници от ЕС заявиха по-рано, че Великобритания все още не е предложила подходяща алтернатива за границата между Ирландия и британския район Северна Ирландия, която да гарантира целостта на единния пазар и на митническия съюз на общността. \n\tДжонсън заяви, че неговата управляваща Консервативна партия няма да приеме изборен пакт с оглавяваната от Найджъл Фараж Партия на Брекзит, която предлага сделка, ако премиерът се съгласи на пълно скъсване с ЕС. \n\tПри сегашното положение във Великобритания, където парламентът е в безизходица и е разделен по въпроса за условията на \"Брекзит\", има голяма вероятност за общи избори в идните месеци, въпреки че не е ясно кога точно може да стане това. \n\tФараж предлага на Джонсън изборно споразумение, за да се гарантира, че привържениците на излизането на Великобритания от ЕС ще останат на власт, за да осъществят \"Брекзит\" на всяка цена.", "date": "2019.09.24", "title": "Джонсън иска гъвкавост от ЕС за \"Брекзит\". Среща отказ"}
{"url": "https://clubz.bg/88197-bashtata_na_ubitiq_student_za_sydiite_dushite_im_sa_mrysni_te_sa_losh_material", "text": "Семейството на убития студент Андрей Монов ще поиска да бъде възобновено делото срещу осъдения за убийството австралийски гражданин Джок Полфрийман, който беше освободен от затвора близо седем години предсрочно. Това съобщи пред Би Ти Ви тази сутрин Христо Монов, баща на убития, който призова съдиите, освободили Полфрийман, да напуснат съдебната система. Джок Полфрийман излезе от затвора... И го заключиха в център за мигранти С такова искане се свиква протестен митинг на площада пред Националния дворец на културата на 26 септември.   Междувременно младежката организация на ВМРО поиска от Висшия съдебен съвет да започне дисциплинарно производство срещу съдиите, подписали решението. Според него, освен неморално, “решението им е незаконно” и затова “са го нарекли определение, за да не може да бъде обжалвано”. Междувременно, той поиска режисьорът да махне от видеостената снимка на Полфрийман, на чийто фон протичаше разговорът. Той сподели, че след интервюто ще мине пеша от НДК по “Витошка” и “Мария Луиза” до Лъвов мост.  Той призова председателя на съдебния състав съдия Калин Калпакчиев: “Айде той да направи това упражнение”. Той нападна остро и Българския хелзинкски комитет (БХК), показвайки платежно нареждане, според което правозащитната организация е платила таксата, за да се регистрира у нас сдружение в подкрепа на Полфрийман. Христо Монов нарече Полфрийман “социопат”, който в родината си е бил регистриран за престъпления, които обаче са заличени от съдебното му минало, защото ги е извършил като непълнолетен.", "date": "2019.09.24", "title": "Бащата на убития студент за съдиите: \"Душите им са мръсни, те са лош материал\""}
{"url": "https://clubz.bg/88204-iz_dqsnata_lista_zad_manolova_bivsh_partnor_na_barekov_finansist_i_kardiolog", "text": "Движение \"България на гражданите\" и останалите по-малки партии, които първи се обявиха в подкрепа на кандидатурата на Мая Манолова за кмет на София, регистрираха днес листата си за общински съветници. В нея влизат още представители на Земеделския народен съюз (ЗНС) с лидер бившият коалиционен партньор Румен Йончев, НДСВ и \"Път на младите\". Тласък на \"Път на младите\" даде НДСВ, която заедно с \"Новото време\" издигна обща листа с това име на евровота през май. Йончев е на четвърта позиция, а водачът на младежите на ДБГ Андрей Петков е пети, следван от Лъчезар Ценков от НДСВ. В листата влизат още членове на инициативния комитет, издигнал Манолова за кмет - финансистът Бисер Манолов, който ДБГ номинира преди четири години за управител на Българската народна банка, както и известният кардиолог д-р Мирослав Ангелов. ГЕРБ с обновена и гражданска листа в София. Кой е в нея? (СПИСЪК) При регистрацията в ОИК Делчев призова кметицата Йорданка Фандъкова, която също е в надпреварата за \"Московска\" 33, да излезе в отпуск, макар официалният старт на предизборната кампания да е 27 септември - месец преди произвеждането на вота. Той засегна и предаваните на живо във Фейсбук обиколки на премиера Бойко Борисов из страната - практика, започнала преди евроизборите през май, продължаваща и до днес. Кои са кандидати на ГЕРБ за районни кметове в София (СПИСЪК) Като ключова мярка, по която евентуалните бъдещи общински съветници от листата ще започнат да работят, Делчев посочи \"пълната реконструкция на тротоарите в София, чието разбито състояние причинява травми на хората и създава неприятности на минаващите по тях бебешки и инвалидни колички\". Той смята още, че \"Столичната община трябва да получи част от данък общ доход на софиянци, за да има достатъчно средства градът да стане умна и подредена европейска столица\". Ето я листата на БСП за София (СПИСЪК) 1       Димитър Андреев Делчев \n\t2       Войслав Георгиев Тодоров \n\t3       Ана Иван Вилфан \n\t4       Румен Маринов Йончев \n\t5       Андрей Борисов Петков \n\t6       Лъчезар Цветанов Ценков \n\t7       Динко Танев Мандов \n\t8       Красимира Радкова Мартинова \n\t9       Бисер Стоянов Манолов \n\t10      Денислав Желев Генчев \n\t11      Радослав Мариянов Боновски \n\t12      Мариела Стоянова Стоянова \n\t13      Верка Валентинова Манчева \n\t14      Мирослав Ангелов Ангелов \n\t15      Вержиния Венциславова Куле \n\t16      Емануела Чавдарова Николова \n\t17      Румяна Христова Тодорова \n\t18      Маргарита Стефанова Илчева \n\t19      Валери Димитров Димитров \n\t20      Емил Панталеев Василев \n\t21      Силвия Божидарова Петрова \n\t22      Георги Стоянов Владов \n\t23      Стоян Станев Стоянов \n\t24      Боряна Олимпиева Кътева \n\t25      Милен Бончев Стоев \n\t26      Илиян Запрянов Славов \n\t27      Велислава Александрова Тодорова \n\t28      Мария Светославова Симеонова \n\t29      Валентин Кирилов Стамов \n\t30      Галина Миткова Гойчева \n\t31      Йордан Йорданов Топалов \n\t32      Георги Бойчев Димитров \n\t33      Валентин Лъчезаров Божилов \n\t34      Гергана Александрова Рашкова \n\t35      Райко Бонев Райков \n\t36      Румяна Цанкова Станоева \n\t37      Георги Петров  Мъндев \n\t38      Александър Иванов Пройнов \n\t39      Параскева Георгиева Георгиева \n\t40      Мартин Петров Милев \n\t41      Милена Бисерова Маркова \n\t42      Константин Недков Тодоров \n\t43      Румяна Славчева Соколова \n\t44      Магдалина Малинова Иванова \n\t45      Мария Илийчова Георгиева \n\t46      Радой Светославов Кръстев \n\t47      Валентин Валентинов Кръстев \n\t48      Васил Асенов Христов \n\t49      Весела Спасова Цветанова \n\t50      Олга Стойчева Милчалиева \n\t51      Станислав Милков Станков \n\t52      Силвия Мартинова Мартинова \n\t53      Стефани Миленова Цанова \n\t54      Кристиян Веселинов Достинов \n\t55      Пенка Георгиева Джампалска \n\t56      Атанас Лъчезаров Стоилов \n\t57      Иван Петров Иванов \n\t58      Илко Илиев Йорданов \n\t59      Георги Атанасов Петков \n\t60      Магдалина Стефанова Стоилова \n\t61      Владислав Владимиров Владимиров Кои са кандидати на ГЕРБ за районни кметове в София (СПИСЪК) Ето я листата на БСП за София (СПИСЪК)", "date": "2019.09.24", "title": "Из дясната листа зад Манолова: бивш партньор на Бареков, финансист и кардиолог"}
{"url": "https://clubz.bg/88196-pochinaliqt_bylgarski_boksor_vzemal_pari_za_da_gubi", "text": "Близките на починалия български боксьор обвиняват треньора му за трагедията в Албания. Борис Станчов колабира по време на мач в Шкодра, а по-късно издъхна в болница. Трагедията разтърси боксовите среди в страната ни. Веднага стана ясно, че Борис Станчов е участвал в турнира под чужда самоличност, като се е представял за братовчед си Исус Величков. Треньорът му твърди, че не е знаел, че починалият боксьор ползва лиценза на неговия братовчед Исус, въпреки че се е обръщал към него с името Боби Джи. Смърт на български боксьор в Албания и разменена самоличност Роднините подозират, че схемата с фалшифициране на данните и използването на чужд лиценз е направена със знанието на треньора, който е печелил големи суми на гърба на Борис. Те открито винят Венцислав Георгиев, че е пращал Станчов да пада умишлено и така е прибирал пари за негова сметка. Той обясни, че не е боксьор, но преди е тренирал футбол. Не знае как има лиценз за участие в боксови турнири. В момента той е притеснен, защото е предупреден, че може да бъде осъден заради измамата с лични данни: Сестрата на Борис Станчов - Лиляна, твърди, че не е знаела, че брат ѝ се състезава под чуждо име, само предполагала. Близките на боксьора показаха клип, в който твърдят, че Борис казва на треньора си Венцислав Георгиев, че не е добре. Твърди, че брат ѝ не се е биел за пари, а от любов към спорта. Пари обаче печелел мениджърът му, твърдят близки на починалия Борис. Близките на Борис твърдят, че той е бил здрав и не вярват, че е получил инфаркт. По думите му българските боксьори играят за малки суми: Той обаче е категоричен, че никой от нашите боксьори, нито пък треньорите им могат да изкарат от това 50 000-60 000 лева. Той обаче е категоричен, че от Съюза не са знаели, че е с подменена самоличност. Той не може да си обясни защо Борис е сменял самоличността си. Според хора от Българския професионален боксов съюз размяната на личността имала за цел да прикрие или здравословен проблем - заради който Станчов не би получил лиценз, или казус при напускането на страната. При бТВ от българското посолство в Албания заявиха, че според граничните власти в страната е влязъл не Исус Величков, а Борис Станчов. Случаят с разменената самоличност на починалия в Албания боксьор е прецедент в световния бокс. Това каза в ефира на „Тази сутрин” по бТВ Венцислав Николов, който е боксов съдия и член на УС на Българския боксов съюз. По думите на Николов никой от управителния съвет не е знаел за смяната на самоличността. Документите за боксьора обаче не били подадени лично от него, а от мениджъра му. Той също застъпи вероятните хипотези за смяната на самоличността на боксьора. Едната - Борис да е имал здравословен проблем, което би означавало отказ за издаване на лиценз и затова да е скрил истинската си самоличност. Втората - да е имал проблеми със закона, поради което да не може да преминава свободно границите. Предстои следствените органи да изяснят всички обстоятелства. Николов подчерта, че Българският боксов съюз съдейства на разследващите. Той така и не даде категоричен отговор как организацията е допуснала смяната на самоличността. Имало прилика между двамата, това заблудило хората във федерацията.", "date": "2019.09.24", "title": "Починалият български боксьор вземал пари, за да губи"}
{"url": "https://clubz.bg/88100-bezalkoholnite_napitki_opiqnqvat_vyzmojno_e", "text": "Някои хора се опияняват, без да са погълнали и капка алкохол. Причината може да са чревните бактерии, произвеждащи алкохол. Това може да доведе дори до увреждане на черния дроб, което не е рядкост. Това твърди Лена Щалмах в своя публикация в швейцарския всекидневник \"Нойе Цюрхер цайтунг\". Авторката се позовава на действителен случай и на разултати от научни изследвания. Всичко започна с пациент в болница в Пекин. Мъжът често е бил пиян, въпреки че никога не е консумирал алкохол. Въпреки това е получил омазнен и възпален черен дроб, което е типично за алкохолици. Наред с това лабораторно изследване е показало 0,4 промила алкохол в кръвта. Това означава, че пациентът е изпил три чаши вино в разстояние на два часа. Допълнителни изследвания обаче са показали, че причината не е прием на алкохол, а съдържащи захар безалкохолни напитки. Феноменът е известен като \"Синдром на собствено производство на алкохол\". И преди са били описвани подобни случаи,  но при тях е ставало дума за своеобразна мая, която в чревния тракт превръща захарта в алкохол. Китайските лекари не откриват мая в изпражненията на пациента. Установяват обаче, че в изпражненията има голямо количество чревни бактерии от вида Klebsiella pneumoniae. Нивото им е било 900 пъти по-високо в сравнение с това на здрав човек. И бактерии са в състояние да превърнат захарта в алкохол, но в крайно ограничени количества, които почти не се установяват в кръвта. При въпросния пациент обаче е било установено, че два щама бактерии са произвели 4 до 6 пъти повече алкохол от обичайното. Най-вероятно тези бактерии са предизвикали високото съдържание на алкохол в кръвта на мъжа. Помогнала е терапия с антибиотици, които са унищожили произвеждащите алкохол бактерии. След спазване на специална диета черният му дроб се е възстановил. Колкото и абсурдно да звучи тази история, следващи научни изследвания са установили, че не става въпрос за единичен случай. В индустриалните държави чернодробни заболявания без прием на алкохол са често явление. Над 25 на сто от населението там страда от омазнен черен дроб. Стига се дори до възпалителен процес, който пък е предвестник на чернодробна цироза. Обикновено омазненият черен дроб е следствие от свръхтегло или диабет тип 2. Учените обаче са на мнение, че никак не е изключено в някои случаи причинителите да са бактерии, произвеждащи алкохол. Ето защо те са търсили подобни бактерии в изпражненията на 43-ма пациенти, страдащи от омазнен черен дроб и от чернодробно възпаление. Паралелно са изследвали 48 здрави хора за наличие на въпросните бактерии. При 60 на сто от пациентите от първата група са били установени щамове на Klebsiella pneumoniae, които са произвеждали средни до завишени количества алкохол. При здравите хора процентът е бил едва 6. За да установят дали щамовете бактерии причиняват чернодробни заболявания, в продължение на три месеца изследователите са хранели мишки с произвеждащи алкохол бактерии, установени при първия пациент. Ефектът върху черния дроб на животинките е бил същия, както ако биха консумирали алкохол. Не може да се твърди с абсолютна сигурност, че бактериите са причинители на чернодробно заболяване. Според учените обаче е напълно възможно при някои пациенти те да играят роля за заболяването. Ето защо те препоръчват редовни кръвни изследвания и при хора, които не консумират алкохол. Само така могат да бъдат открити опасните щамове бактерии. Във всички случаи научните изследвания трябва да продължат. Нужно е и да се изясни дали и в други региони по света бактериите се срещат толкова често, както е в Китай.", "date": "2019.09.24", "title": "Безалкохолните напитки опияняват? Възможно е"}
{"url": "https://clubz.bg/88194-leo_mesi_e_igrach_%E2%84%961_na_fifa_snimki", "text": "Лионел Меси спечели наградата The Best на ФИФА за футболист №1 на света. Аржентинецът за първи път в кариерата си взема отличието, което се връчва от 2016 г., след като ФИФА и \"Франс футбол\" се разделиха в класацията на именитото списание. Другите номинирани в мъжкия футбол бяха Кристиано Роналдо и Върджил ван Дайк. Португалецът беше №1 в първите две издания, а през миналата година остана подглесник на Лука Модрич. Меси беше в миланската \"Ла Скала\" със семейството си. Най-добра при дамите е Меган Рапино, капитанка на световните шампионки от САЩ. Треньорът на \"Ливърпул\" Юрген Клоп грабна отличието при наставниците, а Алисон Бекер - при вратарите. Бразилецът пази вратата на \"червените\" от \"Анфийлд\". Клоп изпревари Жосеп Гуардиола (\"Манчестър Сити\") и Маурисио Почетино (\"Тотнъм\"). Фенската награда грабна Силвия Греко, която води слепия си син Николас на всички мачове на \"Палмейрас\".  Аржетинският треньор Марсело Биелса (\"Лийдс\") бе отличен за феърплей.", "date": "2019.09.24", "title": "Лео Меси е играч №1 на ФИФА (СНИМКИ)"}
{"url": "https://clubz.bg/88198-koj_ima_pravo_da_glasuva_na_27_oktomvri_video", "text": "Централната избирателна комисия започна разяснителната си кампания за начина на гласуване на местните избори на 27 октомври. Първият клип на ЦИК е посветен на това кой има право да пусне бюлетина за кмет и за общински съветници - заради правилото за уседналост правото на вот е ограничено за хората, които не са живели през последните 6 месеца на територията на България. Ограничението важи и за тези, които нямат актуална адресна регистрация в общината, в която искат да подадат гласа си - отново поне 6 месеца преди датата на изборите или 26 април 2019 г. за предстоящия вот. Ето и информационния клип на ЦИК:      Това, което липсва в информацията, предоставена от ЦИК, е, че желаещите да гласуват по настоящ адрес, в случай че той е различен от постоянния, записан в личната карта, трябва да подадат изрично заявление за това. Документът се подава в общината по местоживеене. Има и възможност за електронно подаване на заявление чрез сайта на ГРАО  , но за целта е нужен електронен подпис.  ", "date": "2019.09.24", "title": "Кой има право да гласува на 27 октомври (ВИДЕО)"}
{"url": "https://clubz.bg/88205-trymp_bajdyn_sin_i_ukrajna", "text": "През 2014 г. тогавашният вицепрезидент на САЩ Джо Байдън бе на предна линия в американските дипломатически усилия в подкрепа на крехкото демократично правителство на Украйна в стремежа му да отблъсне руската агресия и да изкорени корупцията, коментират  Затова имаше повдигания на вежди, когато синът на Байдън Хънтър бе нает от украинска газова компания. Белият дом на Обама заяви навремето, че няма конфликт, защото Хънтър Байдън е частно лице. Няма и доказателства за нарушения от нито един от двамата Байдън. Темата обаче се завърна под светлината на прожекторите след разкрития, че президентът Доналд Тръмп е подтиквал президента на Украйна да му помогне в разследването на евентуална корупция, свързана с Джо Байдън, който сега е един от фаворитите на демократите за побеждаване на Тръмп на изборите през 2020 г. Личният адвокат на Тръмп Руди Джулиани също прикани публично украинските власти да разследват Джо и Хънтър Байдън. Хънтър Байдън бе избран за платен член на управителния съвет на \"Бурисма Холдингс\" (Burisma Holdings) през април 2014 г. Основателят на компанията беше политически съюзник на проруския президент на Украйна Виктор Янукович, който беше отстранен от власт през февруари 2014 г. с масови протести. Свалянето на Янукович накара администрацията на Обама да предприеме бързи действия за задълбочаване на връзките с новото украинско правителство. Джо Байдън изигра водеща роля, като посещаваше Украйна и често разговаряше с новия й, прозападен президент. Бизнес ролята на Байдън младши предизвика загриженост сред борци срещу корупцията, че \"Бурисма\" се опитва да си спечели влияние в администрацията на Обама. По онова време компанията извличаше природен газ на Кримския полуостров, който беше анексиран от Русия след свалянето от власт на Янукович. Хънтър Байдън отрече да е използвал своето влияние пред баща си в помощ на \"Бурисма\". Той остана в управителния съвет на компанията до началото на 2019 г. и често се появяваше на енергийни конференции в чужбина като представител на интересите на \"Бурисма\". Тръмп изнудвал Зеленски по телефона В събота бившият вицепрезидент на САЩ заяви, че никога не обсъжда със сина си неговия бизнес в чужбина. Тръмп и съюзниците му обаче продължават да повдигат въпроса. Те споменават по-конкретно натиска, оказан от Байдън върху украинското правителство през март 2016 г. да уволни генералния прокурор Виктор Шохин, който преди това е разследвал собственика на \"Бурисма\". Байдън представляваше официалната позиция на правителството на САЩ, която бе подкрепяна и от други западни правителства и от много хора в Украйна, които обвиняваха Шохин, че не е достатъчно суров към корупцията. Зеленски в Брюксел: Приоритети на Украйна са ЕС и НАТО Зеленски в Брюксел: Приоритети на Украйна са ЕС и НАТО", "date": "2019.09.24", "title": "Тръмп, Байдън-син и Украйна"}
{"url": "https://clubz.bg/88195-mvf_prepitva_kristalina_georgieva_dnes", "text": "Очаква се днес изпълнителният съвет на Международния валутен фонд (МВФ) в пълен състав да направи интервю с Кристалина Георгиева, която е единственият кандидат за поста управляващ директор, предаде БТА . Агенцията припомня, че това стана известно при редовната пресконференция на говорителя на Фонда Джери Райс по-рано този месец. \n\tИнтервюто бе предшествано от индивидуални събеседвания на Георгиева с представители на органа, определящ политиката на фонда. \n\tМВФ планира да завърши процеса по избор на нов ръководител до 4 октомври. \n\tПри най-добрия сценарий окончателният избор трябва да бъде приет с консенсус, но при необходимост не е изключено и гласуване. Фондът предпочита консенсусния метод и при избиране на висше ръководство му придава особено значение, отбелязва ТАСС. \n\tМВФ промени устава си в частта за възрастовото ограничение, което беше в сила за кандидата за поста управляващ директор, така че кандидатурата на г-жа Георгиева, която навърши 66 години на 13 август, да бъде валидна. \n\tОт 1951 година регламентът на Фонда забраняваше определянето на кандидат на възраст 65 години или повече за този пост и не допускаше титулярът на поста да изпълнява функциите си след навършването на 70 години. \n\tГеоргиева бе определена като кандидат на ЕС за шеф на МВФ на 2 август.", "date": "2019.09.24", "title": "МВФ препитва Кристалина Георгиева днес"}
{"url": "https://clubz.bg/88200-lagard_tyrgovskata_vojna_e_naj_golqmata_zaplaha_za_svetovnata_ikonomika", "text": "Търговската война между САЩ и Китай е най-голямата заплаха за световната икономика, смята почти сигурният нов президент на Европейската централна банка (ЕЦБ) Кристин Лагард. В интервю за американската телевизия Cи Ен Би Си тя нарече взаимното налагане на нови мита \"голям тъмен облак за глобалната икономика\". Лагард: Световният растеж е нестабилен и застрашен Лагард, която до скоро ръководеше Международния валутен фонд, но подаде оставка, за да оглави Европейската централна банка от 1 ноември, заяви, че митата, които двете най-големи икономики в света са си наложили досега, ще отнемат около 0.8% от глобалния икономически растеж до 2020 г. Докато светът е изпаднал в тих ужас от възможното развитие на търговската война между САЩ и Китай, двете страни успяват през последната седмица да смекчат тона помежду си. Преди няколко дни американската администрация освободи от мита 437 вида китайски стоки, а днес Пекин премахна налога върху соята, внасяна от САЩ. Евродепутатите одобриха Лагард начело на ЕЦБ Взаимните отстъпки идват на фона на очакваните преговори, които трябва да започнат през другата седмица във Вашингтон.  Междувременно американският президент Доналд Тръмп, който се превърна в идеолога на търговската война с Китай, заплаши с мита и своите европейски партьори. Според него ЕС продължава да ползва протекционистки политики, за да защитава големите си икономически субекти. Само преди седмица Световната търговска организация на практика разреши на Вашингтон да наложи допълнителни мита на Брюксел, като прие, че европейски държави са субсидирали незаконно самолетния гигант \"Еърбъс\". По същото време и в същата организация се води аналогичен спор - Европа обвинява САЩ, че администрацията дотира американския производител \"Боинг\".  По време на мандата си във фонда Лагард ръководеше спасителните програми за Гърция, Португалия и Ирландия по време на кризата с държавния дълг, достигнала своя връх през 2011 и 2012 г.  На 17 септември тази година тя беше одобрена от евродепутатите за председател на Европейската централна банка на пленарна сесия в Страсбург. Тя беше и единствената кандидатка за поста. Гласуването обаче е необвързващо становище на ЕП дали кандидатът е подходящ за заемането на длъжността. Окончателното решение се взема от Европейския съвет. Очаква се Лагард да бъде избрана и да заеме поста на 1 ноември тази година. Евродепутатите одобриха Лагард начело на ЕЦБ", "date": "2019.09.24", "title": "Лагард: Търговската война е най-голямата заплаха за световната икономика"}
{"url": "https://clubz.bg/88199-sasht_shteli_da_predlojat_na_turciq_raketi_pejtriyt", "text": "САЩ може да направят на Турция ново предложение за доставката на ракетните системи „Пейтриът“ и изтребителите от пето поколение Ф-35, предава TACC, цитирайки доклад на турския телевизионен канал \"Хабер тюрк\", който се позовава на свои източници. \n\tСпоред информацията Вашингтон и Анкара се готвят да подпишат споразумение за свободна търговия. Съгласно това споразумение на Турция ще бъде направено ново предложение за доставката на системи за противовъздушна отбрана „Пейтриът“ и Ф-35, а митата за алуминий и стомана ще бъдат намалени. Няколко години подред Анкара се опитваше да води преговори с Вашингтон за доставката на „Пейтриът“, но САЩ отказаха сделката, което тласна Турция към покупката на зенитно-ракетните системи С-400 от Русия. \n\tПрез септември 2017 г. Руската федерация обяви сключването на договор с Турция за доставка на С-400 на стойност 2,5 милиарда долара. Анкара ще получи два дивизиона от тези ракети. Договорът предполага частичен трансфер на производствени технологии на турската страна. Първите доставки започнаха на 12 юли т.г. \n\tСАЩ и НАТО активно се противопоставят на придобиването на С-400 от Турция. На 17 юли говорител на Белия дом в писмено изявление подчерта, че решението на републиката да придобие руската система прави невъзможно оставането на страната в програмата за американските изтребители F-35 от пето поколение, предаде агенция \"Фокус\".", "date": "2019.09.24", "title": "САЩ щели да предложат на Турция ракети \"Пейтриът\""}
{"url": "https://clubz.bg/88201-moldova_nqmalo_da_promenq_statuta_na_bylgarite_v_tarakliq", "text": "Президентът Румен Радев получи категоричното уверение от молдовския си колега Игор Додон, че териториално-административната реформа, предприета от Молдова, няма да засегне статута и целостта на населения с етнически българи район на Тараклия. Темата за правата на българското малцинство в Молдова беше поставена от българския президент по време на срещата му с Игор Додон, която се състоя в Ню Йорк в рамките на 74-тата редовна сесия на Общото събрание на ООН. Това съобщи прессекретариатът на президентството, цитиран от БТА. \n\tПо време на разговора бяха откроени близките приятелски отношения и активният политически диалог между двете държави, се казва в съобщението. Двамата президенти откроиха положителния принос върху двустранното сътрудничество на голямата историческа българска диаспора в Молдова, която е напълно интегрирана. По думите на Радев запазването на настоящия статут на Тараклия, където живеят 63 000 етническите българи, е жизненоважно за тях, за съхраняване на националната, културната и езиковата им идентичност. \n\tРадев получи уверение, че молдовката страна ще направи всичко възможно Тараклийският университет \"Григорий Цамблак\" да се трансформира във филиал на Русенския университет \"Ангел Кънчев\". Преди предвиденото за 2020 година посещение на Радев в Молдова наша делегация ще посети учебното заведение, за да бъдат уточнени подробностите около трансформацията. Президентът Радев постави темата и за подобряване на условията за обучение в Тараклийския университет, за разширяване на специалностите и формите на обучение.", "date": "2019.09.24", "title": "Молдова нямало да променя статута на българите в Тараклия"}
{"url": "https://clubz.bg/88190-ekspert_ochakva_100_mln_lv_shteti_za_bylgarskiq_turizym_ot_falita_na_tomas_kuk", "text": "Българският туризъм ще загуби около 100 млн. лева от фалита на британската туроператорска фирма “Томас Кук”, а непосредствените загуби за бранша ще бъдат близо €36 млн, смята един от водещите експерти у нас в сектора. “Томас Кук”, която обяви фалит вчера, след като не успя да си осигури спасително кредитирани, прекрати своята дейност и следователно престава да плаща на хотелиерите. Те ще станат кредитори на компанията в процедурата по несъстоятелност. У нас ще бъдат засегнати 58 хотела, като загубите им ще бъдат от  над 1 милион лева, до няколко хиляди лева, каза Драганов. Собствениците им, които са теглили кредити, за да изпълнят заявките на “Томас Кук”, сега ще трябва да преговарят с банките за преструктуриране на дълговете си, отбеляза той. В България засегнати от фалита на фирмата в момента са над 2400 британски туристи. Връщането им у дома би трябвало да поеме гаранционен фонд, в който британските туроператори внасят 10 на сто от приходите си. Министерството на туризма свиква днес спешна среща заради фалита на ''Томас Кук'', предаде телевизия \"България он еър\". Очаква се да участват представители на британското посолство, туроператори и хотелиери. Според посолството на Великобритания, у нас в момента има около 2500 туристи, които са пристигнали с \"Томас Кук\", предаде телевизията. Все още не се знае колко български туристи, клиенти на компанията, са в чужбина.  Авиокомпанията на \"Томас Кук\"  държи повече от половината от полетите към летищата в Бургас и във Варна. ", "date": "2019.09.24", "title": "Експерт очаква 100 млн. лв. щети за българския туризъм от фалита на \"Томас Кук\""}
{"url": "https://clubz.bg/88191-trymp_bih_poluchil_nobelova_nagrada_ako_q_davaha_spravedlivo", "text": "Американският президент Доналд Тръмп каза, че заслужава Нобелова награда \"за много неща\", предадоха ДПА и Асошиейтед прес, цитирани от БТА. Тръмп каза, че неговият предшественик Барак Обама е бил удостоен с Нобелова награда на толкова ранен етап от своето президентство, че \"нямал представа защо я е получил\". Американският президент Доналд Тръмп подписа в Ню Йорк споразумение за сътрудничество в отбраната с полския президент Анджей Дуда, което би трябвало да доведе до разполагането на още войници на САЩ в Полша, предадоха ДПА и Ройтерс, цитирани от БТА. Военният капацитет на САЩ в Полша, който в момента е около 4500 войници на ротационен принцип, \"се очаква да нарасне с приблизително още 1000 души американски военен персонал в краткосрочен план\", беше посочено в декларацията. Според нея двете страни са определили шест места, където ще бъде засилено военното присъствие, и ще обсъдят подходящо място за бронирана бригада. Декларацията трябваше да бъде подписана в началото на септември във Варшава, но Тръмп отмени своето посещение заради урагана Дориан. През юни Тръмп обеща на Дуда да разположи 1000 американски военни в Полша - стъпка, която Варшава иска за възпиране на евентуална агресия от Русия. Тръмп похвали своите \"прекрасни отношения\" с Полша и заяви, че скоро ще посети страната. Той също така каза на Дуда, че очаква да обяви в близките седмици включването на Полша в програмата на САЩ за безвизово пътуване, заяви Белият дом.", "date": "2019.09.24", "title": "Тръмп: Бих получил Нобелова награда, ако я даваха справедливо"}
{"url": "https://clubz.bg/88192-korbin_se_naloji_nad_vytreshnata_opoziciq_sred_razedinenite_lejbyristi", "text": "Лидерът на британската опозиционна Лейбъристка партия Джереми Корбин получи подкрепа за своята стратегия за Брекзит, отблъсквайки предизвикателство от свои съпартийци, които искаха той незабавно да подкрепи оставане на Великобритания в Европейския съюз преди евентуални избори, предаде Ройтерс, цитирана от БТА. \n\tГласуването на годишната конференция на лейбъристите в град Брайтън беше поредният изблик на разногласие заради подхода на Корбин към Брекзит. \n\tПредседателката на конференцията заяви, че опитът да бъде принуден Корбин да промени подхода си към Брекзит се е провалил. Изявлението беше посрещнато с недоволни викове от подкрепящите ЕС членове на партията и с одобрителни възгласи от привържениците на Корбин. \n\tЛейбъристката партия подкрепи позицията на своя лидер първо да се опита да спечели избори, да предоговори споразумението за Брекзит и после да свика специална конференция, на която да бъде определена позицията на партията - за излизане на Великобритания от ЕС със сделка или за оставане - при втори референдум. \n\tЛейбъристите, подобно на управляващите консерватори, се мъчат да постигнат съгласие за стратегията за Брекзит. \n\tКорбин, който е ляв критик на ЕС, е подложен на натиск от свои съпартийци и дори от някои хора от близкото му обкръжение недвусмислено да подкрепи оставане в общността, а техният бунт наложи гласуване, на което да се избере между двете възможности. \n\tМинистър-председателят Борис Джонсън настоява, че Великобритания ще напусне ЕС на 31 октомври.", "date": "2019.09.24", "title": "Корбин се наложи над вътрешната опозиция сред разединените лейбъристи"}
