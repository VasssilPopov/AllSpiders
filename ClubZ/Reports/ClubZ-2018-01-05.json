{"url": "http://clubz.bg/62573-policaite_otkriha_oshte_edin_trup_na_10_km_ot_novi_iskyr", "text": "Труп на мъж откриха в реката край Владо Тричково, съобщи БНР. Тялото е намерено от полицаи при претърсване на района във връзка с шесторното убийство в Нови Искър. То е открито минути преди 16 часа във водите на река Искър. Към момента не е ясна самоличността и възрастта на мъжа. Позовавайки се на местни жители, БНТ съобщи, че е възможно тялото да е на мъж, изчезнал в района преди около два месеца. Малко по-късно от МВР потвърдиха тази информация. Владо Тричково се намира в близост до Нови Искър - на около 10 км. Това е съседното село на Луково, в което вече втори ден има струпване на полиция и жандармерия. В къща в Луково се смята, че се е криел и предполагаемият извършител Росен.   Категорично е доказано, че лицето Росен Желев Ангелов е извършител на шесторното убиийство в Нови Искър. Това обяви на пресконференция зам. главният прокурор и шеф на националното следствие Борислав Сарафов. Анализът на ДНК и веществените доказателства сочели недвусмислено, че той е убиецът. Аутопсиите показвали, че всяка жертва е убита с няколко изстрела, като в главата на всеки е произведен контролен изстрел. Намериха окървавени дрехи в квартирата на Росен в Луково Ангелов е действал сам, няма доказателства, че е имал съучастници, каза още Сарафов. Към момента той не е задържан, продължава да е в неизвестност. Привлечен е задочно като обвиняем. Много е трудно да се проследи къде се намира Росен, защото той няма документи за самоличност, не работи, не е регистриран на никакъв адрес, не се движи по нормалните пътища, минава през гори, поляни. Към този момент мотивът е личен, смятат разследващите, той свързан с интимни отношения с убитата Кети. Убиецът е имал особен характер, проявявал е ревност към мъжа, с който тя е живеела на семейни начала. Полицията имала информация, че тя му е споделяла, че е неудовлетворена от връзката си, че има проблеми вътре в семейството. Майката на убитата Кети била наясно с тази връзка. Кети е била първата жертва, останалите от семейството са застреляни после, за да се заличат следите. Взет е автомобилът и трупът на Кети е преместен и сложен в резервоара, в който беше намерен. Това смятат от полицията, че е била последователността на събитията. Съвкупността от всички доказателства сочела натам, обясни Сарафов. Включени са и сили на армията в издирването на извършителя.  Росен Ангелов е изключително опасен и вероятно въоръжен, предупредиха от полицията. Оттам разпространиха и нова, по-актуална снимка на Ангелов. Росен Ангелов има три присъди. Едната е за кражба, втората – за изнасилване, третата присъда е за това, че в с. Луково е съблякъл дете на 12 години и блудствал с него. Сарафов уточни, че има и наказателни производства срещу Ангелов.", "date": "2018.01.05", "title": "Полицаите откриха още един труп - на 10 км от Нови Искър"}
{"url": "http://clubz.bg/62571-da_bylgariq_do_bnb_i_goranov_koj_i_s_kakvi_pari_kupuva_obshtinska_banka", "text": "В деня, в който тече общественото обсъждане на бюджета на София за 2018 г. в Столичния общински съвет, от \"Да, България\" пратиха писмо до БНБ и финансовия министър Владислав Горанов за неясноните около приватизацията на \"Общинска банка\". Съветниците в София пуснаха сделката с регистрирания в Лихтенщайн малко след обявяването на процедурата за приватизация фонд  Цената, която фондът предлага за малко над 67% от капитала на банката е почти на минимума от поисканото от общината. Оферта почти на минимума за приватизацията на \"Общинска банка\"", "date": "2018.01.05", "title": "\"Да, България\" до БНБ и Горанов: Кой и с какви пари купува \"Общинска банка\"?"}
{"url": "http://clubz.bg/62587-jan_klod_yunker_bylgariq_ne_e_ravno_na_korupciq", "text": "Не може да се поставя знак за равенство между България и корупцията. Това заяви председателят на Европейската комисия Жан-Клод Юнкер в интервю за предаването \"Панорама\" по БНТ дни преди страната ни официално да поеме председателството на Съвета на ЕС. Коментарът на Юнкер бе в отговор на многобройните публикации в западната преса от изминалите седмици, в които неизменно се говори, че България е най-корумпираната държава в Съюза. На въпрос дали председателството може да промени отношението на другите към нас, той отвърна: По думите му дневният ред, който страната ни е поставила за председателството, е и дневният ред на ЕС - темите с имигрантите, убежището, цифрова Европа, разширяване на капиталовия пазар, общата отбрана и сигурност, Брекзит, присъединяването на страните от Западните Балкани. €1,5 млрд. от фонда \"Юнкер\" в България Юнкер обаче не е оптимист, че те може да се присъединят в мандата на тази Комисия, т.е. до 2019 г., но трябва да им покажем, че имат перспектива. По думите му следващо разширяване ще е поетапно и може да се случи през 2025 г., ако всички условия са изпълнени. Председателят на ЕК отново ни подкрепи за влизане в Шенген, срещу което се противопоставят Холандия и Германия като правят връзка между Шенген и все още действащият механизъм за наблюдение. По отношение на Еврозоната, Жан-Клод Юнкер посочи, че не може да даде отговор за час и година на присъединяването ни. Но припомни, че ЕК предложи кохезионна помощ на страните, които искат да се присъединят, в т.ч. и на България. Мониторингът не пречи на председателството, казва дясната ръка на Юнкер Въпросът с диалога ЕС-Турция, който премиерът Бойко Борисов често поставя, играейки ролята на медиатор, предлагащ срещи между двете страни, също бе коментиран от Юнкер:  Мониторингът не пречи на председателството, казва дясната ръка на Юнкер", "date": "2018.01.05", "title": "Жан-Клод Юнкер: България не е равно на корупция"}
{"url": "http://clubz.bg/62568-skritoto_biju_na_evropa_nqma_kak_da_ne_se_vlyubish_video", "text": "България като скритото бижу на Европа е едно от полсланията, с които страната ни ще се рекламира като председател на Съвета на Европейския съюз. Ресорният министър Лиляна Павлова представи два клипа -  \"Няма как да не се влюбиш в нея от пръв поглед!\", представящ България през погледа на младите и \"Приоритетите на Българското председателство на Съвета на Европа\". В първото видео двама младежи, в ролите актьорите Лорина Камбурова и Бойко Кръстанов, се запознават във влака и постепенно, обикаляйки страната, се влюбват. Продуцент е Димитър Гочев, режисьор е Божидар Велинов, а сценаристи са Мирон Крумов и Мариана Събева. Второто видео е посветено на приоритетите на България през председателството. С него се обещава, че страната ни ще търси баланс между различните гледни точки и интереси и ще се фокусира около четири приоритета: \"ясна европейска перспектива пред страните от Западните Балкани\", \"повече сигурност и стабилност\", \"цифрова икономика\", \"бъдещето на Европа и младите хора\". На финала се извежда посланието, че днес Европа се нуждае от \"сигурност, стабилност и солидарност\".", "date": "2018.01.05", "title": "\"Скритото бижу\" на Европа - няма как да не се влюбиш (ВИДЕО)"}
{"url": "http://clubz.bg/62580-razmisli_bez_strasti_za_bansko", "text": "Новата година започна ударно с голям протест в отговор на правителствените решения за Пирин. Тъй като казусът е правно-икономически, в тази статия ще представим общия поглед на икономист и правист, които са познати в позициите си в защита на частната инициатива, както и срещу политическата корупция и опитите за овладяване на съдебната система. Отправна точка на изложеното в този текст са две публикации на ИПИ (Институт за пазарна икономика - б.р.), които са показателни за позициите ни спрямо корупцията в страната от, една страна и развитието на регионите и конкретно Банско, от друга. Ключов в случая е публикуваният доклад на ИПИ от март 2017 г.  , които описва проявленията на „превзетата” (или „захванатата”) държава – корупцията по високите етажи на властта, овладените институции, зависимите медии, както и разрушителния икономически популизъм. Другият доклад е изготвеният от ИПИ   (август 2016 г.), който е най-актуалният документ с цялостен поглед върху социално-икономическите процеси в Банско. Двата доклада са публични и препоръчваме всеки да ги прочете в тяхната цялост. В края на миналата година правителството разбуни духовете с предложението да се промени Плана за управление на Национален парк „Пирин”, както и да се гласуват промени в концесионния договор. След най-различни политически совалки, в крайна сметка се стигна до гласуване на промени в Плана за управление на Пирин между Коледа и новогодишните празници. Промени в концесионния договор така и не бяха гласувани. Към момента взаимоотношенията между концесионер и държава на практика не са променени, като това може да се случи вследствие на отправено официално инвестиционно намерение. Причините да се търсят подобни промени са публично известни – в текущия План за управление на Национален парк „Пирин” е забранено всякакво строителство и съответно е абсолютно невъзможно да се мисли за втори лифт или каквато и да е било друга инфраструктура. Промените в Плана за управление на Пирин гласят, че в т.нар. „зона за туризъм” (2,2% от парка) и в „зоната на сгради и съоръжения” (0,6% от парка) ще могат да се изграждат писти и съответните съпътстващи съоръжения, като се минава по следния ред – внася се инвестиционно предложение, а то се подлага на екологична оценка и оценка на въздействието върху околната среда. Нормално е, при успешно преминаване през цялата процедура решението за реализиране на инвестиционното намерение да върви ръка за ръка с промени в концесионния договор – такива няма как да има преди да се премине тази процедура. Развитието на зимен туризъм в национален парк неизбежно противопоставя икономическите съображение с екологичните такива. Търсенето на баланс между двете означава, че абсолютна истина няма как да има. Това обаче не пречи да се заема една или друга добре аргументирана позиция. В Икономическия профил на Банско ясно сме посочили, че сред перспективите за развитие на зимния туризъм в региона са подобрението на предлаганата услуга, в т.ч. и достъпността до планината. Ръстът на туристите през последните години е факт (удвояване на пренощувалите лица от 120 до 235 хил. души в община Банско за периода 2008-2015 г.), което неизбежно води и до проблемите с достъпността на планината в зимния сезон – главно поради притока на между 20 и 30 хил. чужденци на месец в периода декември-февруари плюс още около 10 хил. българи на месец в същия период. Накратко, дори при съществуващата леглова база и туристически поток, без да се правят каквито и да е било нови писти, проблем с качването на тези туристи в планината през зимата има. Ако извадим от уравнението съображенията за корупция и захванати институции, втори лифт, изцяло в рамките на зоните за туризъм и за съоръжения, който е преминал през екологична оценка, е напълно обоснован. Конспиративните аргументи, че 1) няма опашки и снимките са нагласени и 2) нарочно се правят опашки от концесионера, не просто си противоречат, но и играят изключително лоша шега на протестиращите, тъй като насила ги хвърлят в загубен дебат и ги отдалечават от силните им позиции – законност и екология. Всъщност големият дебат не е за нуждата от втори лифт, а за начина, по който беше взето това решение и за евентуалните злоупотреби, които могат да последват. Макар решението да следва правната логика – ако искаш втори лифт, трябва да промениш плана за управление на Пирин, начинът, по който беше направено това (набързо и между празниците), сякаш сам повика народното недоволство. Протестът има своите чисто антикапиталистически и ляво-екологични нотки, но в неговата основа лежи едно много просто схващане, а именно, че ако се отвори вратичката за някакви съоръжения в Пирин, правителството, в услуга на нечии бизнес интереси, може да направи един куп глупости във вреда на природата. Аргументът, че има нов план за управление на Пирин, но той се обжалва в съда и затова се правят тези бързи промени в стария, звучи прагматично само на пръв поглед. Проблемът произтича от това, че този аргумент се използва от власт, която не печели никакво обществено доверие по отношение борбата с корупцията. Включването на съответните медии в защита на правителството също не помага, а по-скоро катализира недоволството. Тук няма да влизаме в генералния спор за законността на строителството в национални паркове – познат като спора за запетайката в член 21 от Закона за защитените територии. Важното в случая по-скоро е какви са гаранциите, че веднъж като се отвори вратата за нови инвестиции в туристическата зона на Пирин, ще се спазят всички законови норми. Ако има инвестиционно намерение и съответно последват екологични оценки, то този процес ще подлежи ли на контрол? Някои събития от изминалата година будят притеснение именно в посока конкретния казус за Банско, за който промяната в плана за управление на Пирин не е първата спорна стъпка. Като първо действие, още през лятото на 2017 г. бяха приети изменения в Закона за опазване на околната среда (ЗООС). С редица текстове се ограничи правото на гражданите и НПО да обжалват административните актове, с които се одобряват оценките на въздействието върху околната среда (ОВОС) на „обекти с национално значение”. Стандартът в България е обжалването на административни актове да се провежда пред две съдебни инстанции, а този закон, без основание, отменя основен принцип в административното право и процес. Предвид факта, че няма ясно правило как един обект се определя като такъв с „национално значение”, то е напълно възможно и някое съоръжение в Пирин да мине по този ред. Второто решително действие е властта, която от години е проводник на политически интереси в ущърб на независимостта на съдебната власт, да се сдобие с чисто нов централен административен съд. Предколедно, в услуга на безконтролността на всяко действие на управляващите и подчинената администрация, председателят на правната комисия в парламента предложи изменения в административния процес. Те предвиждат да се създаде нарочен съд, който да разтовари от дела Върховния административен съд (ВАС). В редица случаи новият Централен административен съд ще се явява и касационна инстанция при решения на административните съдилища в страната. Един вид, ако не стигнат политическите усилия да подчиним конкретен административен съд или ВАС, то е време да си създадем нов, който ще решава по щенията на властта. Независимо от различните позиции по този казус, това че годината тръгва с автентичен протест, е добра новина. Автентичен, защото провокира гражданска енергия от широка маса хора, които в голямата си част не са корупционно зависими. Автентичността на протеста няма отношение към отправените искания и заетите позиции по скалата ляво-дясно.  Новината е добра, защото при рекорден икономически растеж и в началото на европейското председателство е най-лесно и съответно опасно да се мълчи за корупцията в държавата – един вид за да не се излагаме пред чужденците. Взаимодействието между купени медии и готвени промени в съдебната система отново показват, че в този казус проблемът не е развитието на туризма в Банско, а провала в борбата с корупцията у нас. Там трябва да се търсят и решенията.", "date": "2018.01.05", "title": "Размисли без страсти за Банско"}
{"url": "http://clubz.bg/62567-posledno_bsp_protiv_ili_za_istanbulskata_konvenciq_e", "text": "БСП последно \"за\" или \"против\" ратификацията на Истанбулската конвенция е? Според лидерката на партията Корнелия Нинова и официално съобщение от пресцентъра на партията, позоваващо се на решение на Изпълнителното бюро - \"против\". Нинова и екипът й твърдят, че ратификацията трябва да бъде оттеглена. И БСП против Истанбулската конвенция Според начина, по който са гласували евродепутатите от левицата обаче, начело с бившия председател на БСП и настоящ президент на Партията на Европейските социалисти Сергей Станишев - родните социалисти са \"за\" Конвенцията за превенция и борба с насилието срещу жени и домашното насилие на Съвета на Европа (което е пълното наименование на документа). Това показва справка в сайта  , където може да бъде проверено всеки евродепутат как е гласувал по всички подложени на вот теми в залата.  Европарламентът гласува приемането на Истанбулската конвенция на 12 септември 2017 г., след като всички 28 страни членки на ЕС я подписват. 17 от тях вече са я ратифицирали, в други процедурата е в ход. Сред евродепутатите от БСП единствено Георги Пирински е дал глас \"въздържал се\". Общото гласуване пък е впечатляващо, заради мнозинството, с което е приет документа - от 748 евродепутати - 672 са били \"за\", едва 40 - \"против\" и 35 са се въздържали. В последната бройка, между другото, влиза и \"патриотът\" Ангел Джамбазки. Зам.-председателят на ВМРО е един от гласовитите противници на документа за превенция и борба с насилието срещу жени, а партията му \"откри\" в текстовете \"трети пол\" и \"опасност от травестизъм\", каквито не фигурират в конвенцията. Как ВМРО чете международна конвенция за защита на жени от насилие Джамбазки влезе в Европарламента от листата на формацията на Николай Бареков, с които ВМРО бяха в коалиция. Той пък първо е бил \"против\", а после е променил вота си на \"за\", става ясно от сайта.  Партията на Европейските социалисти, начело със Станишев, е организирала събития в подкрепа на конвенцията. Според сайта на ПЕС позицията на европейската левица, от която част е и БСП, е : В подкрепа на Истанбулската конвенция вече се произнесоха и омбудсманът Мая Манолова, която преди бе депутат от БСП, а и кандидат за лидер, както и вицепрезидентът Илияна Йотова - също от банката кадри на левицата в годините. Преди да влезе на \"Дондуков\" 2 тя също бе евродепутат и водеше българската делегация на социалистите в ЕП.  Що е то Истанбулска конвенция – въпроси и отговори Синдикалистката Ваня Григорова пък заяви днес във фейсбук:    След спор със социалиста Николай Белалов тя припомни, че в края на 2017 г. представители на БСП са били на коренно противоположно мнение за нуждата от ратификация на Истанбулската конвенция от обявената от Корнелия Нинова нова позиция \"против\". Например на 8 декември в сайта на БСП-Сердика е публикувана следната новина: Е, според Корнелия Нинова и Изпълнителното бюро обаче депутатите не просто няма да съдействат, а са против ратификацията. И искат предложението да бъде оттеглено... Как ВМРО чете международна конвенция за защита на жени от насилие Що е то Истанбулска конвенция – въпроси и отговори", "date": "2018.01.05", "title": "Последно: БСП \"против\" или \"за\" Истанбулската конвенция е?"}
{"url": "http://clubz.bg/62583-izdirvaniqt_ot_interpol_brendo_kupil_hotel_rila", "text": "Издирваният от Интерпол и осъден за наркотрафик Евелин Банев - Брендо купи един от емблематичните за столицата хотели - \"Рила\". Сделката е станала в средата на миналия ноември, макар че явно е била договорена още през лятото, защото оттогава в управляващото дружество \"Хотел Рила\" влиза като прокурист представител на купувача, пише  . Собствеността на самата десететажна сграда с 15 хил. кв.м разгъната площ е в друга компания - \"Имо Рила\", която малко преди продажбата я апортира в новосъздаденото \"Рила пропърти транс\". Именно 100% от него придобива купувачът \"Рила център\" за 9.8 млн. евро. Това е малко под платените година по-рано от бизнесмена Васил Божков 10.2 млн. евро на свързано с Пощенска банка и собственика й Eurobank дружество. От четвърти опит: 6 години затвор за Брендо за пране на наркопари От отчетите на \"Имо Рила\" става ясно, че първоначално през 2011 г. предишният собственик \"Бългериън хотелс сървисиз\" е имал договорена опция да купи хотела обратно за 25 млн. евро, за което плаща месечна премия от 8 хил. евро в допълнение към дължимите от \"Хотел Рила\" АД 40 хил. евро месечен наем. В последващите отчети обаче имотът постепенно е преоценяван надолу, а през 2014 г. е направен и опит да се продаде хотелът, след като двата клиента спират да плащат и се натрупват над 1 млн. лв. задължения. От Имотния регистър се вижда, че покупката е финансирана с 10 млн. eвро кредит от БАКБ, като паралелно със сделката имотът е ипотекиран в полза на банката.  Интерпол си търси, Брендо си върви... из Съдебната палата в София Представляващ \"Рила център\" и \"Пропърти груп България\" е 41-годишният Деян Лазаров, който е роден в Ямбол. Именно през Лазаров минават множество връзки с осъдения в Румъния и Италия за наркотрафик Евелин Банев-Брендо. През декември 2014 г. Деян Лазаров купува \"Билдинг проджект мениджмънт\" от фирмите \"Грийн коуст ризортс\" и \"Етна консулт\". \"Грийн коуст\" е собственост на дружеството \"Интербилд\", основано през 2004 г. под името \"Пи Еф Ю кънстръкшън\" от баджанака и брата на Брендо - Константин Дишлиев (застрелян през 2007 г.) и Симо Карайчев. От 2012 до 2014 г. Лазаров управлява строителната фирма \"Евро палас\", която също е основана от Брендо и Петър Колчев. Заедно със строителния предприемач Николай Галчев \"Евро палас\" участва в собствеността на \"Билдинг груп кънстръкшън\", която реализира проекта \"Ботаника\" в \"Бояна\", но беше обявена в несъстоятелност.  Въпреки че Евелин Банев се свързва със собствеността на десетки имоти в София и Черноморието, той не е обект на проверка от страна на Комисията за отнемане на незаконно придобито имущество, отбелязва Капитал. Интерпол си търси, Брендо си върви... из Съдебната палата в София", "date": "2018.01.05", "title": "Издирваният от Интерпол Брендо купил хотел \"Рила\""}
{"url": "http://clubz.bg/62578-turciq_shte_pravi_raketi_s_golqm_obseg_zaedno_s_italiq_i_franciq", "text": "Протести посрещнаха турския президент Ердоган при пристигането му днес в Париж, предаде АФП. Ердоган е на официална визита във Франция. Това е първото му пътуване дотам, след като правителството му започна хайка срещу заподозрени противници. Това стана след неуспешния опит за преврат през 2016 г. Арестувани бяха близо 50 000 души. А 110 000 бяха уволнени от постовете си в публичния сектор. Близо 30 активисти от \"Репортери без граници\" посрещнаха Ердоган пред турското посолство в Париж. Те държаха портрети на арестувани журналисти. Турция и Русия подписали сделка за ракети С-400 Живеещи във Франция кюрди пък се опитаха да достигнат до Елисейския дворец, но бяха спрени от полицията. Той допълни, че отношенията му с неговия колега Еманюел Макрон са имали добър старт. Но изтъкна, че е имал отлични връзки с бившите френски президенти Жак Ширак и Никола Саркози. Прессекретарят му Ибрахим Калън заяви, че преговорите в Париж ще се фокусират и върху турско-европейските отношения и крайно десните ислямофобски течения на континента. Още в началото му стана ясно, че Турция е сключила 18-месечен договор с френско-италианския отбранителен консорциум ЕУРОСАМ, предаде Ройтерс. Той е за проучване и разработване на противовъздушни и пртиворакетни отбранителни системи с голям обсег. От турска страна ще участват компаниите \"Аселсан\" и \"Рокетсан\". Тристранната ракетна програма трябва да бъде готова до средата на идното десетилетие. Целта й е защита срещу заплахи от невидими бойни самолети, дронове и ракети. Ердоган: Всички съседи на Турция са част от интересите ѝ Всичко това се случва само седмица, след като Турция подписа с Русия договор за закупване на противоракетни системи С-400. Турският президент ще обсъди с Макрон и теми като статута на Йерусалим, положението в Ирак и Либия, развитието на събитията в разделения Кипър, както и въпроси, свързани с ЕС. Макрон защити поканата си за Ердоган срещу критиката на френската левица, като заяви, че е необходимо да се поддържа диалог с Анкара \"без прикриване на различните гледни точки\". Той допълни, че е необходимо да се поддържат отношения с \"важен\" партньор в конфликтите, включително и този в Сирия. Ердоган: Всички съседи на Турция са част от интересите ѝ", "date": "2018.01.05", "title": "Турция ще прави ракети с голям обсег заедно с Италия и Франция"}
{"url": "http://clubz.bg/62559-mesi_napuska_barsa_bez_neustojka_pri_nezavisimost_na_katalunq", "text": "Лео Меси ще напусне \"Барселона\" като свободен агент, в случай че Каталуня обяви независимост. Това става ясно от клауза в договора му от ноември 2017 г., включена по негово лично настояване. Разкритието направи в. \"Ел Мундо\" едва днес, месец и половина по-късно. Аржентинският футболист ще остане в клуба само в случай, че хипотетична независимост на Каталуня позволи на \"Барса\" да участва в европейска лига от най-високо европейско ниво. Край на сагата - Меси преподписа с \"Барса\" за баснословни пари Според испанските закони при отцепване на автономната област \"Барселона\", както и другите отбори от региона, не могат да останат в лига \"Сантандер\" - най-високото ниво на футбола в иберийската страна. Ако отделянето стане факт, Меси ще напусне \"блаугранас\", без да е необходимо да плаща неустойката от 700 милиона евро. Той ще остане в тима само в случай, че той бъде допуснат до участие в първенствата на Испания, Франция, Германия или Англия. Всички те са от т.нар. топ 5 на най-силните първенства в света, където се въртят и най-много пари. Любопитното е, че в договора не е спомената петата страна - Италия. При това Меси е от италиански произход. Меси подписа новия си договор с \"Барса\" на 25 ноември 2017 г. Така бе сложен край на истерията, проточила се няколко месеца. \"Барселона\" може да напусне испанското първенство Суперзвездата се обвърза с клуба, в който е от 13-годишен, до юни 2021 г. Седмичната му заплата скача на 560 000 евро, а само за подписа си той получи 80 милиона евро. Неустойката е 700 милиона евро. Но, както става ясно сега, тя ще отпадне при определени условия. Още докато се изготвял договорът, Меси поставил пред ръководството въпроса какво ще се прави, в случай че Каталуня се отцепи от Испания. Опасността е напълно реална. Първо, на 1 октомври 2017 г. се състоя референдум за независимост. Огромното мнозинство от участвалите гласуваха \"за\". След това на 27 октомври регионалният парламент в Барселона обяви едностранно независимост. В резултат автономията на областта бе временно отнета и бяха насрочени регионални избори. На тях отново абсолютно мнозинство спечелиха сепаратистките партии. Още на 3 октомври - два дни след референдума в Каталуня, президентът на \"Барселона\" Жозеп Мария Бартомеу обяви, че \"блаугранас\" могат да напуснат испанското първенство. Още през 2015 г., когато въпросът за независимостта на Каталуня излезе на дневен ред, тогавашният френски премиер Манюел Валс покани \"Барселона\" да играе в първенството на неговата страна. Валс е каталунец и е роден в Барселона, където е живял до 10-годишна възраст. Съвсем естествено той е заклет привърженик на тима, в който някога игра българинът Христо Стоичков. \"Барселона\" може да напусне испанското първенство", "date": "2018.01.05", "title": "Меси напуска \"Барса\" без неустойка при независимост на Каталуня"}
{"url": "http://clubz.bg/62581-bojko_borisov_irlandiq_e_na_nasha_strana", "text": "Имаме Ирландия на своя страна по време на председателството, обединява ни това, че сме за стабилна и силна Европа. Това каза премиерът Бойко Борисов след среща с колегата си от Ирлания Лео Варадкар. И изтъкна, че \"всеки един премиер, канцлер, президент, премиер ни е изключително важен, когато поставяме темата за Западните Балкани\". Според Борисов България трябва да убеди всички колко е важно придвижването напред на процеса на евроинтеграция на този регион, както и развитието на инфраструктурните проекти. Борисов е запознал Варадкер с отношенията ни с Турция и Русия, както и влиянието им на Балканите. Според него страната ни ще се справи с отговорността \"много добре под лидерството на г-н Борисов\". Той разказа, че Ирландия се е присъединила към ЕС през 1973 г. и е успяла да достигне до европейските нива на просперитет през 90-те години на XX в. Варадкар е убеден, че и България ще достигне до икономическите стандарти и условията в другите европейски държави през следващите десетилетия.", "date": "2018.01.05", "title": "Бойко Борисов: Ирландия е на наша страна"}
{"url": "http://clubz.bg/62576-prezidentyt_svikva_ksns_za_uchastieto_ni_v_obshtata_sigurnost_na_es", "text": "Президентът Румен Радев свиква Консултативния съвет по национална сигурност (КСНС) дни преди официалното откриване на българското председателство на Съвета на ЕК на 11 януари. В понеделник, 9 януари, държавният глава е насрочил заседание с тема  съобщиха от прессекретариата на Радев.  В края на декември президентът заяви в интервю за \"Дарик\", че  Коментарът му бе по повод решения като връщането на процедурата за купуване на нови изтребители, решението Русия да ремонтира съветските ни МиГ-29 и т.н. По думите му тогава  Тогава по думите на президента на предишния КСНС, посветен на отбраната, е бил постигнат много добър консенсус, който обаче се разпаднал, когато е дошло време за действия. ", "date": "2018.01.05", "title": "Президентът свиква КСНС за участието ни в общата сигурност на ЕС"}
{"url": "http://clubz.bg/62570-grigor_e_i_sportsmen_eto_kakvo_napravi_video_snimki", "text": "Григор Димитров за пореден път показа на корта, че е и спортсмен. По време на четвъртфинала с англичанина Кейл Едмънд на турнира в Бризбън, Австралия, българинът първи се притече на помощ на своя опонент. Това стана при 1:1 сета, 4:4 и 15:0 в решителната трета част. 22-годишният Едмънд стъпи лошо, получи травма в глезена и се свлече на корта, а Димитров не се поколеба и за миг. Той се затича, прескочи мрежата и отиде при съперника си. Вдигна го на крака и му помогна да седне на скамейката си. След това британецът получи медицинска помощ и мачът продължи. За кратко, тъй като Григор спечели с 6:4.  Втори труден мач и полуфинал за Григор А видеото с проявата на Димитров, който защитава титла в Бризбън, вече обикаля света.  ", "date": "2018.01.05", "title": "Григор е и спортсмен, ето какво направи (ВИДЕО, СНИМКИ) "}
{"url": "http://clubz.bg/62586-e_uvajaemi_priqteli_ne_jiveem_li_v_dva_paralelni_svqta", "text": "Скъпи приятели, ние, българите, имаме уникалната възможност да живеем в два паралелни свята. Да сме и от Тъмната, и от Светлата страна. Сега ще кажете: „Слави се е побъркал, какви ги говори?“ Не, не съм се побъркал. И за да ви докажа, че живеем в два свята едновременно, съм извадил цитати от авторитетни европейски медии и от българските медии. Нека обърнем внимание кой как вижда България (извадките са от последните две седмици): Британският „ “: „Облаци от корупция са надвиснали над България, докато поема председателството на ЕС. Ще засвири музика, фойерверки ще гърмят и в полунощ на 1 януари България, най-бедната и най-корумпираната страна в ЕС, ще поеме председателския жезъл...“ Немският „ “ за България: „Корумпирана, но не създава проблеми за ЕС“  : „България: бедна, но секси – и корумпирана“ „ “ за България: „...Правителството е в състояние да упражнява натиск над медиите и посредством разпределението на средствата, отпускани от ЕС за популяризирането и разясняването на определени европейски програми.“  „ “ за България: „Без собствена позиция“ Френският „ “ за България: „Корупцията е навсякъде. Искаш рушвет – заповядай. За детската градина, за доктора, за полицая или по-високо в стълбицата – за да се спечели обществена поръчка, финансирана от ЕС. Столицата не показва нищо от това и предлага на гостите само една луксозна витрина и приветливи усмивки.“  „ “: „България, която се готви да председателства ЕС, е най-тежкият нарушител на свободата на словото. От влизането си в ЕС насам страната се е сринала в класациите за свобода на словото от споделеното с Франция 35-о място през 2006 г. до 109-о от 180 възможни през 2017 г. Според „Репортери без граници“ медийната индустрия е задушена от корупция и задкулисни връзки между медийни собственици, политици и олигарси.“ “, Дания: „Въпреки че страната е членка на ЕС от десет години, проблемът с корупцията е огромен както по границите, така и по всички етажи на властта, разказва Куфуд, датски депутат, който се занимава с международните мрежи за пране на пари и данъчни измами и има поглед върху корупцията в страната. „Борбата с корупцията е тази област, където не се случва нищо. Като нормален човек и гражданин на Европейския съюз се питам господата еврочиновници като Юнкер и компания не четат ли вестници, не получават ли сигнали и защо тогава няма ответна реакция?!“ : „Тотален позор! Обвиняеми олигарси клеветят България срещу милиони левове – родоотстъпниците клатят властта и Темида с поръчкови кампании в чужди медии“ „ “: „Пионки на олигархията атакуват Пеевски“ „ “: „Обвиненията на Василев срещу Пеевски – секващ дъха пример за фалшива новина“ : „Македонската преса с впечатляващ материал за Бойко Борисов, София, Скопие и ЕС“ : „Доган нареди пъзела в държавата. Двамата с Борисов гарантират стабилността у нас“.  Пак „ “: „Цените на парно и ток замръзват“ : „Коледна страст: Българите сме харчили с 250 млн.лв./ден“ „ “: „България е скритото бижу на Европа в клипа за председателството ни“ „ “: Кабинетът прие изменение на плана за управление на НП „Пирин“. Як ритник заби кабинетът в зелените задници“ Пак „ “: Протестът на „жълтите павета“ тази седмица не е срещу развитието на зимния туризъм, нито за опазване на природата в Пирин. Протестът е срещу България.“ И отново „ “: „С 5 млн.лв. ликвидират огнища на птичи грип и обезщетяват стопани. Още 1,53 млрд. раздаде правителството. Най-голямата сума – 1 млрд. лева отиват за програма за саниране“ Харалан Александров по  : „Това, което се случи тази година е, че Сакскобургготски се превърна в антуража на Борисов, даже с крехка старческа ръка хвана сабя. На Борисов много повече му отива танцът със саби. А пък Доган беше публично поканен да подкрепи Борисов и той го направи по един изумителен начин, противно на решенията на партията си. Т.е., аз по-голям властови триумф не съм виждал в българската политика, от това, което Борисов постигна.“ : \"Фолкпевицата Луна: Още обичам Бойко\" “: \"Пророчествата на петричката врачка за 2018 г. Ванга: На завет сме от злото, което иде“ Е, уважаеми приятели, не живеем ли в два паралелни свята?    ", "date": "2018.01.05", "title": "Е, уважаеми приятели, не живеем ли в два паралелни свята? "}
{"url": "http://clubz.bg/62572-nova_zamenq_ani_colova_s_adi_radeva", "text": "След като ководещата на сутрешния блок на Нова тв Анна Цолова излезе в т.нар. творчески отпуск миналата есен, сега от телевизията са решили да запълнят мястото й. Екранна партньорка на Виктор Николаев в \"Здравей, България\" ще стане Аделина Радева, научи Клуб Z от източници в БНТ и Нова тв. Радева води публицистичното предаване \"Още от деня\" по БНТ, както и новинарски емисии. Очаква се новото лице на Нова да подпише договор следващия понеделник, но няма да влезе в ефир веднага. Новината все още не е потвърдена официално от нито една от двете национални телевизии. Но днес Радева се е сбогувала с колегите си. Неофициално от Нова разказаха, че \"оферти\" за работата са получили и колежките на Радева от БНТ - Поли Златарева и Добрина Чешмеджиева. Златарева води \"Още от деня\" заедно с Радева като двете се редуват през различните дни, а Чешмеджиева - \"Референдум\" във вторник вечер. Нова тв опроверга клеветите за Виктор Николаев и Анна Цолова От Нова тв засега не коментират и какво се случва с новия лайфстайл проект на Анна Цолова, който бе посочен като мотив за свалянето й от екран преди старта на тв сезона - миналия септември. Засега е в творчески отпуск. Това бе втората промяна в Нова тв само за месец. Точно преди Цолова, свалена от поста си бе и шефката на новините и актуалните предавания Дарина Сарелска. Нова тв най-после обяви: Анна Цолова с ново предаване извън новините \"Оставката\" на ексводещата предизвика брожения в публичното пространство - дали това са истинските мотиви тя да бъде свалена от екран. Вяра Анкова поема новините на Нова телевизия Новинарският екип на Нова бе поет малко по-късно от бившата дългогодишна директорка на БНТ Вяра Анкова.  Нова тв най-после обяви: Анна Цолова с ново предаване извън новините Вяра Анкова поема новините на Нова телевизия", "date": "2018.01.05", "title": "Нова заменя Ани Цолова с Ади Радева"}
{"url": "http://clubz.bg/62558-mariq_magdalena_si_otide_da_jivee_viktoriq", "text": "Виктория и Александър. Това са двете най-предпочитани имена, с които новоизлюпените родители ипрез 2017-а са  решили да кръстят децата си. Това отчита  , който в началото на всяка година публикува бюлетин с популярните имена на новородените през предходната. От НСИ обаче отчитат тенденция към намаляване на двойните имена като Иван-Александър, Гери-Никол, Мария-Магдалена, Виктория-Александра, Борис-Виктор и пр. Сред 10-те най-разпространени имена на новородените момчета след   са . НСИ коментира, че през последните години се увеличава и броят на новородените с имена на български ханове и царе - Борис, Калоян, Симеон, Аспарух и др. Най-разпространените мюсюлмански имена при момчетата и през 2017 г. са Емир и Мерт. Какви имена даваме на децата си? Челната тройка сред десетте най-често срещани имена при момичетата  се запазва вече трета година, като веднага след тях са . Следват . Най-разпространените мюсюлмански имена при момичетата са Елиф и Мелек. До 2015 г. Георги е начело в класацията на най-предпочитаните имена за новородените момчета в България. През 2016 г. отстъпва първото място на Александър, което е най-често срещаното име и през 2017 година.  \n\tВиктория продължава да води първенството. През 2017 г. двойно име са получили 273 момчета и 468 момичета, или общо 741 деца. Особено модерни двойните имена са били през 2007 г., когато такива са получили 1174 новородени. НСИ отчита спад от солидните 37% за последните 10 години. При новородените през 2017 г. се запазва тенденцията за по-голямо разнообразие при имената на момичетата (2939 имена), отколкото на момчетата (2452 имена), макар че разнообразието е по-малко от предходната година. \n\tОт началото на  XXI век Разнообразието на имената при жените остава по-голямо от това при мъжете. Личните имена на мъжете са малко над 31 000, а на жените - почти 40 000. Макар броят им да намалява в сравнение с предходната година,  . Следват Николай - 93 000, Петър - 72 000, Христо - 59 000, както и Александър, Стефан и Йордан - по над 50 000. От всички мъже в страната 1 278 000 притежават 20-те най-разпространени лични имена. Най-често срещаните мъжки мюсюлмански имена са Мехмед, Ахмед и Мустафа. При жените 690 000 носят 20-те най-разпространени женски имена в страната.  . Сред двадесетте най-популярни имена при жените следват Пенка, Даниела, Росица, Десислава, Петя, Гергана и други. При жените най-често срещаните мюсюлмански имена са Фатме, Айше и Емине.  ", "date": "2018.01.05", "title": "Мария-Магдалена си отиде! Да живее Виктория!"}
{"url": "http://clubz.bg/62547-7_vpechatlqvashti_istorii_ot_novata_kniga_za_trymp", "text": "Белият дом е разтърсен от разкритията в книга, която предстои да излезе на 9 януари и която описва хаоса, който цари в администрацията на американския президент Доналд Тръмп. Тя повдига въпроса и за компетентността за държавния глава на САЩ, пише \"Политико\". Обещаващи откъси от нея вече видяха бял свят. Книгата на журналиста Майкъл Улф Fire and Fury: Inside the Trump White House се базира на информация от \"вътрешни хора\" в Белия дом - разговори и интервюта в продължение на 18 месеца с президента, повечето от старшите му сътрудници, както и много хора, пред които те са говорили.  От Белия дом вече заклеймиха книгата като пълна с измислици и подвеждащи твърдения от хора, които нямат влияние или достъп до администрацията на президента.. \"Да участваш в книга, която може да бъде описана единствено като долнопробна таблоидна литература, показва тъжни отчаяни опити за обществена значимост\", даде прессекретарят на Тръмп Сара Хъкъби Сандърс своята тежка оценка. От \"Политико\" са избрали седем от най-впечатляващите детайли, описани в книгата. Тръмп вече отхвърли медийни публикации, че прекарва много време да гледа телевизия, като обясни, че повечето време чете \"документи\". Според Улф екипът на Тръмп бил на друго мнение. 9 от най-странните навици на Тръмп \"Той не осмисля информацията в традиционния смисъл\", пише Улф. \"Той не чете. Дори не пробягва с поглед по документите. Според някои по практически причини той е полуграмотен. Вярва най-много на своята собствена експертиза - независимо колко нищожна или неподходяща е тя, а не на компетентността на когото и да е друг. Той е често уверен, но и често е парализиран, рядко знаещ, повече дърдорещ и опасно несигурен, човек, чиято инстинктивна реакция е да напада и да се държи, като че ли не е объркан, а знае решително и ясно какво да прави. \"Беше, казва бившата зам.-шефка на администрацията в Белия дом Кейти Уолш, като да се опитваш да разбереш какво иска дете.\" Кампанията на Тръмп, така както е описана в книгата, предполагала пълен разгром. Шефката на кампанията Келиан Конуей говорила пред репортери и тв водещи за очакваната загуба от офиса си в Trump Tower, като хвърлила вината върху тогавашния председател на Националния комитет на Републиканската партия Рейнс Прийбъс, се твърди в книгата. Бившият съветник по националната сигурност Майкъл Флин, когато бил предупреден от приятели, че да приеме 45 хил. долара за реч в Русия е лоша идея, отвърнал: \"Това ще е проблем само ако спечелим.\" Дори и със задаваща се загуба на хоризонта Тръмп бил несломим. \"Това е по-голямо, отколкото някога съм мечтал\", повтарял той през Роджър Ейлис една седмица преди изборите. \"Не мисля, че ще е загуба, това не е загуба. Ние изцяло спечелихме\", казвал още. В изборната нощ Доналд Тръмп според сина му Доналд-младши изглеждал, сякаш е видял призрак. Според написаното в книгата Мелания започнала да плаче. В книгата си Улф описва президента като невеж относно съдържанието на Конституцията на САЩ и полагането на основите на управлението на страната. Сам Нънбърг, който е съветник на Тръмп в началото на кампанията, си спомня за опитите си за говори на магната от Манхатън чрез езика на Конституцията. \"Не стигнах по-далече от Четвъртата поправка, когато той си сложи пръста на устните и подбели очи\", описва той ситуацията. В средата на декември 2016 г. вече избраният за президент Доналд Тръмп се срещнал в своя манахатънски небостъргач с група изпълнителни директори на технологични компании и след това обсъдил срещата с медийния могул консерватор Рупърт Мърдок. Тръмп казал на Мърдок, че смята, че може да работи с тях по въпроса за визи тип H-1B, нещо, за което те отдавна настоявали като начин да се привлекат способни кадри. Медийният магнат му обяснил, че това може да влезе в противоречие със заявките на Тръмп по време на кампанията за затягане на режима за емигрантите. \"Какъв пълен идиот\", казал Мърдок, след като затворил телефона, се твърди в книгата на Улф. Любовта на Тръмп към фаст фуда не се дължи очевидно само на вкусови предпочитания. Според написаното в книгата американският президент се страхувал да не го отровят. Тръмп най-много харесвал храната в \"Макдоналдс\", пише Улф. Това било така, защото никой не знае, че той идва, и храната била безопасна. \"Политико\" уточнява, че предпочитанията на президента към \"Макдоналдс\" не се са променила и след като встъпил в длъжност. Кейт Шилър, дългогодишната сътрудничка на Тръмп, която работеше в Белия дом като директор на операциите в Овалния кабинет до септември, понякога е била изпращана до \"Макдоналдс\" на Ню Йорк авеню, за да купи на президента сандвич, когато той не бил доволен от това, което му предлага кухнята на Белия дом. Дъщерята и зетят на Тръмп, които станаха съветници в Белия дом, са се заигравали очевидно с идеята за собствена политическа кариера. И по-специално Иванка да се кандидатира за президент. \"Те бяха сключили честна сделка. Ако в бъдеще се появи възможност, тя ще е тази, която ще се кандидатира за президент\", пише Улф. Иванка казвала, че първата жена президент няма да е Хилъри Клинтън, а ще се казва Иванка Тръмп. Къшнър и съпругата му често са се опитвали да се представят за по-умерената балансираща сила в Белия дом, въпреки че тяхното влияние върху президента остава неясно. Според Улф Иванка се отнасяла към баща си с известна ирония, като стигала дотам да се подиграва с прическата му. \"Цветът, обяснявала, за да подчертае комичния ефект - е от продукт Just for Men (\"Само за мъже\"). Колкото по-дълго стои на главата, толкова по-тъмен става цветът. Нетърпението на Тръмп водело до получаването на този особен цвят с оранжев оттенък.\" Тръмп винаги се е изказвал много ласкаво за външния вид на дъщеря си.", "date": "2018.01.05", "title": "7 впечатляващи истории от новата книга за Тръмп"}
{"url": "http://clubz.bg/62566-ethereum_mina_1000_dolara", "text": "Криптовалутата Ethereum, втора най-популярна след вече световноизвестния Bitcoin, мина психологическата бариера от 1000 долара след месеци на експлозивен растеж. Лош старт за биткойн в 2018 година Макар да не е достигнала абсурдния скок на своя по-известен братовчед, Ethereum все пак се справя изключително добре на валутните пазари, като се има предвид, че излезе едва през 2015 г. Не може да се отрече, че поскъпването е в резултат от бума на криптовалутите през последната година. В началото на 2017 г 1 етериум е около 95 цента. Дни по-късно - 10 долара. През май достига 400 долара, през декември скача до 700 преди сегашния си рекорд. В процентно отношение това е повече от ръста на Bitcoin, който започна 2017 г на стойност около 800 долара. Ethereum прилича на Bitcoin по това, че разчита на блокчейн-технология. Разликата е, че Bitcoin е съставена от безмислени данни, чието предимство е факта, че не могат да бъдат хакнати и фалшифицирани. Всяка монета етериум съдържа програмен код и цялата валута представлява глобален виртуален компютър, който може да бъде програмиран да изпълнява различни задачи.  Според анализатори именно по-ясната структура на платформата на Ethereum и по-малката популярност спрямо Bitcoin правят тази криптовалута по-добра инвестиция, която едва ли ще се превърне в балон. ", "date": "2018.01.05", "title": "Ethereum мина 1000 долара"}
{"url": "http://clubz.bg/62560-zukyrbyrg_prez_2018_g_shte_opravq_problemite_na_facebook", "text": "Създателят на Facebook Марк Зукърбърг планира да посвети 2018 г. на поправяне на грешките и проблемите в социалната мрежа. Главният изпълнителен директор на компанията обяви приоритетите си за тази година в собствения си профил. Русия щедро финансирала \"Туитър\" и \"Фейсбук\" чрез съдружник на Къшнър Руските реклами във фейсбук атакували два ключови US щата Според Зукърбърг един от ключовите проблеми на интернет като цяло е свързан с борбата мрежата да бъде децентрализиращ инструмент на потребителите. Някои от възможните технологии, които да служат като инструменти на потребителите срещу големите корпорации и правителствата, са криптирането и криптовалутите, отбелязва той.  Фейсбук тества \"индикатори за доверие\" Любопитно е, че Зукърбърг не говори за един от най-коментираните казуси на фейсбук през миналата година - проблема с фалшивите новини. Не става ясно дали според него мерките, които екипът на социалната мрежа предприе, са дали някакъв резултат, но според повечето анализатори и потребители такъв няма.     Руските реклами във фейсбук атакували два ключови US щата Фейсбук тества \"индикатори за доверие\"", "date": "2018.01.05", "title": "Зукърбърг: През 2018 г. ще оправя проблемите на Facebook"}
{"url": "http://clubz.bg/62565-ot_yulen_smenili_kipyreca_georgiu_s_druga_ofshorka", "text": "Собствениците на \"Юлен\" АД са сменили кипърския гражданин Георгиу с офшорна фирма от Британските Вирджински острови, става ясно от факсимиле на препис-извлечение от книгата на акционерите, разпространено във Facebook от природозащитника Димитър Събев. \"Юлен\": Всички институции знаят кой е действителният ни собственик Съгласно документа, \"Юлен\" АД, чието седалище и адрес на управление е Банско, ул. \"Пирин\" 94, се притежава от офшорка, регистрирана вече не в Кипър, както беше известно, а на Британските Вирджински острови. А община Банско е акционер в \"Юлен\" АД с дял от 12 на сто. \"Пирин е в беда, спасете го сега\". И викове \"Оставка\" (ВИДЕО+СНИМКИ) Офшорното дружество \"Т.А.К. сървисис лимитид\" държи 87.83% от фирмата, свързвана с банкера и председател на Българска федерация ски Цеко Минев. Съгласно закона за офшорките, предложен от Делян Пеевски и Йордан Цонев, забранено е на общински и държавни фирми да сключват договори с офшорки, освен ако компанията не разкрие кои са истинските й собственици.   В интервю по Нова телевизия днес директорът на концесионера в Национален парк Пирин заяви, че кипърският гражданин Георгиус Георгиу, известен от разкрития на сайта \"Биволъ\", е само номинален собственик на \"Юлен\", но всички компетентни държавни институции знаят кой е реалният собственик. Неправителствените организации настояват българските институции да кажат кой е реалният собственик на концесионера в Национален парк \"Пирин\". Ден 2 от решението за Пирин: \"Знаят ли министрите какво са гласували?\" \"Пирин е в беда, спасете го сега\". И викове \"Оставка\" (ВИДЕО+СНИМКИ) Ден 2 от решението за Пирин: \"Знаят ли министрите какво са гласували?\"", "date": "2018.01.05", "title": "От \"Юлен\" сменили кипъреца Георгиу с друга офшорка "}
{"url": "http://clubz.bg/62557-regulatorite_v_sasht_preduprediha_za_riskove_v_sdelkite_s_kriptovaluti", "text": "Американските регулатори предупредиха за наличие на рискове в търговията с криптовалути. В специални изявления снощи председателите на Комисията по ценните книжа и фондови борсите (SEC) и Комисията за търговия на стокови фючърси предупредиха за наличието на рискове в сделките с криптовалути и информираха за предприетите от регулаторните органи действия, чиято цел е да защитят инвеститорите и финансовите пазари. Комисията по ценните книжа и фондови борсите отправи препоръки към Американската асоциация на администраторите на ценни книжа (NASAA), изтъквайки наличието на проблеми и опасения, свързани с т.нар. \"Първоначално предлагане на монети\" (ICO -  initial coin offerings) за криптовалути като биткойн и други инвестиционни продукти, касаещи виртуалните валути. ICO е аналог на първичното публично предлагане на акции (IPO), като способ за набиране на средства под формата на криптовалути за стартъпи. Лош старт за биткойн в 2018 година Методът на ICO е изключително ефективен - през ноември м.г. блокчейн-стартъпът BitClave Active Search Ecosystem набра $25.5 милиона за 32 секунди. Стойността на един токен CAT (Consumer Activity Token) достигна 10 цента. От асоциацията NASAA напомниха на инвеститорите, че продавачите на ценни книжа и други участници на пазара трябва да спазват законите. В отделно изявление председателят на CFTC - Кристофър Джанкарло, представи обща информация относно надзора и подхода на регулатора по отношение на търговията на фючърси на крипотовалути. Той също така посочи, че на 23 януари Консултативният комитет по технологиите на CFTC ще обсъди свързаните с това предизвикателства, възможностите и развитието на пазара на виртуални валути. Джанкарло напомни на инвеститорите, че технологиите, отнасящи се за виртуални валути, са прекалено нови и са довели до Още през септември 2015 г. CFTC призна биткойн за стока, а година по-рано се обяви за регулация на биткойн, за да се засили контрола върху разпространението на криптовалута. ", "date": "2018.01.05", "title": "Регулаторите в САЩ предупредиха за рискове в сделките с криптовалути"}
{"url": "http://clubz.bg/62563-fejk_nyuz_koj_i_kak_ni_lyga_prez_2017_g", "text": "Словосъчетанието fake news   се чуваше толкова често през 2017-а, че речникът на английския език „Колинс“ го призна за дума на годината. Тълкуванието на речника е: „ “. Би Би Си припомня основните фалшиви новини, с което бе принудена да се сблъска рускоезичната   през изминалата 2017 г.     Видеото с урока се появи в интернет през януари. В него украински военен преподава русофобия на ученици в средното училище в град Краматорск, Донецка област. Разхождайки се из класната стая с автомат \"Калашников\" в ръце, той нарича руснаците „нация от бездомници и алкохолици“ и иска учениците да събират пари за русофобския вестник „Кропивач“. Клипът вдигна голям шум в руските медии, на него реагираха „Комсомолская правда“, тв каналът „Звезда“. В „Първи канал“ му отделиха десет минути, в ефира на радио „Говорит Москва“ – 20 минути. Така милиони руснаци узнаха за „уроците по русофобия“ в украинските училища. Но както разкриха журналисти от Руската служба на Би Би Си, клипът се оказа фалшив, а вестник „Кропивач“ е съзнателна провокация, дело на украински активисти от Днепър, решили да „тролят руските медии“. Активистите си признават всичко пред Би Би Си просто защото това се оказва първата медия, която ги е потърсила на контактите, посочени във фалшивия вестник, за да провери фактите. Кой купува календари с Путин във Великобритания? Първото съобщение, че „календар със снимки на Владимир Путин предизвиква небивал интерес в Британия“, се появи в сайта на руския военен канал „Звезда“. Авторът се позоваваше на материал в „Дейли мирър“, написан доста по-сдържано: Британското издание отбелязва само, че в момента на публикацията интернет магазинът eBay е разполагал с „ “ екземпляра от календара. Но тв каналът „Царград“ твърди друго: Последното изречение е вярно. Междувременно руският журналист Алексей Ковальов съобщи в сайта си, че календарът е предложен в eBay от ползвател от Воронеж. На снимка, публикувана на 8 март 2017 г., феминистки с транспарант и димки стоят на балкончето на Ъгловата кула на Кремъл, където обикновено посетители и туристи не се допускат. От Федералната служба за охрана заявиха, че техните служители не са регистрирали проникване в обекта. При проверка на метаданните   кадрите се оказаха обработвани с фотошоп. По-късно и организаторката на акцията Леда Гарина призна този факт. Текст под заглавие „Бивш шеф на МИ-6 признава, че стратегически план за разпад на Русия е бил разгромен от Путин“ се появи във фалшив сайт, имитиращ „Гардиън“. В него бившият разузнавач Джон Скарлет „разказва“ за тристепенния план на западните спецслужби за отделянето на Кавказ от Русия, чиято първа степен била „Революцията на розите в Грузия“, довела на власт Михаил Саакашвили. Но Путин осуетил коварния план. На фалшивата новина клъвнаха РЕН тв, Пети канал, „Царград“ и други руски - и не само руски - медии. Вечерта на 7 октомври от прокуратурата на Санкт Петербург съобщават за възбуждане на наказателно дело по повод смъртта на 55-годишна местна жителка, до която лекарите не успели да стигнат. На този ден в Петербург и в много други руски градове протичат несанкционирани акции на поддръжници на Алексей Навални. По данни на сайта „Фонтанка“ членовете на медицинския екип съообщили на следователите, че преминаването им било затруднено от „ и“. И сайтът „Интерфакс“ посочи, че участници в акцията са блокирали улиците, въпреки че от службата по здравеопазване опровергаха тази версия. Скоро „Фонтанка“ уточни, че “ Във видео на агенция Ruptly  сервитьорка в нюйоркски ресторант на име Тамара Илизарова разказва, че „Путин бургерът“ тежи 1952 грама – като числото съответства на годината, в която е роден Путин. По-късно и друга нейна колежка, Даря Пауто, коментира „Путин бургера“ пред агенция ТАСС – той бил включен в менюто, защото президентът на Русия е „ “. Но Шон Райън, представител на ресторанта Lucyʼs, разказва пред сайта на Алексей Ковальов „Лапшеснималочная“, че никакъв бургер в чест на Путин не са предлагали. На 23 август 2017 г. сгради в центъра на Ростов още тлеели след пожар, причинен от неизвестни, когато в YouTube се появи първото видео на „Руско освободително движение“  . Шестима въоръжени маскирани мъже в храстите с неоезически флаг се представят като руски националисти, помагащи на украинците да се борят против „кървавия режим на Путин“. В серия клипове РОД наричат палежа в Ростов своя „ “. Както изяснява Руската служба на Би Би Си, тези клипове са фалшиви, а създателите им са свързани с Министерството на държавна сигурност на самопровъзгласилата се Донецка народна република. Те се разпространяват активно от сайтове, зад които вероятно стои  „фабриката“ на прокремълски интернет тролове в Петербург.   На 2 ноември добре известната и у нас говорителка на Министерството на външните работи на Русия Мария Захарова разказа в ефира на „Русия-1“ за „фантастичните, очарователни снимки, на които се вижда как в Белия дом са приемали Бен Ладен“. “, възмущаваше се Захарова пред многомилионната аудитория и илюстрира думите си със снимка, на която се вижда как бившият държавен секретар на САЩ се ръкува с бившия терорист № 1. На оригиналната снимка Клинтън стиска ръката на индийския певец и музикант Шубхашиш Мухерджи през 2004 г. И това става не в Белия дом, а на прием в хотел. Евтиният колаж с Клинтън и терориста бе разпространяван от почитатели на Тръмп в САЩ още преди избирането му за президент. През лятото на 2017-а американският режисьор Оливър Стоун пусна филм интервю с Владимир Путин. В един епизод Путин показва на Стоун видео от телефон, на което уж се вижда как действа руската авиация в Сирия. Скоро се изясни: кадрите, показани от Путин, са от 2009 г. и показват атака на американски военни срещу терористи в Афганистан. В президентското видео върху тях са насложени руски гласове, взети от запис на разговор между украински пилоти на бойни вертолети по време на удар срещу завладяното тогава от сепаратисти летище в Донецк през май 2014-а. След скандала в Кремъл заявиха, че президентът е получил видеото от военното министерство. Напук на всичко Оливър Стоун продължил да отрича, че видеото е било фалшиво. На пресконференция в норвежския град Тронхайм Стоун заяви: На 14 ноември Министерството на отбраната на Русия публикува в социалните мрежи материали, представени като „неоспоримо потвърждение за осигуреното от САЩ прикритие на боеспособни отряди“ на групировката „Ислямска държава“. От военното ведомство заявиха, че снимките са от 9 ноември и са направени в околностите на град Абу Кемал в Сирия. Експерти от Bellingcat  бързо изясниха, че така наречените улики всъщност са скрийншотове от видеоиграта за мобилни платформи AC-130 Gunship Simulator. Фейкове се оказаха и други „разобличителни материали“ на ведомството – те са били взети от видео на иракската армия, заснето през септември 2016-а край Фалуджа. След като министерството бе уличено в лъжи, то свали публикацията от туитър и редактира поста във фейсбук. От пресслужбата обявиха, че е станала грешка и виновникът е открит – той бил цивилен сътрудник.", "date": "2018.01.05", "title": "Фейк нюз: кой и как ни лъга през 2017 г."}
{"url": "http://clubz.bg/62564-snejna_burq_v_sasht_vze_sedem_jertvi", "text": "Поне седем са жертвите на силната снежна буря, която удари Източното крайбрежие на САЩ. Тя донесе обилни снеговалежи, ветрове с ураганна сила и наводнения в някои крайбрежни зони, предаде Асошиейтед прес, цитирана от БТА. Близо  . Над две трети от тях са били от или до Ню Йорк и Бостън. Очаква се летище \"Кенеди\" в Ню Йорк да започне да приема отново полети днес. . Според метеоролозите мразовитата вълна ще обхване средните части на Средния Атлантик (в щатите Делауеър, Мериленд, Ню Джърси, Ню Йорк, Пенсилвания и Федерален окръг Колумбия). Студът ще засегне и Нова Англия. Очаква се  . Бурята започна преди два дни в Мексиканския залив и първо порази щата Флорида, където за първи път от 30 години валя сняг. После от югоизток стихията се измести на североизток. На места  . На места натрупаха  . Заради бурята училища и учреждения бяха затворени, а железниците и авиокомпаниите отмениха или редуцираха полетите си. Някои от фериботните връзки по канадското крайбрежие също бяха прекъснати. Четирима души загинаха в Северна и Южна Каролина, след като колите им катастрофираха на затрупани от снега пътища. Първата жертва бе мъж, който се прибирал с пикап от работа по заледен път в щата Южна Каролина. Автомобилът поднесъл и ударил няколко дървета, а шофьорът е починал, въпреки че е бил с предпазен колан, съобщават местните власти. Във Филаделфия кола не успя да спре и се удари във влак. Един човек в колата загина, във влака няма жертви. Във Вирджиния момиченце било ударено от пикап, докато се пързаляло с шейна и починало в болницата. 75-годишен мъж бил ударен от снегорин, докато разчиствал снега от паркинг и също починал в болницата. В съседна Канада над 85 000 домакинстваха са били без ток снощи в източната провинция Нова Скотия, предаде Ройтерс. В Монреал, провинция Квебек, бяха отменени 85 полета.  ", "date": "2018.01.05", "title": "Снежна буря в САЩ взе седем жертви"}
{"url": "http://clubz.bg/62562-vtori_truden_mach_i_polufinal_za_grigor", "text": "Григор Димитров е на полуфинал на турнира в Бризбън, Австралия, след поредна трудна победа, този път над британския гигант Кайл Едмънд 6:3, 6:7(3), 6:4. Следващият съперник на българина е представителят на домакините Ник Кириос, а двубоят е в събота рано сутринта наше време. Другият полуфинал противопоставя Райън Харисън (САЩ) и участващият с \"уайлд кард\" австралиец Алекс де Минор. Това е втори полуфинал за Димитров в Бризбън, където той защитава титлата си на сингъл. Третият в света е на същата фаза и при двойките, където негов партньор е Харисън. И днес двубоят на първата ни ракета продължи близо два часа и половина. Едмънд, който е №50 в света, но играе със самочувствие на тенисист с по-предно класиране, доста го затрудни със сервиса си. И не само - близо 190-сантиметровият англичанин удря топката силно, получиха му се доста уинъри от трудни ситуации. В първия сет Димитров мъчно спечели сервис гейма си за 4:3, след като губеше с 15:40. Но оцеля и както често се случва след това на свой ред проби своя съперник. И затвърди, когато сервираше за частта - 6:3. Във втория сет пробиви нямаше, ще се запомни един медицински таймаут за Едмънд и две точки за пробив, които се откриха пред Григор. Ала противникът му се измъкна с бомбения си начален удар.  Така се стигна до тайбрек, в който 22-годишният островитянин действаше по-добре и успя да изравни частите.  Третият сет също вървеше гейм за гейм. И двамата тенисисти имаха възможности за брейкове, но сервиращите се справяха. В интерес на истината Едмънд печелеше по-лесно подаванията си. Падна процента на пласиран първи сервис на хасковлията, който набързо направи и 2 двойни грешки. В началото на 9-ия гейм - при 4:4, Едмънд стъпи накриво и получи контузия. Димитров прояви спортсменство и се затича, прескочи мрежата и първи се притече на помощ. Публиката аплодира проявата на българина. Григор е и спортсмен, ето какво направи (ВИДЕО, СНИМКИ)  Глезенът на Кайл Едмънд бе превързан и след няколко минути мачът продължи. Гришо взе сервис гейма си и дръпна с 5:4. Веднага след това той получи два мач пойнта и се възползва още от първия - 6:4 и 2:1.", "date": "2018.01.05", "title": "Втори труден мач и полуфинал за Григор"}
{"url": "http://clubz.bg/62546-predsedatelstvo_hello", "text": "Това май не го бяхме предвидили. Когато се прави рекламен клип, всичко се премисля. Как например трябва да изглежда небето в реклама за България? Слънчево, разбира се. Слънцето и розата са в такава неизтощима рекламна конкуренция, че в официалното ни лого решението се намери в една загадъчна цапаница, в която розата прилича на слънце или слънцето прилича на роза. И докато ние тук творим картинки с „небето като от коприна“, от вестник „Гардиън“ зацапаха небесния ни пейзаж със заглавие:  . Следва статия, от която става ясно, че корупционната облачност над България не е променлива, не е разкъсана, ами си е устойчиво купеста и пересто-слоеста. “, пише авторитетният вестник „Гардиън“. И Дунавското свиреше, и фойерверките трещяха, и президентът говори за бедните, и жезъла поехме. Пет минути по-късно някой написа в социалната мрежа „Егати Европейския съюз, на който ние сме му председател“. Единомислие с „Гардиън“. Германската телевизия ZDF е с една думичка по-благосклонна (иронична?) към нас:   След толкова скромни моми в рекламите с пафти и  със сукмани до цървулките – секси? Явно и германците повече вярват на реалността, отколкото на фотографии и клипчета. А реалността репортажът описва като подобрена, „но в лекарския кабинет, в училище или в рамките на трудовия живот, примерно при раздаването на големи държавни поръчки: навсякъде трябва да вадиш портфейла и да даваш подкуп. В тази балканска страна нещата не стават другояче.” Така е – не стават. И ако корупцията е сравнена с надвиснали облаци, то свободата на словото е с рейтинга на пълно слънчево затъмнение. Вестник „Франкфуртер Нойе Пресе” пише:   Това е много мека оценка, за да не кажа наивна. Тя предполага, че в България човек може да контролира само медии, които са негова собственост, изобщо не включва изобретателността, с която се овладява обществената телевизия, да речем. А и защо един германец трябва да се вълнува, че обществената телевизия се превзема от същия олигарх със симпатяги назначенци, след като българите, които я издържат с данъците си, не се вълнуват. Не, не са неосведомени германските журналисти. Барбара Йортел, автор на репортаж за свободата на словото в България в „Тагесцайтунг“ пише:   Става дума за над 36 милиона евро за разяснителни кампании, отпуснати за пет години. В свой коментар агенция „Франц прес“ нарича страната ни  . Според американския Международен борд за изследвания и обмен български таблоидни вестници, сайтове и телевизии се използват от местни олигарси за сриване репутацията на политически и бизнес съперници и за манипулиране на общественото мнение. Дори критиките за хомофобските нагласи в България не са толкова остри, колкото за липсващата – вече не ограничената, а липсващата! – свобода на словото. Европейската журналистика не описа плочките, с които беше реновиран НДК, не се умили пред момченцата с гайди, не се прехласна по красивите клипчета. Вместо това тя сложи пръст в раните ни: повсеместна корупция, монополизирана и желязно контролирана свобода на словото, официализирана хомофобия, прикрита дискриминация. Положението е: какви искахме да се покажем, пък какви се видяхме. И ето ни – след наздравиците, тропаниците и фойерверките – седим във витрината на председателството и си говорим за корупция. Приет е нов закон за борба с корупцията. От една страна това е добре, значи вече ще се борим. От друга е срамно признание – значи досега не сме се борили. Президентът обаче налага вето върху закона. От една страна това е добре – ще се дообсъди, ще се усъвършенства законът. От друга е зле – законът не е върнат заради отделни негови части, а почти в цялост, което най-вероятно ще втвърди управляващото мнозинство. Ще има вот на недоверие към правителството заради корупцията. От една страна добре – ще се чуят истини, ще се види халът на опозицията. От друга страна зле – всичко ще си остане същото, а вотът няма да мине. В мача, който се игра преди началото на председателството, отборът на опозицията си избра име „Вие сте корумпирани“, а екипът на управляващите се нарече   Ако се съди по публикациите в чуждестранните медии, резултатът е един на нула за опозицията. Но ако се съди по изказванията на администрацията в Брюксел майсторът на вкарване на голове са управляващите. За нас, редовите запалянковци, следва три извода.  много по-вероятно е да научаваме истините за страната си от чуждестранните медии, защото независимите медии у нас са вече толкова малко, че напомнят положението „изключението потвърждава правилото“.  Не можем да разчитаме на брюкселското чиновничество да реши проблемите на корупцията ни защото това е вътрешен проблем на България (политически приемливото обяснение), а на България в Брюксел се гледа като на гарант за вътрешното спокойствие на Европа (реалната причина). : Каква ще бъде България преди председателството, по време на председателството и след председателството зависи само от нас, българите. Междувременно една новина развесели народа – в Северозападна България започва подписка за преминаването ѝ към Румъния. Аргумент: това може да е най-бедният регион в Европа, но не иска да е и най-корумпираният. И още един аргумент, каза го един от организаторите на подписката: тук живее борбен народ, организирал е Чипровското и Септемврийското въстание и винаги се е борил за демокрация. Тази на практика веселяшка новина е на теория най-сериозното нещо, което се е случвало в последно време – когато държавата не си изпълнява задълженията по обществения договор, другата страна в договора (гражданите) има право да се оттегли.", "date": "2018.01.05", "title": "Председателство, Hello"}
{"url": "http://clubz.bg/62556-tuityr_blokira_profila_na_neonacistka_partiq_v_gyrciq", "text": "Профилът на крайно дясната гръцка партия \"Златна зора\" в туитър е блокиран, съобщи в. \"Екатимерини\". Това се случва две седмици след като социалната мрежа въведе нови правила за употреба, за да се бори срещу расизма. „Златна зора“ излезе с официално изявление, в което се изтъква, че блокирането е организирано от  . От туитър все още не са излезли с коментар дали блокирането е в резултат на новите правила. Неонацистката партия \"Златна зора\" се противопоставя на имиграцията, марксизма, глобализацията и мултикултурализма. Неин лидер е Николаос Михалолиакос. През есента на 2013 г. той и други депутати и активисти бяха арестувани по обвинения в образуване на престъпна организация и в извършване на убийства и изнудвания, както и в репресии над имигранти. Активистите на партията продължават да бъдат в затвора в очакване на съдебен процес.", "date": "2018.01.05", "title": "Туитър блокира профила на неонацистка партия в Гърция"}
{"url": "http://clubz.bg/62554-valqk_kojto_machka_vseki_opozicionen_glas", "text": "От 1 януари България поема председателството на Европейския съюз. Страната е най-лошият ученик в ЕС по отношение свободата на печата. Медиите са подложени на политически и финансов натиск. Политически натиск, несигурност за работата, нападения, заплахи... Вече години наред свободата на печата линее в България, най-лошата ученичка в Eвропейския съюз по този показател. В момент, когато страната поема ротационното председателство на Съвета на ЕС на 1 януари, редица журналисти и граждански организации, игнорирани или заглушавани от българската държава, се обръщат към Брюксел, за да  бият тревога в лицето на все по-влошаващата се ситуация. В годишната си класация \"Репортери без граници\" нарежда София редом с голям брой развиващи се страни и дори зад тях. \"Корупцията и тайният сговор между медии, политици и олигарси са много често явление\", подчертава организацията. И това изкривяване има своето лице: Делян Пеевски. Депутат от Движението за права и свободи, партията на турското малцинаство, този човек господства най-вече над медиите - и де факто над българската политика. На хартия неговата групировка New Bulgarian Media Group, включваща голям брой издания, включително шест от дванадесетте вестника с най-висок тираж в страната, един телевизионен канал и почти 80 на сто от разпространителската мрежа (ч ). Самоличнността на истинския суверен на тази империя обаче е публична тайна, а и самият Делян Пеевски дори не се опитва повече да я прикрива, като открито се хвали със „своите медии“. И така, дали пък многбройните на пръв поглед медии в България не са просто лошо прикритие на един пазар, почти изцяло погълнат от New Bulgarian Media Group? Влиянието на медийния магнат е, изглежда, много по-значително от това, което се вижда официално. „Защото законът позволява известна степен на анонимност по отношение на истинските собственици на медиите“, казва Стефан Тафров, български дипломат и журналист, един от основателите на първия опозоционен вестник в страната. В резултат на всичко това олигархът, ухажван от политици от всички цветове, се е превърнал във валяк, мачкащ всеки опозиционен глас и журналистиката, достойна да се нарича с това име. А беше време, когато България, освободена от 45 години комунизъм и съветско влияние, полагаше неимоверни услилия да усъвършенства своята демокрация. През 2004 г., три години преди страната да се присъедини към клуба на държавите членки, България заемаше 36-о място в класацията на \"Репортери без граници\". През 2010 г. германската пресгрупа ВАЦ се оттегли от България, сочейки с пръст „широко разпространените злоупотреби с власт“ и „пазар, отровен от взаимното преплитане на олигарси и политическата власт“. По този начин Делян Пеевски успя необезпокояван да изтъче мрежата на своите медии и да укрепи властта си. На 14 юни 2013 г. левоцентристкото правителство на Пламен Орешарски дори го назначи на поста директор на ДАНС. В страна, задушена от корупцията на политическа каста без всякакви задръжки, това назначение се превърна в капката, преляла чашата, и извади хиляди българи на улицата. Пламен Орешарски побърза да отмени решението си няколо дена по-късно. Но злото бе сторено. Протестите продължиха седмици наред с искания за край на \"олигархията“ на власт, като някои видяха в тях кълновете на една \"българска пролет“. Година по-късно една банкова буря окончателно изхвърли Орешарски извън властта. Оттогава обаче, макар и властта да изпитва някои трудности от време на време – осбено след оставката през 2016 г. на министър-председателя Бойко Борисов след победата на социалиста Румен Радев на президентските избори, всъщност българската политика се движи в омагьосан кръг. А демокрацията тъпче на едно място. От март 2017 г. Бойко Борисов е начело на коалиционно правителство между ГЕРБ и \"Обединени патриоти\", крайнодясна партия. „А Делян Пеевски, който формално е част от опoзицията, не спира да хвали сегашната власт“, подчертава г-н Захов. Тези, които се осмеляват да предизвикват правителството, са заливани с кал. Прoпaгандната машина е добре смазана. През 2013 г. Делян Пеевски я използва, за да дискредитира протестното движение срещу правителството. „Това отключи медийна война“, спомня си Ирина Недева. Днес медийната група „Икономедия“, чиито издания са особено критични към правителството, са мишена на медиите на г-н Пеевски, а вече и на правосъдието – което според някои наблюдатели е доказателство за липсата на разделение властите в страната. Комисията за отнемане на незаконно придобитото имущество (КОНПИ) неотдавна започна процедура за конфискуване имотите на Иво Прокопиев, един от основателите на „Икономедия“. Според \"Юроактив\" опозицонни партии протестират срещу факта, че “режимът на Борисов, на (главния прокурор) Цацаров и на Пеевски превърнаха КОНПИ в оръдие за репресии срещу свободата на печата и свободата на изразяване“. Според г-н Захов „нашият проблем е как да надзираваме надзираващите. Можете да направите добри закони срещу корупцията, но всъщност да ги използвате срещу онези, които пречат, в случая свободните медии.“ Остават обществените медии – БНТ и БНР. „Същите тези медии, които при комунизма бяха възприемани от хората като рупори на властта, станаха по-незвисими и по-неутрални от частните медии благодарение на правилата за плурализъм, на които са подчинени, и на факта, че връзката там между икономическа и политическа власт не е така силна“, обяснява Недева. Но тази независимост не се харесва. Министърът на културата намери за подходящо да каже на един журналист, твърде \"критичен“ по неговия вкус „Не забравяйте кой ви храни“  ). „Това доказва, че политиците все още си мислят, че именно те хранят журналистите и затова могат да им налагат, каквото си искат“, казва със съжаление г-жа Недева. Именно затова промените в ръководния екип на БНТ създават опасения, че влиянието в нея на г-н Пеевски ще проникне и там. Освен че са жертва на политически и съдебен натиск, журналистите са и обект на физически нападения. В началото на 2016 г. журналистът Стоян Тончев беше брутално пребит с бухалка, а нападателите го питали: „Кога ще спреш да пишеш?\" През юли Петър Джанаваров, оператор от частната телевизия бТВ, беше ударен от националиста Петър Низамов. Три месеца по-късно колата на репортерката Зорница Ахманова беше опожарена. \"Много български журналисти се чувстват изоставени“, въздиша г-н Тафров. В това време доверието на гражданите към четвъртата власт – и просто към властта – стремително пада. Според едно проучване на фондация \"Медийна демокрация\" едва 16 на сто от българите вярват в независимостта на медиите. „Публиката вече смята, че медиите са лоши. Хората си казват, че нощем всички котки са черни“, отбелязва г-жа Недева. Един въпрос възниква в лицето на тази ситуация: как е възможно свободата на медиите да бъде нарушавана в самото сърце на Европейския съюз? „Заради икономческата криза и проблемите в еврозоната, както и заради мигрантската криза ЕС беше прекалено зает и не можеше да решава проблемите с Централна и Източна Европа. ЕС предпочита стабилността и затваря очи за случващото се в тези страни. Има опасност, когато се събуди, да е късно\", предупреждава г-н Захов. Разпределянето на европейски средства от страна на правителството на някои медии „става по възможно най-непрозрачния начин“, твърдят от \"Репортери без граници“. На практика – например откупуването на рекламно място – по-голямата част от средствата отиват при медиите, положително настроени към властта, тоест медиите на г-н Пеевски. Има изтичане на информация, че европесйки средства отиват при... евроскептични медии. \"Парите на европейския даъкоплатец дават власт на Пеевски и на олигарсите“, заключава г-жа Георгиева. Затова Ирина Недева смята, че Европейският съюз \"има право да вземе мерки“. \"Това дори е негов дълг“, казва г-н Тафров. „Мнозина искат ЕС да свърши работата вместо българите. Но това, от което всъщност най-много се нуждаем, е откровеност. Положението може да се промени, ако Европа и Европейската комисия в частност отново започнат да изпълняват мисията си да защитават свободата на печата и основните ценности на Европейския съюз.“", "date": "2018.01.05", "title": "Валяк, който мачка всеки опозиционен глас"}
{"url": "http://clubz.bg/62552-kim_prie_pokanata_na_yujna_koreq_za_pregovori", "text": "Северна Корея е приела предложението за преговори на високо равнище с Южна Корея във вторник, предадоха световните агенции, като цитираха южнокорейската информационна агенция Йонхап. Тя се позова на министерството на националното обединение на Южна Корея. Северна Корея може да участва на олимпиадата в Южна Корея На 2 януари Сеул предложи на Пхенян среща на високо равнище в граничното селище Панминчжон на 9 януари, за да обсъдят участието на севернокорейски спортисти в Зимните олимпийски игри в южнокорейския курорт Пьончан през другия месец, както и други въпроси от взаимен интерес за подобряване на двустранните отношения. Ден по-късно Северна Корея възстанови \"горещата линия\" в демилитаризираната зона на полуострова. Рожденият ден на вожда Ким - ден съвсем обикновен Сега затворената комунистическа страна е изпратила послание, в което казва, че приема предложението на Юга за преговори във вторник. Подробности не бяха дадени. Двете Кореи предприеха тези стъпки за подобряване на обтегнатите си отношения след период на повишено напрежение заради амбициите на Севера да развива своята ядрена и ракетна програма. Рожденият ден на вожда Ким - ден съвсем обикновен", "date": "2018.01.05", "title": "Ким прие поканата на Южна Корея за преговори"}
{"url": "http://clubz.bg/62537-kolko_obednqha_horata_v_iran_za_da_protestirat_tablici", "text": "Вече повече от седмица продължават протестите в Иран. Демонстрациите започнаха на 28 декември с протести срещу високите цени, безработицата, инфлацията, буксуващата икономика и икономическата политика на президента Хасан Рохани. Ето как живеят иранците в числа, представени от Би Би Си: Икономиката на Иран е тежко засегната от наложените от международната общност санкции заради развитието на ядрена програма. През 2016 г. обаче в сила влиза споразумението, според което страната трябва да прекрати ядрената си програма в замяна на поетапно вдигане на санкциите. БВП на Иран скача с 12.3% според местната централна банка. Ръстът се дължи основно на развитието на нефтената индустрия, която вече не е ограничена от санкциите. През последните месеци ръст се забелязва и в други сектори, твърди Международният валутен фонд, който предвижда, че БВП ще нарасне с още 4.2% през 2017/2018 фискална година. Икономическият растеж обаче е далеч от очакванията на средностатистическите иранци. Освен това САЩ продължават да налагат санкции върху Иран, което пречи на чуждестранни инвеститори да развиват бизнес в страната. Инфлацията в Иран нараства непрекъснато от Ислямската революция през 1979 г. През 2013 г. ръстът е 31%, а заради санкциите, които ограничават търговията с ценния нефт, местната валута девалвира с над 450%. При управлението на настоящия президент Хасан Рохани инфлацията спада и се очаква през следващите три години да се задържи под 12%. Това обаче отново е далеч от очакванията на хората в страната. Официалната безработица в страната е 12.4%, но в някои региони достига до 60%. Повече от половината от 80-милионното население на страната е под 30 години и именно младите хора са най-тежко засегнати. Безработни са 26.7% от хората на възраст между 15 и 24 години. Анализатори предупреждават, че въпреки икономическия растеж не се създават достатъчно работни места за младежите, които излизат на пазара на труда. Причината е, че ръстът е главно в нефтената индустрия, която не създава много работни позиции. Иранците са обеднели средно с 15% през последното десетилетие, установи скорошно разследване на Би Би Си. Световната банка пък установява, че 8.2 милиона души живеят с по-малко от 5.50 долара на ден през 2014 г. Близо 200 000 иранци пък преживяват с по-малко от 2 долара. Най-бедните семейства зависят от месечни помощи. 77 милиона иранци получават такива. В проектобюджета за годината е заложено орязване на средствата за социални поможи с 5.3 милиарда долара, което ще засегне 30 милиона души. Това е една от основните причини за избухналото недоволство, смятат анализатори.   Консумацията на хляб, мляко и месо в иранските домакинства спада с близо 50% през последните 10 години, твърди Би Би Си. Цените на основни хранителни стоки са нараснали с 40% през последната година и хората не могат да си позволяват да се хранят достатъчно. Повишението на цената на яйцата с 50%, предизвикано от птичи грип, е смятано за повод за настоящите протести, започнали в Машхад и бързо обхванали цялата страна. Над 80 милиона са смартфоните в иначе крайно консервативната страна. 41% от домакинствата имат достъп до поне един. Приложението Telegram има милиони потребители в Иран и често е използвано за организиране на протести и споделяне на информация. Иранските власти блокираха достъпа до приложението, след като собствениците му отказаха да свалят популярни канали.  ", "date": "2018.01.05", "title": "Колко обедняха хората в Иран, за да протестират (ТАБЛИЦИ)"}
{"url": "http://clubz.bg/62539-biznesyt_prehvyrlq_dqlove_ot_firmi_na_chestna_duma", "text": "Бизнесмени, които искат да прехвърлят дялове, ще доказват, че не дължат заплати и осигуровки на работниците си с честната си дума, заверена пред нотариус при сключване на сделката. Това е временното положение, което ще действа, докато парламентът реши как да попълни празнотите в Търговския закон и кой и как да удостоверява липсата на такива задължения. Агенцията по вписванията съобщи днес, че това ще става с удостоверения по чл. 15, ал.4 и чл. 129, ал. 1 от Търговския закон, като се позова на указание от Министерството на правосъдието. Причина за това стана промяна на Търговския закон, наложена в преходните и заключителни разпоредби на Кодекса на труда. Тя беше приета от парламента през м.г. и имаше за цел да попречи на работодатели да не изплащат трудовите възнаграждения и да прехвърлят дружества с дългове и задължения на клошари.  Съгласно промените прехвърлянето на дружествен дял от едно предприятие на трети лица се извършва, \"ако няма неизплатени изискуеми трудови възнаграждения, обезщетения и задължителни осигурителни вноски на работниците и служителите, включително и на работниците и служителите, трудовите правоотношения с които са прекратени до три години преди прехвърлянето на дружествения дял\". За да удостовери тези обстоятелства, работодателят трябва да представи два документа - от Националната агенция по приходите (НАП), която събира осигуровките, и от Главна инспекция по труда (ГИТ), която следи за плащането на заплатите. Главна инспекция по труда обаче трябва да извърши проверка, за да удостовери тези обстоятелства и освен че има проблем с административен капацитет, а фирмите надхвърлят 250 000, резултатите са към датата на проверката. Нищо не пречи по-късно работодателят да се издължи, което означава нова проверка. Няма законово основание обаче ГИТ да издава удостоверения за липсата на такива задължения, съобщиха за ClubZ от пресслужбата на институцията. Не е ясно и как точно НАП ще издава въпросните документи също поради ограничения брой служители, които се занимават със събирането на осигуровките. Парламентът все още е в коледна ваканция, която продължава до 11 януари, когато ще е първото заседание за 2018 година. Според запознати депутати вече подготвят законопроект, който да внесе яснота в създадения през м.г. нормативен хаос. Дотогава прехвърлянето на дялове, при условие че няма задължения към работниците, остава единствено на волеизявлението на продавача и съгласието на купувача.", "date": "2018.01.05", "title": "Бизнесът прехвърля дялове от фирми... на честна дума"}
{"url": "http://clubz.bg/62550-pyrvite_kokicheta_za_2018_g_cyfnaha", "text": "Първите кокичета за 2018 г. вече се появиха в Благоевград, съобщи БТА. Пролетните температури през декември и януари дадоха възможност на нежните бяло-зелени предвестници на красивата пролет да пробият земята и да покажат своята хубост още сега, през топлите слънчеви дни на първите зимни месеци. Кокичета се появили в двора на сем. Венера и Трендафил Манчеви в Благоевград. Съпругът Трендафил разказа пред репортер на БТА, че кокичетата са ги зарадвали в двора им още през декември. Заедно с тях семейството с радост посрещнало и настъпването на Нова година.  През минали години гроздовете от кокичета са били повече от сега, но и малкото носят същото ведро настроение и предизвикват усмивки. За цветята се грижи най-вече съпругата Венера. Те съжителстват обикновено и с някои животинки - играчки, които красят градинката на двора - пчели, щъркели и други птичета, които също носят пролетно настроение. Сега са прибрали повечето заради белите на съседските котки. Иначе по думите на Трендафил всяка година е така, пише БТА.", "date": "2018.01.05", "title": "Първите кокичета за 2018 г. цъфнаха"}
{"url": "http://clubz.bg/62544-neka_da_govorim_za_tretiq_pol", "text": "Атаката срещу ратифицирането на Истанбулската конвенция се разгърна до умопомрачителни размери и в нея понастоящем вземат участие както неправителствени организации, чиято основна цел е поддържането на „традиционни ценности“ за сметка на човешките права, така и редица политически партии от и извън управлението. И СДС против Истанбулската конвенция: ерозирала традиционните ценности Защо толкова много и на пръв поглед различни по своя характер организации се включиха в тази атака и споделят кажи-речи еднакви доводи срещу ратифицирането на конвенцията? Дали е случайно да видим аргументация, оповестена най-напред от асоциация „Общество и ценности“, да бъдат впоследствие споделени от националистически партии, които влизат в състава на правителството, от партии в опозиция и от извънпарламентарни партии. Да не говорим за публикации от авторитетни социални анализатори и изявления от представители на адвокатската колегия. Как ВМРО чете международна конвенция за защита на жени от насилие Мотивите за включване в тази раздухана полемика със сигурност са различни за различните заинтересовани. Едни доказват, че са фактор във властта; други използват създалата се ситуация, за да популяризират своята мисия, а трети вероятно просто искат да покажат, че имат мнение.  Сумарният ефект от всички тези изявления обаче е: принизяване на човешкото достойнство на едно от най-невидимите и лишени от достъп до представителство във властта малцинство у нас, а именно, трансджендър и интерсекс хората, обозначени в текущия дебат с обобщаващото понятие „трети пол“. Въпреки че темата за третия пол не е основен, дори не е и производен фокус на Истанбулската конвенция, тази статия ще бъде именно за третия пол. Или по-точно за всички хора, които не се вписват в „традиционните норми“ за пол. Неприкосновеността на биологично детерминираните мъжки и женски пол беше обявена за изключително важна за просперитета на България от защитниците на традиционните ценности.  Да си трансджендър или интерсекс не е въпрос на избор и не носи никакви привилегии. Представете си, че сте родител на момче, което още от 3-годишна възраст предпочита да играе с играчки, обикновено употребявани от момичетата, на 4-5 г. се опитва да си сложи червило и да обуе обувките с токчета на майка си, а на 7 г. вече иска да се облича само с роклички и поли. Какво можете да направите? Да го заведете на психолог или на психиатър? Ако попаднете на специалист, който е запознат с транссъстоянията, вероятно ще чуете, че нищо не може да се направи, за да бъде накарано детето ви да се чувства комфортно с пола, с който се е родило. Ако попаднете на привърженик на терапията за промяна в половата идентичност, детето ви може да претърпи редица травмиращи и опасни за здравето интервенции с ваше съгласие, ефектът от които в най-добрия случай ще бъде нулев, а в най-лошия може да доведе до влошено психично здраве. Разказът на една транссексуална българка Кой родител би искал детето му да бъде подложено на доказали своята неефективност в други страни терапии за промяна в половата идентичност? Кой родител би искал детето му да бъде подложено на травмиращи подигравки в училище, ако не се вписва в „традиционните“ норми за мъж и жена? Кой родител би искал да прочете предсмъртното писмо, оставено от неговия транссин или трансдъщеря, предпочели да сложат край на живота си, вместо да живеят в ада, наречен „традиционни норми за пола“. Традиционното разбиране за пола е, че последният е биологично детерминиран, даден веднъж завинаги на човек в момента на неговото раждане (или може би зачеване), и се определя като мъжки или женски. Да, но във всяко общество се раждат хора, чиито пол не може да бъде еднозначно определен като мъжки или женски (интерсекс хората), както и хора, които още от ранна детска възраст или през тийнейджърските си години не се чувстват добре с биологичния пол, с който са се родили, и желаят да променят своя пол.  Да, казват противниците на ратифицирането на Истанбулската конвенция, такива случаи има, но те не изискват законодателни мерки. Що е то Истанбулска конвенция – въпроси и отговори Напротив. Липсата на законодателно признаване на правото на индивида да приеме граждански пол, който съответства на дълбокото му лично себеусещане, обикновено води до сериозни лични трагедии. На всички противници на законодателното признаване на това основно човешко право пожелавам единствено някой ден да имат транс- или интерсекс дете, или друг близък до тях човек да отглежда такова дете, за да почувстват болката, обидата, безсилието, безнадеждността, скръбта и отчаянието, породени от липсата на подкрепяща среда, в която тяхното дете да може да порасне здраво и щастливо. Хуманно ли е да няма законодателна защита за хора, които не могат да приемат психологически пола, с който са се родили, или за такива, чиито полови характеристики не са били еднозначно мъжки или женски и полът, определен при раждането, е различен от пола, с който биха искали да живеят? Хуманно ли е да превръщаме в обект на подигравка или в плашила хората с различни от традиционните разбирания за мъж и жена полови идентичности или полови характеристики? Но какво общо има с ратифицирането на Истанбулската конвенция всичко това? Всъщност нищо. Атаките срещу конвенцията се изродиха в атаки срещу „третия пол“ по няколко причини: Отново този аргумент води до логичното заключение, че да се дават равни права на всички е опасно и трябва на всяка цена да се избегне. За това доколко тази заплаха е реална може да се провери в статистиките на Агенция за бежанците – да видим колко точно молби за убежище на база сексуална ориентация или полова идентичност са получени през последните 2 години, откакто започна бежанската криза в Европа. Що е то Истанбулска конвенция – въпроси и отговори Основният смисъл на Истанбулската конвенция, за който не се говори особено много публично, е да бъдат описани изчерпателно и криминализирани различните най-често срещани форми на насилие срещу жени, включително домашното насилие. Тя изисква от държавите, които са я ратифицирали, да криминализират физическото и психологическото насилие, сексуалното насилие, включително изнасилване, преследването, гениталното осакатяване на жени, принудителните бракове, принудителните аборти и насилствената стерилизация, както и до известна степен сексуалния тормоз.  Опасността от Истанбулската конвенция, която нейните противници виждат като заплаха за обществения ред, е, че тя защитава еднакво всички хора, вкл. малцинства, дискриминирани на основа пол и полови характеристики, както и сексуална ориентация. В този смисъл както цисжените, така и трансжените, така и лесбийките, така и хетеросексуалните мъже, така и гей мъжете, така и бисексуалните, така и интерсекс хората би трябвало да получат еднаква закрила от законодателството, ако станат жертва на насилие, основано на пола. Защо това е толкова страшно и разстройващо обществения морал? Сигурно защото по традиция се приема за нормално някои хора да бъдат насилвани, подигравани и маргинализирани. Как ВМРО чете международна конвенция за защита на жени от насилие Разказът на една транссексуална българка Що е то Истанбулска конвенция – въпроси и отговори Що е то Истанбулска конвенция – въпроси и отговори", "date": "2018.01.05", "title": "Нека да говорим за третия пол"}
{"url": "http://clubz.bg/62549-yulen_vsichki_institucii_znaqt_koj_e_dejstvitelniqt_ni_sobstvenik", "text": "Всички институции знаят кой е реалният собственик на концесионера на ски зоната в Банско - \"Юлен\", целта на дружеството е да вложи много пари, за да облекчи скиорите, а целта на определени представители на зелените организации е да блокират всяка нова инициатива в планините срещу заплащане отвън. Отделно започвала и предизборната кампания. Тези позиции изказаха в сутрешния блок на Нова тв двама представители на концесионера \"Юлен\" АД - маркетинг директора Иван Обрейков и адвокат Петър Петров. Двамата гостуваха в студиото на фона на продължаващите екопротести и контрапротести, породени от решението на правителството в края на миналата година да измени частично плана за управление на Национален парк \"Пирин\" и така да разреши ново строителство на ски писти и съоръжения. Малко след това \"Юлен\" представи план за прословутата втора кабинка. На кого са нужни опашките в Банско? Обрейков си обяснява протестите на екозащитниците с политически мотиви от тяхна страна. В десет града се вдигат срещу строителство в Пирин На въпроса не е ли установила \"Юлен\" господстващо положение в Банско, двамата представители на дружеството бяха лаконични: Адвокат Петров реши да поясни, че от 2001 г. насам, откогато е концесията на ски зоната, \"Юлен\" е направила голяма инвестиция - 76 милиона лева. И плаща концесионна такса на държавата от около 400 000 лева на година  По повод на подновените искания на Община Банско за урегулиране на осем местности по границите с националния парк, позволяващи застрояването на над 1300 дка, което доведе до нови критики, че планината ще бъде застроена в основата си и това ще доведе до искания за нови ски писти и лифтове, построени пак от \"Юлен\", Обрейков посочи: Банско иска нови хиляди декари за строителство А Петър Петров допълни: По повод инвестиционното намерение за втория кабинков лифт и притесненията, че ще се секат вековни дървета, двамата дадоха заявка, че по около 35% от трасето няма дървета, а само поляни (до Чалин валог). Оттам нататък щели да кажат проектантите. Мащабното изграждане на ски писти и пр. в момента не стояло на дневен ред. \"Основното нещо е кабинката\", посочи Обрейков. Двамата коментираха и изказването на един от най-големите радетели за разширяването на ски зоната - вицепремиера Валери Симеонов, от предния ден. Симеонов директно обвини природозащитниците, че получават пари от ски дестинации като Австрия и Швейцария, за да саботират българския зимен туризъм. Симеонов: В протестите за Банско са намесени пари от Швейцария и Австрия На пиперливия въпрос, който отдавна вълнува обществото - защо \"Юлен\" е офшорна фирма със собственик малоимотен кипърец - Георгиу Георгиус, адвокатът на дружеството заяви: На свой ред двамата представители на дружеството посочиха, че и световната екозащитна организация WWF е регистрирана в офшорна зона. Както и \"Кока-Кола\". В десет града се вдигат срещу строителство в Пирин Банско иска нови хиляди декари за строителство Симеонов: В протестите за Банско са намесени пари от Швейцария и Австрия", "date": "2018.01.05", "title": "\"Юлен\": Всички институции знаят кой е действителният ни собственик"}
{"url": "http://clubz.bg/62551-nameriha_okyrvaveni_drehi_v_kvartirata_na_rosen_v_lukovo", "text": "Полицията е изпуснала буквално на косъм заподозрения в шесторното убийство в Нови Искър Росен Ангелов. Късно вчера мъжън бе обявен за общодържавно издирване, а сутринта огромни полицейски сили бяха стоварени в близкото до Нови Искър с. Луково. В дома, който е обитаван от Ангелов, обаче са открити окървавени дрехи, които той не е имал време да скрие, казаха източници на Клуб Z. Това почти сигурно праща мъжа, който вече е лежал в затвора,  Затова той едва ли ще се даде лесно, прогнозират нелека развръзка полицейските ни източници. От думите на кмета с. Луково Румен Колев става ясно, че издирваният се е самонастанил във вила в селото. Той обаче успял да се измъкне минути преди силите на реда да нахлуят. Колев е бил заедно с полицията вчера при огледите, приключили късно снощи. По думите му се говорело, че Ангелов е водел в тази къща малки момичета, за да блудства с тях. Иначе самият Колев не бил виждал издирвания повече от десет години. Тогава го издирвали за блудство. Контактувал с някои от местните жители, които опитвали да разберат кой е, защото се носели слуховете за малките момичета.  Убийството в Нови Искър: търсят рецидивист, наел вила в Луково Според слухове той е имал връзка с убитата Кети преди около 4 години. След това известно време е пребивавал в чужбина и скоро се е върнал. В четвъртък полицията цял ден се опитваше да открие 56-годишния Ангелов, но без резултат. Спецполицаи бяха блокирали входа на село Луково, което е по пътя към Своге. В издирването бяха включени следови кучета, хеликоптери. Имаше и акция във вилната зона до Нови Искър, в една от вилите беше намерен мобилен телефон, който се предполага, че е на убитата Кети Кюхова. Луково е много близо до гр. Нови Искър, макар че двете са буквално по ръба от двете страни на границата между София-град и областта. След като петима - Неделчо Юнаков, синът му Георги, доведената дъщеря Нанси и гаджето й Боби, както и бабата, бяха открити убити във фамилната къща в града, майката Кети бе намерена в гората на километри именно в посока към Балкана. Полицаи предполагат, че при добра подготовка Росен може да премине пеш Балкана и да се появи в района на Ботевград.", "date": "2018.01.05", "title": "Намериха окървавени дрехи в квартирата на Росен в Луково"}
{"url": "http://clubz.bg/62548-prodajbata_veche_e_fakt_tec_varna_pak_shte_raboti_naprolet", "text": "Сделката за продажба на неработещата ТЕЦ „Варна“ е финализирана, обявиха инвеститорите. Продавач на централата е чешката държавна компания ЧЕЗ, която доставя ток в Западна България, а купувач - българската фирма „Сигда“. Дружеството е на сина и дъщерята на бившия транспортен министър Данаил Папазов, съобщи БНТ. Самият той е вписан като управител на компанията. Плановете на новите собственици са централата отново да бъде пусната в експлоатация. Разчетите на \"Сигда\" показвали, че това може да стане в рамките за 3 месеца за първия блок. Ще заработи и пристанището, което е част от централата и влиза в сделката за продажба. Папазов освен бивш транспортен министър е и дългогодишен шеф на пристанището във Варна.  ", "date": "2018.01.05", "title": "Продажбата вече е факт: ТЕЦ \"Варна\" пак ще работи напролет"}
{"url": "http://clubz.bg/62525-malkata_dyshterq_na_izgreva", "text": "Момиченце, починало на 6 седмици в Аляска преди 11 500 години, е най-старият човек в Америка с напълно разкрит геном, съобщи National Geographic. Малкото тяло дава безценна информация за заселването на хората в последния континент, станало хилядолетия преди Колумб да стъпи на него. Аз съм една... индианка от резерват Местните наричат момичето \"малката дъщеря на изгрева\". От нейния череп е извлечено древно ДНК, което е било напълно запазено. Според досега възприетите теории Америка е населена от хора, минали от Сибир към Аляска през Беринговия проход. В него тогава съществува малък сухоземен мост - Берингия. Той изчезва преди около 10 000 години заради края на Ледниковата епоха, изолирайки палеоамериканците от другата страна. Различни находки през годината сочат, че заселването на континента е станало на вълни, като първата може да е била преди цели 30 000 години. Тези хора по-късно се разделят генетически на северни и южни индианци. Оказва се обаче, че 6-седмичното бебе от Аляска не принадлежи към нито една от двете групи, показва ДНК анализът. Вместо това тя е част от по-старо население, генетически различно от съвременните индианци, които изследователите наричат \"древни берингианци\".  ДНК-то на \"малката дъщеря на изгрева\" подкрепя тезата, че прародителите на индианците произлизат от една и съща източноазиатска популация, пристигнала първа на континента.", "date": "2018.01.05", "title": "Малката дъщеря на изгрева"}
{"url": "http://clubz.bg/62553-policai_i_pojarnikari_evakuiraha_ndk_snimki", "text": "Служители на СДВР проведоха снощи предварително планирано учение в НДК. То започна в 20.00 ч., като целта му бе действия при симулиран пожар и евакуация на сградата. В сградата на НДК ще бъдат основните заседания по време на българското председателство на Съвета на ЕС. При симулираната евакуация тежко въоръжени полицаи изведоха хората. След тях вътре влязоха пожарникарите, за да огледат сградата. Учението продължи около час. За разлика от миналата година, когато при такава симулация районът около сградата бе блокиран, снощи движението бе свободно и не бе затруднено от учението.  ", "date": "2018.01.05", "title": "Полицаи и пожарникари евакуираха НДК (СНИМКИ)"}
{"url": "http://clubz.bg/62555-brakove_ot_tretiq_vid_i_kak_jenite_biqt_myjete_pylen_tekst", "text": "Ето пълния текст на дебатите на министрите по темата:  Каракачанов.  За много години, господин премиер, уважаеми колеги! Имам предложение точка 1 и точка 6 от дневния ред, които са взаимно свързани, да отпаднат от днешния дневен ред, докато се направи едно по-широко обществено обсъждане от гледна точка на съмненията, които поражда ратификацията на така наречената Истанбулска конвенция. Разбира се, тя касае правата на жените и равенството между половете, но в самата конвенция има заложени изрази и думи, които създават сериозно основание у обществото за съмнение, че те могат да бъдат използвани впоследствие като опит да се налагат нетрадиционни разбирания по отношение на половете, като трети пол, оттам да се претендира за еднополови бракове и т. н. – неща, които сериозно тревожат нашето общество. Защо казвам, че са свързани? Защото в самата Национална програма за превенция и защита от домашно насилие в още в Раздел І „Институционални и организационни мерки“ се казва, че трябва ратифициране на Конвенцията на Съвета на Европа, така наречената Истанбулска конвенция. Оттам нататък има неща, които според мен трябва да бъдат терминологично изяснени, за да не будят съмнение в обществото, като примерно в Раздел ІІ: „Ранна превенция на насилието, основано на пола, в т. ч. и домашното насилие чрез джендър обучения на деца в предучилищна възраст“.  \n\tИма още неща: „Национална програма на Министерството на образованието и науката и въвеждане на джендър проблематиката в програмите и предметите за обучение“. В Раздел ІІІ: „Повишаване на квалификацията на учителите в предучилищните групи в детските градини и училищата за въвеждане на джендър тематиката в обучението на деца в ранна възраст“ и т. н., и т. н. Що е то Истанбулска конвенция – въпроси и отговори Много добре знам какво означава джендър, но ако помните, навремето имаше една конвенция за националните малцинства, която една немалка група държави отказаха да я приемат и ратифицират. Ние тогава, въпреки обясненията, които дадохме, че това ще доведе, въпреки че нашата Конституция ясно гарантира индивидуалните човешки права и не говори за колективни малцинствени права, приемането на тази конвенция за малцинствата през 1999 година, въпреки нашите предупреждения тогава, беше приета без интерпретираща декларация, беше ратифицирана от парламента и, както виждате, вече колко години – 17-18 години, на тази основа ни се тропосват всякакви претенции, съдебни дела и т. н. Ако ние приемем тази програма, без да изчистим терминологията, аз предлагам просто да се преработят тези терминологични проблеми, тоест тези термини, които създават проблеми в обществото, тогава да я приемем, а самата конвенция да бъде по-широко обществено обсъдена – Истанбулската конвенция, и ако е необходимо, за да има спокойствие в обществото, ако е толкова важна, макар че 11 държави европейски не са я приели и ратифицирали – страни членки на Европейския съюз, да се приеме с интерпретираща декларация, в която се гарантира, че полът е биологична категория, а не е въпрос на измишльотина или някой може да измисли още 12-13 пола, каквито практики има в някои държави и в Европейския съюз, и извън него. Това ми е предложението.  Цачева.  Уважаеми господин министър-председател, уважаеми господа заместник министър-председатели, дами, уважаеми колеги, противопоставям се на това предложение за оттегляне на точка 1 и 6, точка 6 е предложението за приемане на проекта на закон за ратифициране с последващо одобрение от парламента. Предлагам обаче, за да отпаднат съмненията, които бяха изказани, първо точка 6 да разгледаме, да се опитам да отговоря на притесненията на колегите и след това да се приеме планът. Несъстоятелни са опасенията, които имат. Самият Европейски съюз подписа конвенцията през юни 2017 година. Всичките държави членки са подписали, 17 от тях са я ратифицирали. Не е вярно твърдението, че 11 отказват. По тази логика, след като до днешното заседание не е било внесено за разглеждане, някой би се позовал отвън, че и България отказва да ратифицира, но това не е вярно. \n\tВчера има поздравително писмо от господин Тимерманс за това, че заместник-министърът е участвала в дискусия. Заявили сме ангажиментите още с подписването през 2016 година към Истанбулската конвенция и трябва да извървим стъпките напред. Категорично няма да се променя Конституцията, категорично няма да се въвеждат различни бракове, освен тези между мъж и жена, така както е предвидено в Конституцията. Освен това ползваме правото си, предвидено в самата конвенция, да предложим ратификация с редица резерви там, където текстовете не съответстват на нашето законодателство. Няма място за притеснения по този въпрос.  Симеонов.  Аз не възразявам да се промени дневният ред, ако колегите го приемат и вие, господин министър-председател. \n\tЛично аз изцяло поддържам позицията на моя колега и партньор господин Каракачанов, още повече, че ако вие, госпожо Цачева, твърдите, че няма опасност, за мен има пък, точно обратното – много голяма опасност, и не толкова от това дали ще има бракове от третия вид или от втория вид, и аз вече не знам как да ги нарека, малко се обърквам с терминологията, но по-скоро ме притеснява допускането на възможност за въвеждане в образованието на такива панели, текстове, които да разясняват на децата, че те не са той и тя, а са то. Това съм го видял в други държави, не ми се ще да го виждам в България. Така че мисля, че сериозният риск е прекаленото коментиране, обсъждане и въвеждане в образованието на този въпрос. България все пак е държава с традиции, слава Богу, имаме още традиции в тази област и не мисля, че трябва ние да бъдем причината те да бъдат променяни и да се даде някаква друга посока най-малкото защото това няма да се приеме от обществеността и от българския народ.   Захариева.  Уважаеми господин премиер, уважаеми колеги, аз също подкрепям предложението на госпожа Цачева – нека да дадем възможност да се докладва и да обсъдим проекта на решение, с което се предлага ратифициране на конвенцията. За съжаление според мен се създава погрешно впечатление – конвенцията е за защита от домашното насилие и текстовете в нея за обучение от най-ранна детска възраст предвиждат точно създаване на толерантност между мъже и жени, разчупване на стереотипи в част от държавите, че жената може да бъде подлагана на домашно насилие и това да се приема за нормално. Там няма никакъв текст нито за признаване и задължения на държавите, които ще я ратифицират, да признаят еднополови бракове, нито текстове, които противоречат на нашата Конституция. Всъщност точно за това отне почти година от подписването да се предложи за ратификация, за да се направи анализ дали част от текстовете на конвенцията противоречат на нашата Конституцията, защото такова е изискването. Ако противоречат, първо трябваше да изменим Конституцията, след което да я ратифицираме.  Много често все още за съжаление сме свидетели, че в България има такива стереотипи на случаи за домашно насилие, които години наред продължават и понякога водят до фатален край. Всъщност текстовете на конвенцията въвеждат задължение на държавата да се грижи за жертвите на домашно насилие, като, ако това може би ви притеснява, мен лично не – се дава възможност на това, че и мъжът може да бъде жертва на домашно насилие, тоест – грижа за жертвите. Затова предлагам наистина да обсъдим конвенцията, за да можем с госпожа Цачева да отговорим на аргументите, аргумент по аргумент, защо това е погрешно възприятие за конвенцията.  Поне аз това, което съм прочел и съм информиран от министър Цачева, е, че конвенцията касае равенството между мъжа и жената. Каракачанов.  Господин премиер, Конвенцията няма задължителен характер. Така ни обясняваха и 1999 година за Конвенцията за малцинствата, но тя на практика има. Ако ти я ратифицираш без забележки или без интерпретираща декларация, означава, че всички текстове вътре ти ги приемаш. В текстовете в Истанбулската конвенция има някои термини, има и положения, които, гарантирам ви отсега, ще дадат възможност във времето всевъзможни организации, защитаващи тези различни хора, да претендират, да съдят държавата и да я осъждат. Само ще спомена организациите, които са участвали в общественото обсъждане на различни етапи от работата на създадената към Министерството на правосъдието на Междуведомствена работна група за въвеждане в българското законодателство на принципите и изискванията на Истанбулската конвенция: фондация „Анимус“ (не знам какво означава), фондация „Джендър алтернативи“, Българският хелзинкски комитет, сдружение „Център НПО“ в Разград (не знам какво е), фондация „Български център за джендър изследвания“, другите са безобидни и има една девета младежка „ЛГБТ организация в действие“. Извинявайте, това най-малкото поражда съмнения, защото тези хора одобряват подобно нещо. И затова има държави, които категорично отказват да я приемат: Словакия, Унгария, нищо че са подписали в началото, Хърватия, Чешката република, Гърция, Унгария, Ирландия, Литва, Латвия, Естония, Люксембург, Словашката република и Обединеното кралство. Защо се налага точно на 3 януари да го правим това? Аз съм съгласен с програмата, която е направена от Министерството на вътрешните работи, просто трябва да сменим терминологията и да прецизираме някои от текстовете и тя касае действително темите с насилието. Не съм съгласен, че на нас едва ли не ни трябва някаква нова конвенция, която да гарантира равенство между половете. Равенството между половете е гарантирано с Конституцията на Република България, в която се казва, че не се прави разлика по отношение на правата на гражданите на база на пол, етнически произход, религиозна принадлежност, образование и т. н. \n\tДобре, да предположим, че има проблеми със семейното насилие – да, има в някои общности и това е факт, бият жените, а някъде и жените бият мъжете. Съгласен съм, но ако ние искаме да изчистим проблема с една конвенция, набързо приета, без широко обществено обсъждане, може би ще отворим врата за нови претенции с перспектива и няма да решим проблемите. Това е въпрос на национално законодателство. Ако обаче изработим и бележките, и интерпретираща декларация при ратификацията на Конвенцията, ние ще вържем попа, за да е мирно селото, както се казва. И точно от тази гледна точка моето предложение беше – няма смисъл да го правим по един или друг начин, да бързаме Министерският съвет да гласува еди-колко си на трима-четирима против, няма смисъл. Дайте да го обмислим, една-две седмици не е фатално. Единадесет държави са, не сме ние последната. Да се направи широко обществено обсъждане. Между другото, господин премиер, може би и останалите колеги, и аз сме получили едно писмо от 30 организации, а не от девет.  Ако ми позволите, господин премиер, списъкът на държавите, на които се позовава господин Каракачанов, е некоректен. Ратифицирали: Австрия, Белгия, Германия, Дания, Естония…  Казах кои не са.  …Финландия, Франция, Италия, Кипър, Малта, Нидерландия, Полша, Португалия, Румъния, Словения, Испания и Швеция, като Естония и Румъния, както и ние, я ратифицират и предложението е с резерви. Изрично в проекта на закон, аз се надявам коментаторите да са прочели самата конвенция и проекта на закон, който предлагаме, за да се види, че текстовете, които са несъвместими с нашето законодателство, ние предлагаме с резерви да бъдат ратифицирани. Тоест те да не действат по отношение на България. Освен това Европейският съюз подписа като цяло Конвенцията през юни 2017 година. Няма да бъде добър знак държава, председателстваща Съвета на Европейския съюз в момента, да отлагаме, тъй като вече е извървян пътят на общественото обсъждане. Финалният заключителен акт беше в Съвета по прилагане на актуализираната стратегия. И пак подчертавам – единодушно през декември е подкрепена, като там коректно са дискутирани притесненията член по член. Имам възможност да дам яснота на възраженията, така както са направени от господин Каракачанов и господин Нено Димов в процедурата по междуведомствено съгласуване. \n\tПриели сме корекция от страна на министъра на финансите, от вицепремиера по правосъдната реформа и министър на външните работи. Огледано е, съобразено е и нищо повече няма да се получи от едно ново обществено обсъждане. На мен не ми е ясно под каква форма и как трябва да бъде направено и ако отложим какво ще се случи в рамките на няколко седмици? Защото дебатът върви от няколко години. Той предхождаше подписването на самата Конвенция, това го направихме, припомням, по времето на председателството на България на Комитета на министрите на Съвета на Европа през 2016 година, беше широко аплодирана тази наша крачка. Категорично не е вярно, че останалите 11 държави я отхвърлят. Просто те са в процедура за ратификация. Няма пречки да я внесем в Народното събрание и там да се проведат широкият й дебат и обсъждане. Там ще си защитим позициите. Но всяко едно възражение много внимателно е преценено от екипа на министерството и имаме готовност да поясним за какво става дума. Но несъстоятелни са твърденията, че, виждате ли, който мине, ще му даваме статут на бежанец само защото ще се позове на трети пол. Няма такова нещо. Категорично не е вярно, категорично не е вярно. Спекулативно се поднася такова тълкуване.  Добре, дайте да гласуваме точката с направените забележки от Валери Симеонов – да се махнат чуждиците, и от Каракачанов, да се изчистят и ясно да се произнесат. Говорим за първа точка. Кои са „против“? Приемаме първа точка с направените забележки. Малко след това правителството стига и до т. 6, която е проект на Решение за предложение до Народното събрание за ратифициране на Конвенцията на Съвета на Европа за превенция и борба с насилието над жени и домашното насилие, подписана на 24 април 2016 г.  Който е съгласен, тъй като я дискутирахме, и който е против, моля да вдигне ръка. Които са против да вдигнат ръка. Да вдигнат ръка тези, които са „за“, гласуват само министрите – 11. Приемаме точка 6 с направените забележки от Симеонов и Каракачанов за изчистване на интерпретиращите възможности и най-вече по чуждиците. Приемаме точка 6.", "date": "2018.01.05", "title": "Бракове от третия вид и как жените бият мъжете (ПЪЛЕН ТЕКСТ)"}
