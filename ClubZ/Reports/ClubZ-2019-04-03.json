{"url": "http://clubz.bg/81401-cska_sofiq_nadigra_ludogorec_i_specheli_pyrvata_bitka", "text": "ЦСКА-София е на полуфинал за Купата на България след много силен мач на терена на \"Лудогорец\" - 1:0. Рубен Пинто заби единствения гол в 30-ата минута. Шампионите отпадат, а \"червените\" ще научат съперника си утре, когато ще се изиграят останалите два четвъртфинала. Снощи стана известен първият полуфиналист - \"Локомотив\" (Пловдив). ЦСКА-София надигра \"Лудогорец\" и спечели заслужено. В края потрепери, но пък можеше да реши всичко много по-рано. В събота съперниците ще спорят на \"Лудогорец арена\" и в Първа лига. Сега двубоят ще е още по-интересен - разликата в точките е само три в полза на отбора на Стойчо Стоев. Тимът на Любослав Пенев започна смело и агресивно още от първите минути. Гостите пресираха дълбоко в половината на домакините и атакуваха с много футболисти. Това или изненада \"орлите\", или те просто така и не намериха противодействие до края на срещата. И в двата тима имаше доста промени в сравнение с двубоите от кръга миналия уикенд. В 13-ата минута \"червените\" претендираха за дузпа за две поредни ситуации със съприкосновение в половината на \"Лудогорец\". Такава по-скоро нямаше. В средата на полувремето \"зелените\" започнаха да напипват ритъм, но не създадоха чиста голова възможност. Обратно - ЦСКА-София атакуваше опасно, най-вече чрез Али Соу, който в няколко ситуации не взе най-доброто решение преди да нанесе последния удар. В 30-ата минута гостите поведоха и това бе логично. Изчистена топка стигна до Рубен Пинто и с удар от около 22-23 метра халфът порази Ренан с удар в долния ляв ъгъл на стража - 1:0. До края на полувремето тимът на Любослав Пенев продължи да контролира действията на терена. А съдията Николай Йорданов спести напълно заслужен червен картон на Сисиньо за ритник в тялото Жоржиньо при спор за топката. След почивката ЦСКА-София продължи да играе по-добре - отборът не промени нищо в подхода си. \"Лудогорец\" беше необяснимо анемичен и безличен. По-добрите ситуации за гол пак бяха пред Ренан. Контролът бе на страната Пинто и компания. А Йорданов продължи със страхливото си ръководене на мача. Арбитърът спести втори жълт картон на Станислав Манолев за задържане. По този начин обаче той може би направи услуга на ЦСКА-София, тъй като защитникът, преминал в Разград от \"Българска армия\" през зимата, беше като 12-и играч на гостите. От неговата зона дойдоха почти всички опасности за \"червените\". В 86-ата минута Манолев сбърка за пореден път и Евандро остана сам срещу Ренан, но не уцели вратата. Това бе една от двете най-чисти възможности през второто полувреме и може би за всичките 90 минути. Другата се откри пред Вандерсон - бразилецът бе изведен от Клаудиу Кешеру очи в очи с Витаутас Черниаускас, но уцели гредата. Това стана в 90-ата. В добавеното време пък топката мина край рамката на Черниаускас след удар с глава на Сисиньо. Като изключим това, единственият футболист на \"Лудогорец\", който опитваше да прави нещо напред, беше Адриан Попа. Достойноство на мача е, че като цяло премина без инциденти на терена", "date": "2019.04.03", "title": "ЦСКА-София надигра \"Лудогорец\" и спечели първата битка"}
{"url": "http://clubz.bg/81399-trima_ot_naj_dobrite_v_levski_osvobodeni_ot_otbora", "text": "Нещо става в \"Левски\" - трима основни футболисти са изгонени. Това са защитниците Давид Яблонски и Милош Цветкович, както и нападателят Жерсон Кабрал. Договорите им изтичат в края на сезона и няма да бъдат подновявани. Те обаче няма да играят и до края на сезона. Любопитно е, че до скоро на \"Герена\" говореха, че и с тримата отстранени се водят преговори за оставането им на \"Герена\". ", "date": "2019.04.03", "title": "Трима от най-добрите в \"Левски\" - освободени от отбора"}
{"url": "http://clubz.bg/81394-yunker_odobrete_sdelkata_na_mej_do_12_april_inache_nqma_da_ima_kratka_otsrochka", "text": "Председателят на Европейската комисия Жан-Клод Юнкер обяви, че ако британският парламент не одобри сделката за Брекзит на Тереза Мей до 12 април, ЕС няма да позволи удължаване на срока за напускане. Преди това тя бе изразила надеждата, че ЕС ще позволи кратка отсрочка до 22 май, която да ѝ осигури още време да прокара сделката си. Юнкер отхвърли тази опция и добави, че ако Великобритания одобри споразумението до 12 април, ЕС ще трябва да приеме отсрочка до 22 май. Той добави, че на този етап \"твърд Брекзит\" е \"много вероятен\". Юнкер отбеляза, че Съюзът може да прояви допълнителна гъвкавост при договорянето на бъдещите отношения с Лондон. Официално: „Брекзит“ се отлага за 12 април или 22 май По думите на Юнкер събитията в британския парламент от последните дни допълнително са го убедили, че споразумението трябва да получи одобрение от ясно изразено мнозинство. Според него утвърждаване на споразумението след 12 април би създало заплаха за изборите за евродепутати и за работата на институциите на ЕС. Брекзит: умора, безизходица и нетърпение Преди 10 дни Европейският съвет даде отсрочка за оттеглянето на Великобритания до 22 май. Условието за това бе британският парламент да подкрепи споразумението преди 29 март. Това обаче не се случи. Очаква се сделката на Мей да бъде за четвърти път подложена на гласуване този четвъртък. В сряда вечерта народните представители в Камарата на общините ще могат да предложат алтернативни пътища пред Великобритания.  Брекзит: умора, безизходица и нетърпение", "date": "2019.04.03", "title": "Юнкер: Одобрете сделката на Мей до 12 април. Иначе няма да има кратка отсрочка"}
{"url": "http://clubz.bg/81376-az_nqma_da_se_obqsnqvam_s_naturalen_akt_za_terasa_i_sauna_i_portret_na_cvetani_balkone", "text": "Този афоризъм на известния специалист по апартаментни въпроси Цветани Балконе е цитиран от Иван Червенков. Мисълта е онагледена и с колаж, на който шефът на КПКОНПИ Пламен Георгиев държи в едната си ръка нАтурален акт за тераса и сауна, а в другата - потрет, който поразително прилича на подалия оставка като шеф на ПГ на ГЕРБ, но все така зам.-шеф на управляващата партия и на председател на предизборния щаб Цветан Цветанов, но носи името Цветани Балконе. Новият епизод от сагата \"Апартаментгейт\", в която устремно навлезе като централен персонаж шефът на КПКОНПИ Пламен Георгиев със своята сауна и тераса от 185 кв. м, която ту е негова, ту не е (според нуждите на случая в различните документи), създаде нова вълна на колажи и интерпретации в социалните мрежи.  Във вторник шефът на КПКОНПИ отговори на журналистически въпроси без да даде нито един конкретен отговор, като рефренът му беше, че няма да се обяснява. \"Аз няма да се обяснявам\", повтаря Пламен Георгиев, хванат по...лилави гащи (бански, Банкси?) на стената на   във фейсбук. \"Банкси, ама Костюмм\", добавя Veselin Vasilev Пламен Георгиев видя конспирация на олигарси за терасата си (ВИДЕО) Валери Симеонов: Ако бях Пламен Георгиев - щях да се оттегля, но не съм \"Оставаме\" е надписът на следващия колаж. А актуалното питане - след като се видя как Цветанов \"си тръгва\",  е: \"Остава ли Пламен Георгиев?\". Валери Симеонов: Ако бях Пламен Георгиев - щях да се оттегля, но не съм", "date": "2019.04.03", "title": "Az nqma da se obqsnqvam. С нАтурален акт за тераса и сауна и портрет на Цветани Балконе"}
{"url": "http://clubz.bg/81400-uestminstyr_shte_glasuva_predlojenie_koeto_shte_zadylji_mej_da_izbegne_tvyrd_brekzit", "text": "Британският парламент не прие предложение, която щеше да позволи на депутатите да представят нови индикативни предложения за гласуване пред Камарата на общините. Преброяването се забави, но в крайна сметка резултатите бяха оповестени - 310 на 310. В този случаи председателят на Камарата на общините може да нареди повторно гласуване и ли да избере коя страна да подкрепи. Беркау обясни, че предложения по толкова важен въпрос трябва да се взимат с мнозинство и затова гласува срещу нея.  Юнкер: Одобрете сделката на Мей до 12 април. Иначе няма да има кратка отсрочка Така в понеделник народните представители няма да могат да предлагат алтернативни предложения за гласуване. Това обаче не означава, че такива не могат да бъдат подложени на вот от премиерката. Последният път, когато председател на Камарата на общините е на 22 юли 1993 г. по време на парламентарен вот за  , предава \"Гардиън\". Тогавашната председателка Бети Буутройд гласува срещу законопроект, предложен от лидера на опозицията, като използва същия довод като Беркау - необходимостта от мнозинство по толкова важен въпрос.    за гласуване бе прието с един глас (312 \"за\" срещу 311 \"против\"). Чрез него народните представители ще имат шанса да гласуват нов законопроект, който Лейбъристката Ивет Купър, която подложи на вот предложението, го определи за \"просто, практично и прозрачно\". Много от \"твърдите брекзитъри\" реагира остро срещу одобряването на вота, като обвиниха свои колеги, че се опитват набързо да го прокарат през парламента. Една от критиките към него обаче е че е твърде абстрактен. Друга - не уточнява какво се очаква да направи премиерката, ако ЕС предложи различна дата за \"Брекзит\" или ако наложи условия за удължаване. Някои от забележките бяха изброени в \"Туитър\" от юриста и директор на \"римейнърската\" организация GoodLawProject - Джо Моъм. Представители на ЕС и на държави членки заявиха, че само при приемане на сделката на Мей, ще може Лондон да се надява на кракта отсрочка. За дългосрочно удължаване Съюзът очаква да получи съществено основание от страна на правителството.  Австрия е против повторното удължаване на срока за \"Брекзит\"  Австрия е против повторното удължаване на срока за \"Брекзит\" ", "date": "2019.04.03", "title": "Уестминстър ще гласува предложение, което ще задължи Мей да избегне \"твърд Брекзит\""}
{"url": "http://clubz.bg/81398-cyrkvata_vijda_v_nacionalnata_strategiq_za_deteto_izmenchivi_politicheski_ideologii", "text": "Българската православна църква (БПЦ) вижда в проекта на Националната стратегия за детето съмнителен „визионерски“ проект, „идеологическа концепция“ и „социален конструкт“. Това става известно от официалното становище, което митрополитите са приели на последното заседание на Св. Синод.   беше публикувано проектостановище, в което се казваше, че архиреите са против \"механичното възприемане и прилагане на чуждестранни практики и политики в сферата на детското развитие и семейния институт\". Оттам призоваха за цялостна редакция на документа, като бяха дадени конкретни препоръки за физическата защита на децата, тяхното духовно, религиозно и дори сексуално образование, насърчаването на ученолюбието и трудолюбието у тях. Объркване в Св. Синод за становището за децата - има ли го и кой го написа Тогава се оказа обаче, че първоначалната позиция не е обсъдена между всички митрополити, а е самоволна и по инициатива на Ловчанския митрополит Гавриил.  В първия вариант сред най-дискутираните текстове бяха забраната на абортите - позиция, каквато БПЦ винаги е отстоявала, но и родителските методи на възпитание на децата. Появиха се тълкувания, според които едва ли не Църквата толерира \"шамаренето\". В приетата на 2 април позиция на БПЦ няма и дума за абортите. Но се предупреждава, че националната стратегия за детето дава твърде много правомощия на социалните служби и на държавата, като се изземат функции на родителите и семейството.  Ето част от  на Св. Синод.", "date": "2019.04.03", "title": "Църквата вижда в Националната стратегия за детето \"изменчиви политически идеологии\""}
{"url": "http://clubz.bg/81395-sv_sinod_papata_v_sv_aleksandyr_nevski_moje_kato_posetitel_no_obshta_slujba_ne", "text": "Св. синод е против общо богослужение с папа Франциск в патриаршеската катедрала \"Св. Александър Невски\". Ватиканът потвърди: папа Франциск идва Това се казва в позиция на БПЦ, взета на заседанието във вторник на Синода. Посещението на папа Франциск в България е предвидено за 5-7 май. Главата на Римокатолическата църква все пак може да влезе в храма \"Св. Александър Невски\", но като посетител, а българският патриарх Неофит и представители на Синода са готови да го приемат в Синодалната палата. Клирици на БПЦ обаче \"не се благославят да участват във всички останали събития от програмата на посещението на папа Франциск у нас\". И въобще участие на представители на православната ни църква при визитата на Франциск, според позиията на Синода, е \"невъзможно\". Отказ получава и предложението на апостолическия нунций Анселмо Гуидо Пекорари, извънреден и пълномощен посланик на Светия престол и представител на папата в България (в решението на Св. синод той е назован без никакво обръщение) дякон Иван Иванов да бъде преводач по верме на визитата на папата. . Последното посещение на глава на Римокатолическата църква в България беше през 2002 г. между 23-26 май. Тогава посещението на папа Йоан Павел Втори беше знаково и заради  \"българската следа\" в атентата срещу него. Тогава Св. синод начело с покойния патриарх Максим до последно отказва да участва в официалното посрещане на папата на площада пред храм-паметника \"Св. Александър Невски\". След дължга среща с тогавашния премиер Симеон Сакскобурогготски Максим все пак се появява на посрещането на Йоан Павел Втори. Сега официалното посрещане на папа Франциск се предвижда да е пред президенството. А в програмата на визитата му е отбелязана молитва пред иконостаса на Св. св. Кирил и Методий в патриаршеската катедрала \"Св. Александър Невски\".", "date": "2019.04.03", "title": "Св. синод: Папата в \"Св. Александър Невски\" може като посетител, но обща служба - не "}
{"url": "http://clubz.bg/81391-kak_ruski_vyzdushni_nabezi_protochiha_deloto_sreshtu_nikolaj_nenchev", "text": "Сравнително неочакван обрат проточи делото срещу бившия министър на отбраната Николай Ненчев за ремонта на двигателите на МиГ-29, което и без това тече бавно и мъчително в Софийския градски съд от 2017 г. Стартира делото срещу Николай Ненчев. Без Румен Радев... Днес за пръв път от 20 заседания бившият военен министър от втория кабинет на Бойко Борисов реши да дава обяснения, като замисълът на Ненчев, на защитата, а в началото и на прокуратурата, бе да се отиде към финални пледоарии още днес. Т.е. - делото да приключи и да чака присъда. По отношение на инкриминираното решение - да се договори ремонтът на самолетите с натовска Полша, а не с руската държавна компания РСК МиГ, Ненчев отново говори за срещата на НАТО в Уелс през 2014 г., която се случва след анексията на Крим. И там, както и на правителствени заседания, били взети решения, че България трябва да бъде подкрепена   по думите на бившия министър. Експресно: до 30 дни внасят обвинителен акт срещу Николай Ненчев Дори министърът бил питан от генералния секретар на НАТО дали възнамеряваме да изпълняваме ангажиментите си към Пакта. Ненчев изтъкна и становищата на сегашния президент, а тогава шеф на ВВС Румен Радев в посока независимост от Русия, както и че в Полша ремонтите се извършвали качествено, а за РСК МиГ   обратното - че има пробелми с качеството, сроковете и пр. Оправдаха Николай Ненчев окончателно за военните униформи Ненчев спомена, че България не може да е клиент, когато \" и че имало На въпрос на съда - правилно ли са го разбрали, че руски самолети са навлизали във въздушното ни пространство, той отговори: Подсъдимият каза още, че винаги е уведомявал премиера за въпросната сделка, че е имало гласуване и в Комисията по отбрана на НС и че нито едно решение не е взел сам. Тук дойде ред на прокуратурата, която го попита - има ли решение след на НАТО след срещата в Уелс, с което забравянва на страните членки да ремонтират самолети в Русия. На това Ненчев заяви, че няма да отговаря изобщо на въпроси на държавното обвинение: Николай Ненчев пред Клуб Z: Обезпокоен съм за членството ни в НАТО Така прокуратурата, вместо очакваните финални пледоарии, отправи нови доказателствени искания. Всичко това - заради Николай Ненчев заговори за \"пълзящ преврат\" Така обвинителите - една от кандидатките за бъдещ европейски прокурор на България - Десислава Пиронева, и колегата й Стоян Лазаров, поискаха да се изпратят писма с въпроси:  и мн. др.... Както и - кога и по какъв начин му е било докладвано за конкретни навлизания в българското въздушно простраство и в зоната на отговорност  Адвокат Менко Менков се ядоса, като заяви, че прокуратурата практически няма доказателствени искания и че разсъждавайки върху дадените от Ненчев обяснения,  Съдът обаче от всички питания допусна само това, което ще бъде отправено към МО: за изискване на конкретна информация от военното министерство за нарушение на въздушното пространство от руски самолети \"през периода, през който министър Ненчев е заемал длъжността министър\". Спор възникна пак по въпроса - за какъв период да се отнася питането, като се препираха дали да не допусне и по-ранна информация, въз основа на която Ненчев е взел решението си да не се дават двигателите за ремонт в Русия. Така съдът разшири питането във времето. Преди Ненчев на поста военен министър бе Ангел Найденов и той говореше за \"провокация\" на руски самолети над Черно море, но не и за пряко нарушаване на въздушното ни пространство. Ненчев към Москва: Летите в зоната ни за отговорност През август 2016 г. самият Ненчев също заяви, че руски самолети са летели в региона за полетна информация, отговорност и контрол, който е ангажимент на България. Те са били без включени транспондери и без предварително заявени полетни планове. Тогава обаче от МО отрекоха да е имало пряко нарушение на въздушното пространство.  Седмица преди становището на МО и премиерът Бойко Борисов тогава заяви: Експресно: до 30 дни внасят обвинителен акт срещу Николай Ненчев Оправдаха Николай Ненчев окончателно за военните униформи Николай Ненчев пред Клуб Z: Обезпокоен съм за членството ни в НАТО Николай Ненчев заговори за \"пълзящ преврат\" Ненчев към Москва: Летите в зоната ни за отговорност", "date": "2019.04.03", "title": "Как руски въздушни набези проточиха делото срещу Николай Ненчев"}
{"url": "http://clubz.bg/81392-kristo_shte_opakova_triumfalnata_arka_v_parij", "text": "Тридесет и пет години, след като опакова моста Пон-Ньоф в Париж, Кристо се завръща за ново произведение във френската столица. Художникът ще опакова Триумфалната арка през 2020 г. Новината съобщи самият автор на страницата си във Фейсбук. Триумфалната арка ще бъде опакована с  25 хил. кв. метра сребристосиня тъкан и 7-хиляди метра червено въже. Платът може да бъде рециклиран, отбелязва Кристо. За осъществяването на проекта той ще работи с арт центъра „Помпиду“ и Центъра за национални паметници на Франция. Идеята им за Триумфалната арка им хрумва през 1962-а. Христо Явашев, който днес е на 83 години, ще я реализира 58 години по-късно. Новото произведение на художника ще бъде открито на 6 април 2020-а и може да бъде видяно до 19 април. Както и досега, творбата ще бъде финансирана от автора. За реализацията ѝ той няма да приема дарения.", "date": "2019.04.03", "title": "Кристо ще опакова Триумфалната арка в Париж"}
{"url": "http://clubz.bg/81389-rusiq_protiv_namerenieto_na_nato_da_uvelichi_prisystvieto_si_v_cherno_more", "text": "Прессекретарят на Путин Дмитрий Песков осъди изявлението на представителката на САЩ в НАТО Кей Бейли Хътчинсън, че организацията ще гарантира преминаването на украински плавателни съдове през Керченския проток. Тя също добави, че алиансът смята да увели присъствието на кораби в Черно море, за да осигури защитата на България, Румъния, Украйна и Грузия, предаде ТАСС, цитирана от БТА. Журналист попита Песков как Москва възприема изказванията на Хътчинсън. Хътчинсън заяви, че се очаква външните министри на страните от НАТО, които са се събрали на двудневна среща в столицата на САЩ, да одобрят пакет от мерки, който  . Според нея подготвените от алианса стъпки са   за съседните на Русия страни от Черноморския регион. Представителката на САЩ добави, че на този етап е необходимо  , че страните от региона  . Хътчинсън обясни, че алиансът ще приеме новия пакет от мерки, отнасящи се до Черно море, във връзка с инцидента през ноември в Керченския проток.  Пред журналистите в Москва днес Песков отбеляза че  . Той добави, че   и съответства  .  Прессекретарят на Путин уточни, че за да преминават кораби на НАТО през протока трябва първо да се отправи искане и да се изчака отговор от страна на Москва. Той отказа да обясни при какви обстоятелства подобна молба може да бъде одобрена. Според него  .", "date": "2019.04.03", "title": "Русия против намерението на НАТО да увеличи присъствието си в Черно море"}
{"url": "http://clubz.bg/81396-diplomat_ninova_bie_falshiva_trevoga", "text": "Европейският съюз не може да принуди България да приеме Истанбулската конвенция, обясни днес пред Клуб Z европейски дипломат пожелал анонимност. Редакцията помоли базирания в Брюксел дипломат да коментира изявлението на председателката на БСП Корнелия Нинова, че \"ако се стигне до подписване на конвенцията от ЕС, това означава, че по силата на договора за функциониране на ЕС тя ще има обвързваща сила, т.е. ще важи и за България\". Корнелия Нинова отново на борба срещу Истанбулската конвенция За Станишев Истанбулската конвенция била решен въпрос Източникът поясни, че дори теоретически конвенцията да мине успешно и през Съвета, и през Парламента, тя би подлежала и на ратификация на националните парламенти на държавите членки, за да стане правно обвързваща за всички тях. За Станишев Истанбулската конвенция била решен въпрос", "date": "2019.04.03", "title": "Дипломат: Нинова бие фалшива тревога"}
{"url": "http://clubz.bg/81380-ot_divana_v_hola_3d_razhodka_po_belogradchishkite_skali_video", "text": "Пълно виртуално копие на Белоградчишките скали, което потребители от цял свят ще имат възможност да посетят онлайн изработи българското 3D-студио ZenART VR. Дестинацията е част от проекта на талантливи български 3D-художници наречен ZenEarth VR, който цели създаването на изцяло ново поколение от свръхреалистична виртуална реалност за туризъм и забавление. Белоградчишката крепост и околните скали са сканирани с дронове, след което чрез фотограметрична техника е изработен триизмерен, напълно реалистичен модел на местността. Заснет е всеки детайл на площ от над 10 000 кв. м. и след това е фино моделиран и поставен на отговарящото му място във виртуалния свят. Добавена е система за промяна на метеорологичните условия, реалистичен денонощен цикъл на светлината и дори технология за реакция на природните обекти от вятъра. Изработен е и специален аудио-гид, в който са подбрани най-любопитните и уникални истории свързани с местността. Темите в него са систематизирани съобразно различните епохи и са подредени в посока своеобразно пътуване назад във времето. За да се потопи още по-дълбоко в изживяването посетителят, по маршрута му са поставени детайлно моделирани артефакти, характерни за различните периоди, за които се разказва в гида. За разлика от реалните музеи, във виртуалната реалност тези предмети могат да бъдат използвани. Посетителите, например ще могат да стрелят с автентична пушка от Сръбско-Българската война, да размахат османски ятаган или да подържат в ръка част от тракийско златно съкровище. Белоградчишките скали са първата от планираната поредица дестинации, на които притежателите на VR шлемове ще могат да се насладят. ZenART VR е създаден от 3D-художници с богат опит в индустрията на компютърните игри, в която българската школа има сериозни позиции. Талантливи творци, работили за някои от най-големите компании в бранша като Ubisoft и Unity и чиито имена стоят зад световни хитове в гейм-индустрията, като поредицата Assassin's Creed, са в основата на българската компания. Наред с Белоградчишките скали, 3D-художниците планират да създадат виртуални копия на някои от най-попупярните туристически дестинации в света, а също така и на известни места, които в реалния свят човек не може да посети, като например митичният остров Авалон от легендите за Крал Артур. За целта ZenART VR стартира кампания в платформата за групово финансиране Kickstarter където всеки желаещ може да подкрепи проекта и да се сдобие с екслузивен достъп до съдържанието. ", "date": "2019.04.03", "title": "От дивана в хола: 3D разходка по Белоградчишките скали (ВИДЕО)"}
{"url": "http://clubz.bg/81381-pregovorite_s_opoziciqta_postavqt_mej_pred_dilema", "text": "Британският министър за Брекзит Стивън Баркли каза днес, че не предлага \"празен чек\" на опозиционната Лейбъристка партия, след като премиерката Тереза Мей предложи снощи да се срещне с нейния лидер Джереми Корбин, за да потърси компромис запреодоляване на безизходицата около Брекзит, предаде Асошиейтед прес, цитирана от БТА.  Баркли отбеляза пред Би Би Си, че някои предложения на лейбъристите, като например запазване на митническия съюз, правителството \"много трудно\" би приело, но че двете страни трябва да влязат в диалог и да постигнат споразумение, за да се избегне Брекзит без споразумение с тежки последствия.  Според него обаче, след отказа на парламента да подкрепи споразумението на Мей за Брекзит, \"безпощадната логика\" сочи, че Великобритания трябва да върви към по-мека форма на Брекзит. \"Ние не поставяме предварителни условия, но това не е и празен чек\", добави той. Според Ройтерс Тереза Мей и Джереми Корбин ще се срещнат още днес в опит да намерят компромис за Брекзит. Това според агенцията може най-после да доведе до съгласие за развода с ЕС, но и до разкол в управляващата Консервативна партия на премиерката. Мей така и не успя да убеди една значителна хардлайнерската група от нейни депутати да подкрепят споразумението, която тя постигна с Брюксел, защото според тях то не осигурява решително скъсване с Европа.  В снощното си телевизионно изявление, предавано пряко от офиса й на \"Даунинг стрийт\", тя каза, че страната се нуждае от \"национално единство, за да бъде реализиран националният интерес\", и обяви, че ще поиска от ЕС ново удължаване на преговорния срок за Брекзит, изтичащ на 12 април, за да може да влезе в диалог с опозицията в търсене на компромис - нещо, което тя избягваше, за да запази поне привидното единство на собствената си партия.  Дали 27-те лидери на страните от ЕС ще приемат такава нова отсрочка, не е ясно, но снощи председателят на Европейския съвет Доналд Туск побърза да подкрепи, макар и предпазливо, смяната на курса от Тереза Мей, и призова ЕС да бъде търпелив към Великобритания. Според лейбъристката министърка в сянка по въпросите на бизнеса Ребека Лонг-Бейли, цитирана от АП, предложението на Мей е трябвало да дойде много по-рано, но опозицията ще приеме тези преговори без предразсъдъци и без да поставя никакви \"червени линии\".  Някои проевропейски настроени лейбъристки депутати обаче нарекоха предложението на Мей \"капан\", който има за цел \"да прокара нейното ужасно споразумение\" в парламента. Мей не уточни за колко дълго продължение ще моли ЕС, но обясни, че то трябва да бъде възможно най-кратко и да приключи веднага с приемането (от парламента) на споразумение за Брекзит. Тя неведнъж е казвала, че не желае продължение, което би принудило Великобритания да участва в изборите за Европарламент, които ще се състоят между 23 и 26 май.  Предложението й към Корбин вече предизвика негативни реакции сред някои от депутати от нейната партия - яростни привърженици на \"твърдия Брекзит\", които вече я обвиняват в предателство.  Твърде скептично за тази промяна в курса на премиерката се изказа и Демократичната юнионистка партия на Северна Ирландия, която в момента крепи нейното правителство на малцинството.", "date": "2019.04.03", "title": "Преговорите с опозицията поставят Мей пред дилема"}
{"url": "http://clubz.bg/81388-mitnicheski_kontrol_vednaga_sled_brekzit_bez_sdelka", "text": "При Брекзит без сделка Европейският съюз веднага ще възстанови митническия контрол върху стоките, влизащи в страните му от Обединеното кралство, каза днес еврокомисарят по икономическите, финансовите и митническите въпроси Пиер Московиси, цитиран от Ройтерс. Той дипломатично заобиколи въпроса за възстановяването на физическата граница и митническия режим между британската провинция Северна Ирландия и Република Ирландия, която остава в ЕС. Австрия е против повторното удължаване на срока за \"Брекзит\"  Московиси предупредви бизнеса и гражданите да бъдат готови за увеличени разходи и фармалности на границите както и за \"сложни изчисления\" при възстановяването на данъка върху добавената стойност. Преговорите с опозицията поставят Мей пред дилема Това ще трябва да стане и между Република Ирландия и Северна Ирландия. Но липсата на физическа граница е условие за спазването на мирното споразумение от 1998 г., което сложи край на десетилетни кървав граждански конфликт между юнионисти и републиканци в Ълстър. Московиси не даде ясен отговор какво ще стане на тази невидима сега граница. За целта ЕС е готов да отпусне на Ирландия допълнителни средства. Московиси призова Обединеното кралство да удържи обещанието си да поддържа отворена границата между Ирландия и Северна Ирландия, които сега имат обща зона за свободно пътуване. Преговорите с опозицията поставят Мей пред дилема", "date": "2019.04.03", "title": "Митнически контрол - веднага след Брекзит без сделка"}
{"url": "http://clubz.bg/81382-konsorcium_ot_sauditska_arabiq_shte_stroi_turski_potok", "text": "Консорциумът Аркад\", съставен от най-големите компании за изграждане на газова инфраструктура в Саудитска Арабия, е и избраният  изпълнител за строителството на транзитния газопровод от турската до сръбската граница. Проектът на \"Булгартрансгаз\" стана популярен като българската част на руския проект \"Турски поток\". Новината съобщи министърката на енергетиката Теменужка Петкова в Народното събрание в сряда, след като преди няколко дни \"Булгартрансгаз\" отвори ценовите оферти на кандидатите в търга. По думите на Петкова изборът на строител е факт след успешно приключилата трета фаза на пазарния тест за резервиране на капацитет на тръбата. Кой ще гради \"Турски поток\": две от три компании остават, едната е с по-ниска оферта В края на февруари премиерът Бойко Борисов бе на посещение в Саудитска Арабия. Още тогава той съобщи, че има интерес към страната ни от тамошни компании и именно \"Турски поток\" бе даван за пример.  \"Консорциум Аркад\" е предложил икономически най-изгодната оферта по предварително обявения критерий за възлагане \"оптимално съотношение качество/цена\" , гласи съобщение в сайта на  \"Булгартрансгаз\". В консорциума влизат \"Аркад Ей Би Би С.п.А\". – Италия, и \"Аркад Енджиниъринг енд Констракшънс Къмпъни\" – Саудитска Арабия, като двете фирми са свързани, макар да са регистрирани на различни места. Саудитският консорциум е поискал 2,15 млрд. лв. без ДДС за изпълнение на проекта за 615 дни. Това го вмества в определения от държавната компания бюджет от 2,28 млрд. лв. без ДДС, припомня \"Капитал\". Трима кандидати за \"Турски поток\". И руската връзка Двама трима кандидати за проекта на \"Булгартрансгаз\" бяха допуснати до ценови оферти -  Д3ЗД Консорциум \"Газово развитие и разширение в България\" (ГРРБ) и Обединение \"Консорциум Аркад\". Първият консорциум бе на италианците от \"Бонети\", които са сред най-големите в бранша за строителство на газопроводи в Европа. В обединението обаче имаше и прикрито руско участие със специално регистрирано за целта дружество в България. Цената, предложена от консорциума, обаче е по-висока от прогнозната стойност на търга.  Кой ще строи газовия интерконектор с Гърция? Трима кандидати за \"Турски поток\". И руската връзка Кой ще строи газовия интерконектор с Гърция?", "date": "2019.04.03", "title": "Консорциум от Саудитска Арабия ще строи \"Турски поток\""}
{"url": "http://clubz.bg/81383-tova_shte_byde_naj_dobriqt_stadion_na_sveta_snimki_video", "text": "Когато става дума за \"Реал\" (Мадрид), често използваме частицата за превъзходна степен най-. За голям, успешен, богат, известен и т.н. Няма как да бъде различно и за стадиона на клуба \"Сантяго Бернабеу\", който скоро ще бъде коренно обновен.  При представянето на проекта босът на \"белите\" Флорентино Перес заяви следното: Строителството започва в края на сезона и по предварителни планове трябва да завърши след три или четири години. \"Бернабеу\" ще има съвсем нов вид и подвижен покрив. Капацитетът остава непроменен - 81 хиляди места. По някои неща фасадата ще напомня на \"Алианц Арена\" в Мюнхен - ще променя цвета си, например. Арената ще разполага с най-съвременните технологии, включително дигитални и енергийни. Отвътре ще бъде снабден с огромен екран, който ще минава на 360 градуса през цялата арена. Няма да е първият с такъв в света. С подобен разполага стадион \"Мерцедес-Бенц\" в Атланта, САЩ, домакин на последния финал по американски футбол Супербоул. \"Реал\" няма да си търси друг стадион по време на реконструкцията, тъй като най-тежките разрушителни дейности ще приключат за три месеца това лято. Сегашният търговски център ще бъде премахнат и заменен с площад. Новият комплекс ще се разполага на 66 000 квадратни метра и ще включва развлекателни центрове, места за отдих и забавления. Човекът, когото всички \"мадридисти\" искаха обратно (СНИМКИ) \"Реал\" показа първия проект за обновление на дома си още през 2009 г. След това последваха и други - всичките отхвърлени от мадридската община. Стигна се и до съдебната зала. Големият спор идваше от желанието за Перес и клуба още повече да увеличат площта. В крайна сметка \"Реал\" се съгласи да отстъпи от някои от желанията си. Офиси бяха преместени в клубната база. Преди три години бе обявено, че осъвремененият \"Бернабеу\" ще отвори врати през 2020 г. и ще погълне около 400 милиона евро. Според вестник \"Марка\" инвестицията и сега е в този порядък. Практиката е показала, че едно спортно съоръжение винаги излиза повече от планираното. Перес заяви снощи, че от 2000 г. насам \"Реал\" е инвестирал над 250 милиона евро за ремонтни дейности и подобрения в арената. Любопитно е, че \"Барселона\" също стартира скоро реконструкция на своя стадион. През 2017 г. пък \"Атлетико\" смени дома си \"Висенте Калдерон\" с \"Уанда Метрополитано\". \"Сантяго Бернабеу\" е отворен през 1947 г. и реновиран през 1982-а и 2001 г. Капацитетът му е увеличаван на четири пъти. През 1982 г. там се игра финалът на Световното между Италия и ФРГ (3:1). Стадионът четири пъти е приемал финала на КЕШ и Шампионската лига (1957 г., 1969 г., 1980 г. и 2010 г.).", "date": "2019.04.03", "title": "Това ще бъде най-добрият стадион на света (СНИМКИ, ВИДЕО)"}
{"url": "http://clubz.bg/81374-rasizym_ne_biva_no_vinata_e_50_na_50", "text": "\"Ювентус\" победи \"Каляри\" с 2:0 като гост в мач от Серия А, но не това е голямата тема от двубоя на о-в Сардиния, а расистките възгласи и маймунски звуци по адрес на футболиста на гостите Мойсе Кийн. 19-годишният нападател вече е голям хит в италианския футбол - той е национал на \"адзурите\", често бележи в \"калчото\" и му се предрича голямо бъдеще. Снощи кадърът на Юве реализира за 2:0 в 85-ата, но срещна много лоша реакция от страна на местните фенове. Това видимо го разтрои и след двубоя съотборници трябваше да го успокояват. А възгласи имаше и преди това. Италианската футболна федерация обяви, че ще разгледа случая. Почти сигурно \"Каляри\", в редиците на който Кирил Десподов остана на скамейката, ще понесе наказание. Треньорът на \"Старата госпожа\" Масимилиано Алегри и един от лидерите - Леонардо Бонучи, автор на първото попадение, обаче разкритикуваха младока след срещата - заради начина, по който е ликувал. Нататък обаче Алегри беше по-остър. Той нарече запалянковците на \"Каляри\", обидили играча му,  И добави, че шефовете на италианския футбол не желаят да се справят с проблема. Той призова да се използват камерите по стадионите, за да се установят хората, отправящи расистки обиди и да им бъде забранявано да стъпват по стадионите за едва, две години или дори до живот. Един от съотборниците на Кийн - Блес Матюиди, също тъмнокож, протестира пред съдията след случката. След това и в социалните мрежи. Което ни връща към изявление на президента на УЕФА Александър Чеферин от онзи ден, че реферите трябва да вземат активна роля в битката с расизма по стадионите. Той ги подкани да бъдат смели, дори да прекъсват или прекратяват мачове, ако чуят викове от трибуните, които са Президентът на \"Каляри\" Томазо Джулини прие вината и осъди поведението на тифозите. Черна гора ще отнесе наказание заради маймунски звуци Темата с расизма във футбола е вечна. Преди дни - по време на европейската квалификация Черна гора - Англия (1:5) в Подгорица, трима футболисти на гостите бяха обиждани заради цвета на кожата им. Предстои УЕФА да се произнесе и е сигурно, че черногорците ще понесат тежко наказание. В тази група е и националният отбор на България.", "date": "2019.04.03", "title": "\"Расизъм? Не бива, но вината е 50 на 50\""}
{"url": "http://clubz.bg/81378-ek_pak_pogna_polsha_tozi_pyt_za_natisk_vyrhu_sydiite", "text": "Еврокомисията започна в сряда процедура срещу Полша за нарушение на върховенството на закона, обяви първият зам.-председател Франс Тимерманс. ЕК изпрати уведомително писмо до правителството във Варшава във връзка с новия дисциплинарен режим, наложен на съдиите. Срокът за отговор е два месеца. Новият режим подкопава независимостта на полските съдии, тъй като не им дава необходимите гаранции, с които да ги опази от политически контрол, каквито са изискванията на Съда на ЕС. Полша отстъпи пред ЕС за спорната си съдебна реформа Комисията смята, че Полша не е успяла да да изпълни задълженията си по член 19(1) от Договора за ЕС по смисъла на член 47 от Хартата на основните права на ЕС, даващи правото на ефективни правни средства за защита пред независим и безпристрастен съд. Полското законодателство поволява съдиите от обикновените съдилища да бъдат подлагани на дисциплинарни разследвания, процедури и санкции заради съдържанието на техните съдебни решения. Новият режим също така не гарантира независимостта и безпристрастността на Камарата по дицсиплинарно производство към Върховния съд, преразглеждаща предприетите срещу съдиите дисциплинарни мерки. Тази камара е съставена от нови съдии, избрани от Националния съдебен съвет (НСС). Членуващите в него съдии сега се назначават от Сейма. Освен това новият режим за съдиите ограничава процесуалните права на обвиняемите при дисциплинарни производства. Той вече не гарантира, че случаите се разглеждат в разумно време, което позволява на министъра на правосъдието и на президента на страната постоянно да поддържат обвиненията срещу съдиите чрез назначени от тях хора. Засегнато е и правото на магистратите на защита. ЕК смята също така, че Полша не изпълнява задълженията си по член 267 от Договора за функционирането на ЕС (ДФЕС), който гарантира правото на съдилищата да изискват преюдициални запитвания постановления от Съда на ЕС. Функционирането на този механизъм, който е гръбнакът на законовия ред в ЕС, изисква националните съдилища да могат свободно да отнасят към Съда на ЕС за преюдициално запитване всеки въпрос, който счетат за нужен на който и да било етап от процедурата. Европа недоволна от промените в румънската съдебна система Същевременно Тимерманс призова правителството на Румъния спешно да предприеме действия, за да се върне на пътя на напредъка в усилията за борба с корупцията. Той предупреди властта в Букурещ да не създава безнаказаност за осъдени за корупция. В противен случай ЕК ще бъде принудена да предприеме незабавни решителни действия в рамките на правомощията, с които разполага. Тимерманс настоя Румъния да остави кандидатката за главен прокурор на ЕС Лаура Кодруца Кьовеши да участва спокойно в състезанието, в което бе предпочетена от Европарламента. Все пак Румъния е постигнала немалко в съдебната си реформа. Същото се отнася и за България, макар двете страни да са наблюдавани от Механизма за сътрудничество и проверка (МСП). Тимерманс изтъкна, че причина за създаването на механизма е несвършена от двете страни работа преди влизането им в ЕС през 2007 г. Европа недоволна от промените в румънската съдебна система", "date": "2019.04.03", "title": "ЕК пак погна Полша. Този път за натиск върху съдиите"}
{"url": "http://clubz.bg/81377-amerikanskiqt_poslanik_prie_diplomaticheskata_predstavitelka_na_guajdo", "text": "Посланикът на САЩ в България Ерик Рубин е приел дипломатическата представителка на лидера на венецуелската опозиция у нас Естефания Мелендес, съобщи на страницата си във Фейсбук американското посолство в София. В статуса Мелендес е наречена \"посланик\", въпреки че Венецуела има в България посланичка, изпратена от правителството на президента Николас Мадуро - Ориета Капони. Във Венецуела има фактическо двувластие. През януари Гуайдо, председател на легитимното Национално събрание (парламента на страната), се обяви за временен президент, позовавайки се на член от конституцията, който му позволява да вземе поста в случай, че няма годен за длъжността държавен глава. Гуайдо посочи непризнатите от света за честни и демократични извънредни президентски избори, които Мадуро спечели миналата година. Мадуро е все още на власт, защото се радва на подкрепата на военните сред икономическа и хуманитарна катастрофа, включваща хиперинфлация, режим на тока, дефицити на храни и лекарства и непрекъснати улични протести. САЩ подкрепят Гуайдо и наложиха санкции на режима на Мадуро, чиито главни поддръжници са Русия, Китай, Иран, Турция, Куба. Русия, която е неговият главен доставчик на оръжия прати в латиноамериканската страна и свои военни. Венецуела: режим на тока и протести с празни тенджери САЩ позволиха на Гуайдо да разполага с венецуелските авоари в техни банки, а достъпът на Мадуро беше отнет. Конституционното събрание (паралелен \"парламент\", съставен от лоялисти на Мадуро и негови роднини) гласува да лиши Гуайдо от имунитет, за да може режимът да го преследва наказателно. \"Нищо няма да ни спре\", заяви Хуан Гуайдо, след като му отнеха имунитета В неотдавнашно интервю с Клуб Z Мелендес обясни, че тя ще представлява венецуелската опозиция, но няма да се нарича посланик, тъй като още няма президент и правителство, които да я акредитират. Венецуела вкарва България в международен казус \"Нищо няма да ни спре\", заяви Хуан Гуайдо, след като му отнеха имунитета Венецуела вкарва България в международен казус", "date": "2019.04.03", "title": "Американският посланик прие дипломатическата представителка на Гуайдо"}
{"url": "http://clubz.bg/81384-te_obichat_jiva_plyt_kafe_i_shardone_video", "text": "Иги Поп и Сара Драйвър са зомбита, които си прекарват „живота“ в търсене на човешка плът, кафе и шардоне. Срещу тях се изправят простосмъртните полицаи Бил Мъри, Адам Драйвър, Дани Глоувър и Клои Севини. Тилда Суинтън напомня на Ума Търман в Тарантиновия „Убий Бил“, размахвайки самурайски меч Джим Джармуш с най-великия зомби състав, събиран някога Определяни като „най-великия зомби състав, събиран някога“, към познатите лица се присъединява Стив Бушеми, показан по халат и с чаша кафе, Роузи Перес като водеща на новините, Кейлъб Ландри Джоунс като собственик на магазин и Том Уейтс като бездомник. На екрана ще видим още Селена Гомес, рапъра RZA и Каръл Кейн. Във видеото тълпа от зомбита са приклещили полицейска патрулка, и единствената уместна реплика за ситуацията отново излиза от устата на Драйвър: Премиерата на „Мъртвите не умират“ е на 14 юни.", "date": "2019.04.03", "title": "Те обичат жива плът, кафе и шардоне (ВИДЕО)"}
{"url": "http://clubz.bg/81379-trymp_kazah_na_si_czinpin_che_e_kralqt_na_kitaj_i_tova_mu_haresa", "text": "Доналд Тръмп заяви, че нарекъл Си Цзинпин \"крал\" по време на посещението си в Пекин през 2017 г. и че лидерът на Китай останал доволен от оценката.  \"Ню Йорк таймс\": Тръмп е „бу каопу“ за Пекин Американският президент разказа краткия анекдот на официалната пролетна вечеря на Републиканския национален комитет, предаде Си Ен Ен. Въпреки това Си Цзинпин споделил, че не се възприема за крал.  Тръмп посети Китай през ноември 2017 г. само няколко месеца преди Националният конгрес в Китай да отмени ограничението президентите на страната да служат до два мандата. Това се случи през март 2018 г. Си Цзинпин става \"Путин плюс\" Последният монарх в историята на държавата е Пу И от династията Цин, който е бил свален през 1912 г. Тогава се установява Република Китай.  Тръмп бе посрещнат тържествено в Пекин - той бе първият лидер на чужда страна, който вечеря в Забранения град в съвременната история на Китай. След посещението му обаче отношенията между двете държави се влошиха - в началото на 2018 г. Тръмп започна да налага мита на китайски стоки, за да изравни търговския дефицит. В своята реч пред Републиканския национален комитет американският президент обясни, че ако не беше наложил тарифите, китайската икономика щеше да се изравни с тази на САЩ до две години. Преговарящите на САЩ и Китай проведоха множество срещи в Пекин и Вашингтон през последните няколко седмици, за да уточнят последните детайли преди да подпишат търговска сделка. Тръмп заяви, че администрацията му се противопоставя на   на Китай.  Си Цзинпин става \"Путин плюс\"", "date": "2019.04.03", "title": "Тръмп: Казах на Си Цзинпин, че е кралят на Китай... и това му хареса"}
{"url": "http://clubz.bg/81386-avstriq_e_protiv_povtornoto_udyljavane_na_sroka_za_brekzit", "text": "Канцлерът на Австрия Себастиан Курц обяви, че на този етап не вижда за повторно удължаване на срока за \"Брекзит\", тъй като ситуацията в британския парламент не се е променила значително, предаде Ройтерс. Брекзит без сделка е все по-вероятен, казва Барние Изявлението на лидера на Австрия идва малко след като френският президент Еманюел Макрон предупреди, че удължаването на срока за \"Брекзит\"  . Брекзит: умора, безизходица и нетърпение Във вторник премиерката на Великобритания Тереза Мей обяви, че ще помоли за повторна отсрочка на срещата на Европейския съвет на 10 април. Тя също покани лидера на лейбъристите Джеръми Корбин, с който ще се опитат да изгладят различията си и да постигнат обща позиция за \"Брекзит\". Мей прехвърли топката \"Брекзит\" на Корбин Последният ѝ ход изнерви \"твърдите брекзитъри\" в Консервативната партия. Лидерът на \"И Ар Джи\" (група в Консервативната партия, която настоява за \"твърд Брекзит\" или за сделка, която ясно да отдели Великобритания от Съюза) Джейкъб Рийс-Мог. Лидерът на \"твърдите Брекзитъри\" обмисля да подкрепи сделката на Мей Мей уточни, че ще настоява за кратко удължаване отвъд 12 април, въпреки че преговарящите от страна на ЕС многократно заявиха, че опциите пред Лондон са: да напусне на 12 април без сделка, на 22 май със споразумението на Мей или да иска дълго удължаване (обсъжда се датата да се измести между януари и април 2020 г.), което ще означава, че Обединеното кралство ще трябва да участва на евроизборите. Британският парламент отхвърли за трети път сделката за Брекзит (ВИДЕО) Курц отбеляза, че опциите пред Лондон са ограничени, след като сделката на Мей бе отхвърлена за трети път на 29 март. Канцлерът уточни, че удължаване под каквато и да е форма ще бъде одобрено само ако от страна на правителството бъде представена основателна причина. Брекзит: умора, безизходица и нетърпение Мей прехвърли топката \"Брекзит\" на Корбин Лидерът на \"твърдите Брекзитъри\" обмисля да подкрепи сделката на Мей Британският парламент отхвърли за трети път сделката за Брекзит (ВИДЕО)", "date": "2019.04.03", "title": "Австрия е против повторното удължаване на срока за \"Брекзит\" "}
{"url": "http://clubz.bg/81385-korneliq_ninova_otnovo_na_borba_sreshtu_istanbulskata_konvenciq", "text": "Утре в Европейския парламент ще се гласува важна резолюция, с която се иска от Съда на ЕС да даде процедура, по която Истанбулската конвенция да бъде подписана от ЕС. Това заяви лидерът на БСП Корнелия Нинова. Тя отправи призив към българските евродепутати да гласува против \"за да защитим българското семейство и българските деца\". Проверка на Клуб Z установи, че резолюцията, за която Нинова говори, е в програмата на европарламента за утре. Пълното название на документа е  . Любопитното е, че той е изготвен от двама евродепутати соцалисти, изтъкна в Брюксел Андрей Ковачев (ГЕРБ, ЕНП). Това са Клод Мораес от Великобритания и Ливия Блинкевичюте от Литва. Евродепутатите от ГЕРБ обаче ще гласуват против искането. Причина е, че в България има решение по въпроса на Конституционния съд. И според Ковачев е логично българските представители да са против. Той много съжалява, че в България не е проведен нормален дебат по темата за Истанбулската конвенция. Ковачев обаче смята, че дори да има такава ратификация (което той не очаква), тя ще важи само за случаите, когато ЕС има такива компетенции. Без тях Съюзът не може да наложи на България ратификация, където няма компетенции. А неговият колега и съпартиец Андрей Новаков допълни:", "date": "2019.04.03", "title": "Корнелия Нинова отново на борба срещу Истанбулската конвенция"}
{"url": "http://clubz.bg/81387-paketyt_%E2%80%9Emobilnost%E2%80%9C_ostana_v_dnevniq_red_evrodeputatite_go_glasuvat_utre", "text": "Българските евродепутати отново не успяха да свалят отдневния ред на парламента гласуването на пакета „Мобилност“. Така той ще бъде гласуван утре. При това председателстващият ще има възможността да групира измененията, гласувани вчера в Комисията по транспорт и туризъм. И  те да бъдат приемани по групи ан блок, а не всяка поотделно. Техният брой последно се оказа около 1300. Българският евродепутат Андрей Новаков поиска отлагане на вота. И изтъкна, че в противен случай ще се окаже, че в Европарламента няма законност. Станишев видя опасност от връщане на отхвърлени предложения по пакета „Мобилност“ Германецът Исмаил Ертуг се изказа от името на противниците на идеята за отлагане, които в крайна сметка надделяха. Всичко това се случи на минисесията на ЕП в Брюксел, която се провежда днес и утре. На 25 март, на предишната сесия в Страсбург, българските евродепутати пак не можаха да свалят пакета „Мобилност 1“ от дневния ред. Това обаче направи председателят на ЕП Антонио Таяни, като се оправда с големия брой изменения. „Боря се за вашите шофьори. Но те не го разбират“ Но днес Таяни реши друго. Той остави гласуването за утре, но обяви, че измененията могат да бъдат подредени по усмотрения на председателстващия гласуването в групи според това дали са подобни. Парламентарният шеф се позова на член 174(8) о правилника за работа на ЕП. Той произнесе обръщението си на английски език, за което си навлече подигравки от своя колега Николай Бареков.  На коренно различна позиция бе Исмаил Ертуг. Той е един от доклазчиците по пакета и неговото предложение, одобрено от комисията през януари, се смята от българските власти за най-неизгодно за страната ни. „Боря се за вашите шофьори. Но те не го разбират“", "date": "2019.04.03", "title": "Пакетът „Мобилност“ остана в дневния ред. Евродепутатите го гласуват утре"}
{"url": "http://clubz.bg/81375-valeri_simeonov_ako_bqh_plamen_georgiev_shtqh_da_se_otteglq_no_ne_sym", "text": "Това каза лидерът на НФСБ Валери Симеонов, попитан в кулоарите на парламента дали председателят на Комисия за противодействие на корупцията и за отнемане на незаконно придобитото имущество (КПКОНПИ) Пламен Георгиев трябва да подаде оставка заради историята около апартамента му и терасата от над 180 кв. м., която не фигурира в имуществената му декларация, но според документи, показани от бТВ е част от ипотеката му. Самият Георгиев твърди, че въпросната тераса не е негова, а общи части на блока, в който живее. Не отговори обаче как и дали наистина е заложена в банка срещу изтегления ипотечен кредит.  Шефът на КПКОНПИ ипотекирал тераса, която твърди, че не притежава Радев свиква консултативния съвет по сигурността заради корупцията С не особена охота председателят на НФСБ коментира и инициативата на президента Румен Радев да свика КСНС в понеделник по темата с корупциятата по високите етажи на властта.  По думите на бившия вицепремиер Радев бил \"дълбоко нагазил в политическата кал\" и имал \"политически цели\". Пламен Георгиев видя конспирация на олигарси за терасата си (ВИДЕО) Радев свиква консултативния съвет по сигурността заради корупцията Пламен Георгиев видя конспирация на олигарси за терасата си (ВИДЕО)", "date": "2019.04.03", "title": "Валери Симеонов: Ако бях Пламен Георгиев - щях да се оттегля, но не съм"}
{"url": "http://clubz.bg/81367-shokoladyt_svalq_kryvnoto_nalqgane", "text": "Любителите на шоколада имат нов повод да се почерпят, защото португалски учени доказаха, че , съобщи в. \"Дейли мейл\". Похапването на няколко парченца черен шоколад всеки ден сваля кръвното налягане само за месец. Необходимото количество е 20 г. Млечният шоколад също е полезен, но най-добър ефект има черният шоколад. Учените от Политехническия институт в Коибра са работили с 30 здрави доброволци на възраст от 18 до 27 години. Половината от тях получавали шоколад със съдържание на какао 55 процента, а останалите - 90 процента. Участниците трябвало да се въздържат от други храни, богати на флаваноли - горски плодове, чай, вино. Шоколад за подмладяване? Вече съществува! Но... Резултатите показаха, че  (горната граница) на доброволците, които са на черен шоколад, намаляло с 3,5 mmHg (милиметри живачен стълб), а   - с 2,3 mmHg. При участниците на млечен шоколад тези показатели намалели съответно с 2,3 и 1,7. Групата на черен шоколад също била с по-добър пулс и вентрикуларно-артериално взаимодействие - взаимодействието между лявата камера и артериите, които изтласкват кръвта в тялото. Промяна в структурата на сърцата на участниците обаче не е имало. Учените се надяват изследването им да е в полза на използването на шоколада като профилактично средство за поддържане на здрава сърдечносъдова система.", "date": "2019.04.03", "title": "Шоколадът сваля кръвното налягане"}
{"url": "http://clubz.bg/81373-odobriha_doklad_na_stanishev_britancite_bez_vizi_do_90_dni_v_shengen", "text": "Съветът на ЕС и Европарламентът постигнаха днес съгласие за краткосрочен престой на британските граждани в страните от Шенгенското пространство след „Брекзит“. Това стана, след като Комисията по граждански свободи, правосъдие и вътрешни работи в ЕП подкрепи доклада на българския депутат Сергей Станишев. Комисиятаприе компромиса с 38 срещу 8 гласа и трима въздържали се. Така гражданите на Обединеното кралство ще могат да пребивават в Шенгенското пространство в продължение на 90 дни в рамките на 180-дневен период. ЕС готов да пусне британците без визи до 90 дни Мярката е част от пакета от мерки, с които ЕС се готви за излизане на Великобритания без споразумение на 12 април. В качеството му на зам.-председател на Комисията по граждански свободи, правосъдие и вътрешни работи той бе избран за докладчик на мястото на британския евродепутат Клод Мораес. Причина бе, че в продължение на пет кръга тристранни преговори Еврокомисията, Европарламентът и Съветът на ЕС не успяха да постигнат компромис. Това създаваше реален риск законодателството да бъде блокирано. И така щеше да се наложи въвеждането на визи за британските и европейските граждани. Заключителните преговори бяха поверени на Станишев дни преди последната възможност за приемането на регламента. Докладът гласи, че ако Лондон все пак наруши уговорката и въведе визов режим, дори само за някои държави-членки, ЕС запазва правото си да предприеме реципрочни мерки. Предстои докладът да бъде гласуван в пленарната зала на ЕП утре. След това текстът трябва да бъде приет и от Съвета на ЕС, за да влезе в сила преди 12 април – първата възможна дата за „Брекзит“.", "date": "2019.04.03", "title": "Одобриха доклад на Станишев. Британците без визи до 90 дни в Шенген"}
{"url": "http://clubz.bg/81369-shte_ima_evropejska_prokuratura_koqto_da_se_zanimava_s_takiva_kato_georgiev", "text": "Водачът на листата за евровота на \"Демократична България\" Радан Кънев отговори на критики на Клуб Z в предаването \"Денят с Веселин Дремджиев\" по TV плюс и TV 1. В свой материал Веселин Желев изтъкваше, че към момента  преследва посегателства върху финансовите интереси на ЕС. И не може да се занимава с разкритията за терасата на шефа на КПКОНПИ Пламен Георгиев.  Омайват избирателя с мечти за европейската прокуратура В своя публикация във фейсбук Кънев беше обвързал двете теми. Сега обаче той уточни Кънев коментира и скандала с терасата, цитирайки Ицо Хазарта: Той попита и премиера Бойко Борисов дали е извършвана проверка за почтеност на Георгиев преди да бъде избран на поста си. Кънев смята, че  , като с този казус трябва да се занимават прокуратура и данъчните. Той обясни, че тези скандали са разбираеми за хората, защото . Радев свиква консултативния съвет по сигурността заради корупцията Той вярва, че \"Демократична България\" може да бъде такава алтернатива. Кънев обясни, че скоро ще бъде готова листата, която според него  , които да се състезават с преференции за \"...надявам се две места в Европейския парламент\". Той заяви, че силна и единна Европа е инструмент за подобряване на живота в България, за преодоляване на тежки корупционни практики. Радев свиква консултативния съвет по сигурността заради корупцията", "date": "2019.04.03", "title": "\"Ще има европейска прокуратура, която да се занимава с такива като Георгиев\""}
{"url": "http://clubz.bg/81370-mej_prehvyrli_topkata_brekzit_na_korbin", "text": "Британската преса обсъжда днес  на Острова в началото на април, но главната тема си остава \"Брекзит\". Тереза Мей решително прехвърли топката за \"Брекзит\" на Джереми Корбин, пише днес лондонският  по повод предложението на британския премиер консерватор към лидера на лейбъристите в опозиция   от задънената улица. Вестникът съобщава, че Корбин би бил \"много щастлив\" да се срещне с Мей и да обсъди с нея компромисен план, ако се стигне до среща.  \"Гардиън\" очаква днешният ден отново да е напрегнат след вчерашното петчасово заседание на правителството и смята,   чрез отлагане на влизането в сила на член 50 от Лисабонския договор. Вестникът цитира и мнението на главния преговарящ на ЕС Мишел Барние, че \"Брекзит\" без сделка става все по-вероятен.  Задава се твърд \"Брекзит\"  цитира думи на Джейкъб Рийс-Мог, виден консерватор и привърженик на \"Брекзит\", че в историята не е имало успешен опит на лидер да прокара политическо решение в Камарата на общините с подкрепата на гласовете на опозицията. Бившият външен министър Борис Джонсън, подал оставка през миналата година от кабинета на Мей, предупреди настоящите министри, че вървят към \"условия за напускане, които изобщо не приличат на онова, което е било обещано на хората, гласували за напускане\", пише  . Вестникът цитира и Стив Бейкър, член на ERG, който казва, че след изявлението на Мей за преговори с опозицията е бил \"прекалено потиснат\" и е отказал да коментира новината пред тв канал \"Скай нюз\". \"Гардиън\" констатира, че между Рийс-Мог и лидера на \"Алтернатива за Германия\" Алис Вайдел има много общо и смята, че това е злобата. А \"  заявява, че за връзките на този консерватор с крайната десница отдавна се знае и това не бива да му се прощава. Британският парламент отхвърли и четирите алтернативи за \"Брекзит\"  признава днес, че на 1 април е публикувал статия на измисления репортер   в която се твърдеше, че тази година традиционните за Великобритания първоаприлски шеги са забранени, защото  . Статията се позоваваше на закон от 1653 г., постановяващ, че  . Вестникът посочва, че статията би минала като шега, докато не се намесил Джейкъб Рийс-Мог и казал, че наистина съществува такава прокламация на тайния кралски съвет. Така че в тази шега имаше повече истина, отколкото предполагахме, заключава \"Дейли телеграф\", цитиран от БТА.  Британският парламент отхвърли и четирите алтернативи за \"Брекзит\"", "date": "2019.04.03", "title": "Мей прехвърли топката \"Брекзит\" на Корбин"}
{"url": "http://clubz.bg/81368-aljirskiqt_prezident_podade_ostavka_pod_natisk_ot_voennite", "text": "Алжирският президент Абделазиз Бутефлика подаде оставка снощи след няколко седмици на масови протести в страната, съобщи алжирската осведомителна агенция АПС, цитирана от Ройтерс и БТА.  \n\t82-годишният държавен глава се оттегли малко след като началникът на Генералния щаб на армията поиска незабавни действия за отстраняването му от поста. Националната телевизия показа как Бутефлика връчва на председателя на Конституционния съвет Тойеб Белаиз писмо с оставката си и казва, че то \"е предназначено да допринесен за умиротворяването на сърцата и умовете на моите сънародници, за да им позволи заедно да насочат Алжир към по-добро бъдеще, към което те легитимно се стремят\". Поста на държавен глава временно пое председателят на Съвета на нацията (горна камара на парламента) Абделкадер Бенсала (77 г.), който според конституцията трябва да организира президентски избори в срок от три месеца. След среща на висшето военно командване в сградата на Министерството на отбраната генерал   заяви, че е на страната на народа и че не може да се губи повече време след продължилите повече от месец масови улични протести с искания за оставката на президента ветеран, който е в лошо здраве.  Той призова незабавно да бъде активиран член 102 от конституцията за признаване на неспособността на президента да изпълнява задълженията си, а също за позоваване и на чл. 7 и 8, в които се казва, че \"конституционната власт принадлежи на народа\". Освен това той призна за незаконна и неконституционна декларацията на президентската администрация, че държавният глава Бутефлика доброволно ще се оттегли от поста си след изтичането на срока на пълномощията му на 28 април.  \n\tБутефлика бе на власт от 20 години, но след като получи инсулт през 2013 г., рядко се появяваше на публично място, и то в инвалидна количка.  Хиляди алжирци излязоха по улиците на столицата Алжир късно снощи, за да празнуват оставката на Бутефлика. Младежи развяваха национални знамена и преминаха в автомобилни колони в центъра на града, където на 22 февруари започнаха големи протести. Франция е сигурна, че демократичният преход в Алжир ще продължи след оставката на Бутефлика, заяви френският външен министър Жан-Ив льо Дриан, цитиран от Франс прес. Русия е важен съюзник на Алжир и му доставя най-вече оръжие, предаде БТА.", "date": "2019.04.03", "title": "Алжирският президент подаде оставка под натиск от военните"}
{"url": "http://clubz.bg/81371-radev_svikva_konsultativniq_syvet_po_sigurnostta_zaradi_korupciqta", "text": "Президентът Румен Радев свиква на заседание Консултативния съвет по национална сигурност. Сбирката е насрочена за идния понеделник, а темата е  съобщиха днес от прессекретариата на държавния глава.  Заседанието на КСНС е обявено насред скандала   който вече доведе до оставките на висши кадри на ГЕРБ от публичните им постове. От Народното събрание си тръгна дясната ръка на лидера на ГЕРБ Бойко Борисов - Цветан Цветанов, напуснаха министърката на правосъдието Цецка Цачева и двама зам.-министри - на спорта и на енергетиката. И четиримата - заради сделки за покупка на имоти на цени под пазарните от строителната фирма \"Артекс\". \"Алфа рисърч\": \"Апартаментгейт\" нанася сериозни щети на ГЕРБ Скандалът се разпростря и встрани от казуса с именитата компания, застигна и председателя на антикорупционния орган Пламен Георгиев - заради недеклалирана тераса от над 180 кв. м. към жилището си, за която твърди, че не е негова. бТВ обаче разкри, позовавайки се на предоставени й документи, че въпросната тераса е част от обезпечението на ипотечния кредит на Георгиев. А ако не е негова - терасата няма как да бъде ипотекирана.  \"Алфа рисърч\": \"Апартаментгейт\" нанася сериозни щети на ГЕРБ Това е четвъртото заседание на КСНС, откакто Румен Радев е президент от началото на 2017 г. И второ, посветено на мерките за борба с корупцията. Първото бе през 2017 г. Тогава КСНС излезе със следната позиция за нужни мерки: Последва приемането на новия антикорупционен закон, който превърна старата комисия за отнемане на незаконно придобито имущество в мегаоргана  . Той включи и части от Сметната палата, ДАНС, Комисията за конфликт на интереси... Президентът му наложи вето, но то закономерно бе отхвърлено.  \"Алфа рисърч\": \"Апартаментгейт\" нанася сериозни щети на ГЕРБ", "date": "2019.04.03", "title": "Радев свиква консултативния съвет по сигурността заради корупцията"}
{"url": "http://clubz.bg/81372-predstoi_chastichno_prebroqvane_na_rezultatite_ot_izborite_v_istanbul", "text": "Върховният избирателен съвет на Турция обяви, че ще бъде извършено повторно преброяване на резултатите в 8 от 39-те избирателни райони на Истанбул, предаде Ройтерс. Партията на Ердоган официално поиска касиране на изборните резултати На местните избори в неделя кандидатът от Партията на справедливостта и развитието (ПСР) на Ердоган загуби изборите в столицата Анкара и в Истанбул от представител на основната опозиция - лявоцентристката Републиканска народна партия (CHP). Първи резултати в Турция: Ердоган губи Анкара, опозицията води в Истанбул  Още по време на преброяването партията на Ердоган оповести, че разполага с данни за фалшифицирани бюлетини във всички избирателни райони на двата града. Затова ПСР поиска касиране на изборите. Загубата на ключови бизнес и административни центрове като Анкара и Истанбул може да влоши икономическата ситуация в Турция, тъй като централната власт в лицето на Ердоган няма да може да упражни влияние за извършването на повсевместни реформи, които да извадят страната от рецесията, в която е изпаднала. Свалиха кредитния рейтинг на Турция, идат рецесия и инфлация Победителят в Истанбул   (от СНР) и противникът му   (от ПСР) признаха, че според събраните бюлетини Имамоглу води с 23 000 гласа. Това е незначителна разлика за най-големия град в Турция, чието население по официални данни е около 15 милиона души. Шамар за Ердоган Първи резултати в Турция: Ердоган губи Анкара, опозицията води в Истанбул  Свалиха кредитния рейтинг на Турция, идат рецесия и инфлация Шамар за Ердоган", "date": "2019.04.03", "title": "Предстои частично преброяване на резултатите от изборите в Истанбул"}
{"url": "http://clubz.bg/81362-ludogorec_sreshtu_cska_sofiq_pyrvo_dejstvie", "text": "\"Лудогорец\" и ЦСКА-София се противопоставят днес от 18:30 часа на стадиона в Разград в четвъртфинал за Купата на България. Играе се един мач, така със сигурност ще има победител. Това е първият от три двубоя между два от големите съперници в родния футбол тази пролет. В събота \"червените\" ще гостуват на \"Лудогорец арена\" още веднъж - от Първа лига. По-нататък ще има шампионатна битка и на стадион \"Българска армия\". В първенството шампионите имат само три точки аванс, но сега на дневен ред е сблъсъкът в националния турнир. \"ЦСКА е в по-добра форма от \"Левски\", но не значи, че е по-добър\" \"Лудогорец\" е без двама контузени - вратарят Пламен Илиев и нападателят Якуб Шверчок. Това едва ли ще се отрази, тъй като треньорът Стойчо Стоев разполага с доста други футболисти. Формата на \"зелените\" е колеблива, но те поне са показали, че срещу силните играят мотивирано. В ЦСКА-София настроението е приповдигнато - тимът набира скорост след трудния старт на пролетния дял. Любослав Пенев не може да разчита на левия защитник Ангел Лясков, но и той разполага с добра алтернатива. Николай Йорданов ще съдийства \"Лудогорец\" - ЦСКА-София Главен съдия е Николай Йорданов. При равенство в редовните 90 минути ще има продължения и евентуално дузпи. 20 дузпи, рядко виждан обрат и полуфинал за \"Локо\" (Пловдив) Дотам снощи стигнаха \"Етър\" и \"Локомотив\" (Пловдив), които трябваше да си бият по 20 удара от 11-те метра, за да излъчат победител на стадион \"Ивайло\" (1:1 в редовното време и продълженията). Това е тимът на Локо, който е първият полуфиналист. Останалите четвъртфинали са в четвъртък. Николай Йорданов ще съдийства \"Лудогорец\" - ЦСКА-София 20 дузпи, рядко виждан обрат и полуфинал за \"Локо\" (Пловдив)", "date": "2019.04.03", "title": "\"Лудогорец\" срещу ЦСКА-София - първо действие"}
{"url": "http://clubz.bg/81361-identificiraha_semejstvoto_bylgari_padnali_sys_samolet_kraj_skopie", "text": "Български бизнесмен, който се занимавал с чистота, сметоизвозване и разделно изхърляне на отпадъци, и съпругата му - адвокат - са двама от загиналите на падналия в Северна Македония малък самолет. Другите двама са техните деца - на 1 и 18 години, съобщи Нова тв. Това се разбира от бордовите карти на малкия самолет тип \"Чесна Р-210\", който падна снощи в близост до Скопие на път за България. Малък самолет с българско семейство се разби в Македония Българското посолство в Северна Македония все още няма официално потвърждение на самоличността на жертвите, нито дали е имало други хора на борда. 49-годишният българин е имал лиценз за пилотиране, вероятно издаден от българските власти. Самолет от този тип няма \"черна кутия\". Катастрофата е станала вчера следобед, след като пилотът е докладвал за изключително силна турбуленция около връх Солунска глава, най-високия на планина Якубица. Там често има неочаквания течения. От скопското летище веднага изпратили хеликоптери, които открили останките на самолета на 35 км от столицата на югозападната ни съседка в труднодостъпна местност. Щаб в Скопие ще реши кога могат да се изпратят хеликоптери, които да кацнат и да започнат спасителната операция. От българска страна е подготвен хеликоптер с готов екип на Гранична полиция, който също може да се включи. Засега македонските власти са отказали тази помощ. Планината е висока над 2400 метра.", "date": "2019.04.03", "title": "Идентифицираха семейството българи, паднали със самолет край Скопие"}
{"url": "http://clubz.bg/81363-mik_shumaher_dade_vtoro_vreme_v_bahrejn", "text": "Мик Шумахер даде второ време в първото си пилотиране на болида на \"Ферари\" в сезонните тестове от Формула 1 на пистата \"Сахир\" в Бахрейн. Това бе първият допир на 20-годишния син на Михаел Шумахер до най-комерсиалния автомобилен спорт.  В началото на годината той премина в академията на италианския отбор. 12 години по-късно Шумахер отново кара \"Ферари\" (СНИМКИ) Мик дълго време беше най-бърз - всички останали на трасето бяха или титулярите в своите отбори, или тестовите пилоти, които имат далеч по-голям опит. Към края на сесията, прекъсната заради дъжд, Макс Верстапен (\"Ред Бул\") даде време, по-добро с 0,597 сек. от това на Мик. Най-добрата обиколка на Шумахер-младши е с 2,11 сек. по-бавна от тази, с която неговият съотборник Шарл Льоклер спечели квалификацията за място миналата събота. Вчера той използва по-меки гуми както от Верстапен, така и от Льоклер. Мик Шумахер: Не е проблем, че ме сравняват с баща ми Отборите не дават повече подробности за тестовете по време на сезона. Любопитно е, че Фернандо Алонсо, който се отказа в края на миналия сезон, седна в \"Макларън\". Мик навъртя общо 56 тура, 303 километра, а най-бързата му обиколка е 1:29,976 мин. Днес той ще седне в кокпита на \"Алфа Ромео\". Мик Шумахер: Не е проблем, че ме сравняват с баща ми", "date": "2019.04.03", "title": "Мик Шумахер даде второ време в Бахрейн"}
{"url": "http://clubz.bg/81366-zaveshtano_ot_anna_politkovskaq_%E2%80%9Enishto_drugo_osven_istinata%E2%80%9D", "text": "Определяна като „честта и съвестта на Русия“, Анна Политковская си отива от този свят по много нечестен и несъвестен начин – застреляна в асансьора на сградата, в която живее, на 7 октомври 2006 г. Малко преди фаталния изстрел журналистката завещава „Нищо друго освен истината“ – сборник с най-добрите си текстове. Тринадесет години след смъртта ѝ сборникът излиза и у нас от издателство „Сиела“. Русия осъдена за непълно разследване на убийството на Анна Политковская Тя е добре позната с острата си позиция срещу авторитарното управление на президента Путин, но сред текстовете ѝ има и такива, които разказват не за тогавашната политическа ситуация, а за самата нея. Сред останалите теми са репресиите и цензурата в Русия, поместени са нейни репортажи от войната в Чечения, от терористичните актове в Беслан и „Норд-Ост“ през октомври 2002-ра, когато участва в преговори за освобождаване на заложници, взети от чеченски бунтовници в Московския театър. Включени са позициите ѝ за същността на журналистиката, както и репортажи от нейни срещи с Джордж У. Буш, Тони Блеър, Лионел Жуспен и с руски дисиденти като Березовски, Ахмед Закаев, Владимир Буковски. Сборникът „Нищо друго освен истината“ на Анна Политковская излиза за първи път на български език. Преводът от руски е на Ангелина Александрова Руска. Предлагаме ви откъс от книгата. 30.03.2000 г. В Лондон, с невъздържани разговори, ах и ох, въздишки и стенания на обикновено сдържаната тълпа, премина световноизвестното шоу „Танго за двама“ (художествен ръководител, създател на трупата и постоянен примабалетист е страхотният танцьор от Буенос Айрес Мигел Анхел Зото). В столицата на Великобритания, в театър „Пийкок“ на Кингзуей стрийт, гостуващите изпълнители изнесоха двуактния спектакъл „Аржентинско танго“. Почти три часа вълнуващо действие на сцената – без една-единствена дума, само музика, танц и темперамент. На финала над залата, изпълнена със свръхуравновесени, прагматични и дори апатични британци, се изви вихър на неутолена неистова страст… Умейте да живеете и живейте… И така, на сцената има страст – и нищо друго. В изпълнение на шест двойки. Естествено, няма никакъв секс – това го казвам за родните ни невежи, които все още не са се научили как да различават страстта от леглото. Всички танцьори са на средна възраст. Не деца, не пубертети, не хора в менопауза. Тоест познават много добре и загубите, и печалбите, и надеждите. Страстта е красива и умопомрачителна. Никой не скърца със зъби, не разкъсва дрехите си, не хапе устните си, дори не крещи. Страстно забвение наяве. Главното е, че в спектакъла има толкова много страст, че от време на време – и това може да се види на място – някои двойки тихо се изправят, напускат залата и не се връщат. Познавачите и тези, които от всичко разбират, твърдят, че хората ходят там, за да се насладят на собствената си страст, отиват, за да се обичат един друг… Из Лондон пълзят легенди, че винаги така се случва: по време на гастролите на „Аржентинско танго“ мъжете и жените, зрителите на този танцов спектакъл, в който няма нищо голо, никакъв стриптийз, нищо подобно, в който няма и намек за плейбойско поведение – хората просто нямат сили да изчакат да приключи финалната сцена, искат същото и за себе си, едновременно реално и вечно. Толкова много либидо се излива от сцената, че ако не си от мрамор, просто няма къде да се денеш: ако си дошъл на спектакъла сам, ще се увлечеш по съседа си, поне за няколко часа ще си въобразиш, че си гениален/гениална любовник/любовница, който/която може всичко. Не мисля, че представлението е някакъв вид гурме зрелище за няколко призвани люде, опитни в изпиването на страстни напитки. Нищо подобно, всичко е много просто, дори примитивно. Шест двойки демонстрират различни видове и стилове танго. Какво е прилично за балната зала, какво се случва на селския дансинг (разбира се, в Аржентина), какво е възможно в едно крайбрежно кафене, под акомпанимента на простичък оркестър… И така нататък. Всъщност, нищо повече. Най-важното в представлението не е КАКВО танцуват, а КАК. Всяка женска клетчица диша от желание, но не онова желание, което изчезва в тунела на метрото, в тролейбуса, нашите пиянски ресторанти и заведения за бърза храна. Това е желанието, което е научен да улавя като щастие, било то моментно и ефирно, всеки атом на мъжа, който се е оказал наблизо. Повтарям: „Танго за двама“ е аржентинско шоу и предприятие със същото име. Създадено от Мигел Анхел Зото и Милена Плебс (най-добрите танцьори на танго в Аржентина за времето си) през 1989 г. Тогава Зото и Плебс са се обичали. И почти десет години те въплъщавали своите лични чувства в немислимо силни стъпки и танцови пози на сцени по целия свят, по които постоянно гастролират. В Аржентина наричат двойката „нашите Ромео и Жулиета“. Срещнали се през 1985 г. Милена вече била известна балерина, при това – момиче с прекрасно образование от добро семейство. Зото ѝ отстъпвал във всичко – син на непрофесионален актьор, без популярност зад гърба си. Кой го е учил? Никой освен животът. И тангото по улиците и нощните клубове на Буенос Айрес. Тогава, в началото, Милена решила, че Зото е абсолютно неустоим и ще бъде великолепен в тангото. Прекъснала балетната си кариера. Заради него се опълчила на семейството и приятелите си, с много прекратила отношения, само и само да бъде със Зото на световно турне с аржентинско танго. В крайна сметка, докато преживяват собствената си любов на сцената, те наистина се превръщат в легендарен дует и са короновани като крал и кралица на своя жанр. Тези, които са виждали Милена и Мигел да танцуват, казват, че пламъкът, който всеки път се ражда в тангото им, и искрите, които прелитат от тях, са докарали някои зрители до инфаркт… Преди три години обаче Зото и Плебс се разделиха. Зото обявил, че иска да бъде сам. И Милена казала, че никога повече няма да танцува – въпреки изобилните оферти от всички страни. Разпадането на дуета се случило, когато Зото отказал на Милена, която тогава била на 36 години, дете – както от кариерни съображения, така и от лични (Зото не искал да се товари със семейство и деца). Има обаче и други причини. През 1992 г. Зото загубил баща си, който починал от рак в мъки. По-късно Плебс ще признае, че неизвестно защо, още тогава тя почувствала, че това е началото на личния им финал. Да, тя продължавала да се грижи за страдащия Мигел, но изведнъж забелязала, че има още някой, който изтрива сълзите на безутешния скърбящ. През 1995 г. Милена разбира: освен тангото, с партньора си нямат други теми за обсъждане. Милена Плебс е удивителен човек. Тя е убедена, че тангото, танцът на страстта, може да бъде танцувано само от влюбени един в друг партньори, всичко останало е компромис и зрителят няма да повярва в силата на страстта. Това са думите на Милена: „Когато обичаш един мъж, това е и танго. Тангото означава да бъдете заедно, да искате дете. Сега, когато всичко това е в миналото за мен и Зото, не искам да танцувам…“. Плебс живее в Буенос Айрес, преподава хореография, понякога поставя нещо самостоятелно. Не танцува. И не е раждала. Любопитно е, че днес Зото упорито продължава да се нарича голям и непоправим романтик, но все пак продължава да танцува без Милена – и го прави много добре, той няма нужда да обича партньорката си, докато я върти в танца… Какво пък, такива са мъжете на Зото. Но такива са и жените – ето, Милена… Това световно шоу никога не е гостувало в Русия. Не мисля, че това е случайно. В края на краищата Зото обиколи почти целия свят с танца си, при това повече от веднъж, и са го гледали дори в страни, слабо привикнали към страстите, като Китай, Тайланд и Бог знае къде, на места, далеч както от латино културата, така и от европейските салони, и от аржентинските кафенета, и от латиноамериканските реалности. Защо Русия все пак беше подмината от чашата с тази пикантна напитка? При нас, разбира се, любовта вирее, много вирее. Но изобщо нямаме култура на страстта. Да, тя сякаш многократно е описвана от Достоевски, Лесков, Толстой и др. И смърт, и сълзи… Но уви, това не означава почти нищо в ежедневен план за хората от втората половина на ХХ век, тоест за нас. Научихме се да обичаме тихо. Както и да съжаляваме нещастните и алкохолиците, които пият поради затлачване на собствените си души. Дори се изучихме как да устройваме рай в бедняшка колиба с любимия (любимата). С години да чакаме. Краката да мием, водата да пием. Но страст като краткотрайно изгарящ огън – забравѝ! Ние не сме способни нито на един страстен месец (дори само един, но сладък, изтощителен и съблазнителен до лудост), нито на една пауза, посветена на страстта, от която трепери целият ни организъм, когато е ясно, че ще се пръснеш, но като ще е така – да се пръснем при излитане! Опитайте, от чист интерес, да предложите на мъжа до вас да се разделите на върха на любовните си отношения. Той с ужас ще се отдръпне от вас. Та нали, ако е раздяла, това означава развод и изкарване на стари вещи с клеясала по тях прах. Защото нашата съветска любов е пълно копаене в себе си, а не желание да вземем цялото щастие от партньора до дъното, дори това да са последните му часове, и да му дадем в замяна също толкова, дори ако е абсолютно задължително възглавницата до нас да е празна. „Страстта“ понашему е пътуване от точка „А“ до точка „Б“. В „А“ се целуваме, в „Б“ мачкаме чаршафите. Щастието освен това, голям късмет, е когато пътуването е по права линия. Когато има завои, което се случва по-често, е ужас. Но какво има да протакаме, какво, ние ли, хората ли не знаят… Може би въпросът с жилището изяде потребността ни от страст? Също е възможно. Въпреки това страстта изисква не само квадратни метри, за евентуалната делба, на които в никакъв случай не може да се мисли. Страстта непременно иска пари, а нашите мъже десетилетие след десетилетие се свиваха, защото бяха бедни. Дори и когато в последно време забогатяха, те се втурнаха от съпругите си директно към проститутките или към обикновените достъпни жени, към откритите стриптийз клубове и салони за масаж… Където и да е, само да не опитат какво е това страст. А вече последните години са съвсем разрушителни за такива неща като страст! След тийнейджърите и рекетьорите цялото останало общество премина стабилно дори в терминологично отношение към думата „чукане“. Ако някой има връзка, значи се „чука“ (и самите те така говорят за себе си и за обкръжението си). Двойките вече не съжаляват, не зоват, не плачат – те се чукат. Банкерите се чукат, децата им се чукат, бившите инженери се чукат, бездомните се чукат, музикантите и поетите също… Дали на вертепа му е до страст?До разтърсването от последните раздели, до омекналите колена при случайна среща? Не, не му е до това. Време да остане да се изчукаме… И ако страстта те е затрупала, отговорът на нашия мъж, привикнал точно да се чука, ще бъде убийственото: „Не ме поставяй в трудно положение… Големи хора сме…“ В нашата култура трябва или да задържаме, или да крием страстта си, тогава и хората ще бъдат привлечени от нас. Това е отвратително! Освен това трябва да си скромен. Да нямаш претенции. Да не се самоизтъкваш. Да не се открояваш. И тогава щастието ще снизходи до теб точно в момента, когато „не го очакваш изобщо“. Двуличие! Бълнуване, което оправдава блудството! Откритостта на чувствата – само за семейна употреба, и то, ако имате късмет и има кой да оцени тази откритост. Но и дамите си ни бива, нас де. Задоволяваме се с малко. Както отдавна сме отбелязали, каквито са мъжете, такива са им и жените. Не и обратното. Пита се защо ни е нужно такова аржентинско танго за двама? Излишни безсмислени блянове. „Тръгна Господ като просяк беден, любовта на хората да види.“ Така е писал Есенин. Той е познавал страстта. Този стих е на мястото си тук дори за това, че в програмата на спектакъла „Танго за двама“, разбира се, с най-едър шрифт е изписан цитат от Айседора Дънкан. Та от кого другиго? Тя е познавала и тангото, и Есенин, и всички, всичко, всичко. А ние не сме наследили нищо. Ако сте в Лондон, идете да си починете от Русия. В театъра „Пийкок“. Който закъснее, но все пак иска да усети върху собствената си кожа ударите на чуждата безумна страст, това е възможно в Милано, Торино и Лион. През април „Танго за двама“ ще гастролира там. Но не и в Москва.  ", "date": "2019.04.03", "title": "Завещано от Анна Политковская: „Нищо друго освен истината”"}
{"url": "http://clubz.bg/81339-tazi_snimka_e_specialna_vijte_zashto", "text": "Когато искаме да погледнем в бъдещето, общо взето, има два подхода. Единият е научният - да разгледаме последните статии за високи технологии, да прочетем интервюта на футуристи, да видим къде е \"върхът\" в момента. Другият е далеч по-прост - да си пуснем един SciFi сериал и да помислим.  Като извадим тези, които се фокусират върху космическите пътувания или супергероите, на практика остават безброй сериали и филми, които се концентрират върху човека и как връзката му с технологиите го променя. Сценариите, в които всички потъваме във виртуалния свят и се превръщаме в лигавещи се тела, вързани в мрежата, вече са стандарт. Често въображението на сценаристите прави контраста със сегашните ни технологии толкова рязък, че след като епизодът свърши, си разтриваме слепоочията и си казваме - е, още сме далеч от това. Пазарът на виртуалната и добавената реалност ще нарасне 10 пъти до 2021 г Само дето… не сме. Без жакове в тила или шлемове на главата ние неусетно потъваме в свят, вече безкомпромисно променян от изкуствения интелект. В края на миналата година американският YouTube-ър Маркъс Браунли направи   на смартфони, излезли през 2017-2018 г. По-точно - онлайн проучване в туитър и инстаграм. В списъка със смартфони бяха някои от най-популярните и скъпи модели като iPhone, Pixel, Samsung Galaxy, Huawei Mate 20, P20. И в добавка - по-бюджетните, но все пак известни телефони като последния Blackberry, популярния Pocophone, Moto Z2 и други. Всички 16 смартфона бяха разпределени по двойки на няколко кръга, в своего рода турнир с директни елиминации. С всеки смартфон се правят едни и същи снимки и се публикуват онлайн в анкети в двете социални мрежи. Резултатите са, меко казано, странни. В първия рунд второразрядната камера на Blackberry побеждава iPhone Xs. Впечатляващият, но все пак бюджетен Pocophone съкрушава iPhone X. Във втори рунд същият побеждава и Samsung Note 9, Blackberry пък разбива Sony V40. Защо по-евтините смартфони побеждават по-скъпите? Няколко причини. Първо, при качване в инстаграм и туитър снимките са \"смачкани\" от сайтовете и много от детайлите, с които iPhone отвява половината от тези, които уж го побеждават, се губят. Второ, качествените камери търсят по-неутрална картина, която може да изглежда малко сива и неконтрастна. И трето, евтините телефони компенсират по-ниското качество с изкуствено подобряване на яркостта и цветовете. Самият Маркъс признава, че след пускането в социалните мрежи и разбъркването на буквите, дадени на всеки смартфон (тестът е на сляпо, разбира се) той самият предпочита кадрите от по-евтини камери. Разпознава по-скъпите само когато ги гледа на големия екран на лаптопа си в оригиналната резолюция. През последната година всеки производител на смартфони се хвали с едно - ултрамегамощния си нов чип за AI, изкуствен интелект. И наистина, постиженията в тази област стават все по-впечатляващи. Смартфоните ни вече имат софтуер, който може да разпознава какво точно снимаме и да се самонастройва за подходящия кадър. Някогашният ужасяващ \"разкрасяващ\" (Beautify) ефект, който просто мажеше по лицата на хората, сега е на нивото на тийнейджърка, махаща търпеливо пъпките си с Photoshop - тоест крайният ефект изглежда много по-реалистичен. Като добавим към това филтрите на Instagram и Facebook и светът става все по-малко истински. Огромна част от комуникацията ни с други хора вече е онлайн. А онлайн всичко е такова, каквото хората го искат - по-ярко, по-контрастно, \"по-красиво\". Лека полека със смартфони в ръка и общодостъпен софтуер ние самички се плъзгаме в Матрицата.  Това е неизбежен процес - и футуристичното влизане във виртуалната реалност е само последният му стадий. Далеч преди това ще сме изменили очакванията си за света около нас. Разбира се, този процес е също така далеч по-безобиден, отколкото звучи. Все още ползваме очите си. Хората, които виждаме лъснати всеки ден в Instagram и Facebook, не стават по-малко реални, когато забележим пъпките, бръчките или петната по лицето им в реалния свят. Може би дори този първи стадий ще ни помогне още повече да ценим реалния свят. П.П.: Основната снимка най-горе е специална. Нито един от тези хора не е реален. Всички са създадени от изкуствен интелект на Nvidia. Само преди няколко години този тип софтуер можеше да докара единствено бегло подобие на човешки образ. „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2019.04.03", "title": "Тази снимка е специална. Вижте защо..."}
{"url": "http://clubz.bg/81364-koj_shte_stroi_gazoviq_interkonektor_s_gyrciq", "text": "Българо-гръцки двубой за строежа на газовия интерконектор с Гърция, по който държавата работи от далечната вече 2011 г. - това е резултатът от отварянето на офертите от държавната проектна компания Ай Си Джи Би по обявената през май миналата година обществена поръчка. Подадените оферти в търга за газовата връзка, който е на стойност 145 млн. евро без ДДС, са само две. Едната е от консорциум между два от строителните мастодонта у нас - ГБС и \"Джи Пи груп\" в партньорство с италианската \"Бонати\". Втората оферта е на гръцката компания \"Джей енд Пи – Авакс\", съобщиха от Ай Си Джи Би. Кандидатстването е за изграждане на 183-метровата тръба от Стара Загора до Комотини. Акционери на Ай Си Джи Би с равно участие са БЕХ и гръцко-италианското дружество IGI Poseidon. САЩ хвалят ЕС за интерконектора „Гърция-България“ Първоначално интерес към търга заявиха 11 компании, но много от тях отпаднаха още при предварителния подбор заради пропуски в документацията. Тъй като процедурата по Закона за обществените поръчки е ограничена, само 5 от кандидатите бяха поканени да подадат оферти, но трима от тях са се отказали - обединенията между \"Трейс груп холд\" и френската Spiecapag, \"Актор\" и китайската China Petroleum Pipeline Engineering Co., и гръцката \"Терна\", и германската Max Streicher. Газовата връзка с Гърция се отлага Общите разходи за газопровода между България и Гърция са оценени на 238 млн. евро. Правителството е осигурило държавни гаранции за 110 млн. евро, които да се използват от БЕХ за осигуряване на необходими заеми. Европейската енергийна програма отпуска 45 млн. евро, а преди ден Европейската комикия отпусна и останалите 33 млн. евро, нужни за реализация на проекта.  ЕС дава 33 млн. евро за газопровода Комотини-Стара Загора Ако България иска азерски газ, трябва да побърза с газовите връзки Газовата връзка между България и Гърция трябваше да е приключена преди години според плановете на енегрийното министерство. Целият процес обаче бе белязан от спънки - проблеми с обявяването на обществените поръчки, забавени срокове и т.н.  Планът на третия кабинет \"Борисов\" първо бе проектът да е завършен по време на българското европредседателство на Съвета на ЕС. То бе в първата половина на 2018 г., но интерконекторът с Гърция очевидно не е факт.  Газовата връзка с Гърция се отлага ЕС дава 33 млн. евро за газопровода Комотини-Стара Загора Ако България иска азерски газ, трябва да побърза с газовите връзки", "date": "2019.04.03", "title": "Кой ще строи газовия интерконектор с Гърция?"}
{"url": "http://clubz.bg/81359-zukyrbyrg_ne_moje_da_garantira_che_nqma_da_ima_namesa_v_evroizborite", "text": "Корпорацията \"Фейсбук\" има добри постижения в предотвратяването на опити за намеса в избори в сравнение с 2016 г., но не може да гарантира, че сайтът й няма да бъде използван за въздействие над изборите за Европейски парламент през май, заяви нейният шеф Марк Зукърбърг, цитиран от Ройтерс. \n\tСлед критиките, че вероятно руски представители са използвали фейсбук и други социални медии, за да повлияят на изборите, които изненадващо издигнаха на власт Доналд Тръмп в Съединените щати, \"Фейсбук\" мобилизира ресурси и служители, за да подобри сигурността на вота за европарламент през май. Зукърбърг с 4 идеи за регулация на Интернет Зукърбърг каза, че след 2016 г. е имало редица важни избори, протекли \"относително чисто\" и при ефикасни мерки за защита на честността им. \"Това е постоянна надпревара във въоръжаването, в която непрекъснато изграждаме защити, но и правителствата с напреднали възможности също развиват тактиките си\", добави той. \n\tПод натиска на регулаторите на ЕС за по-ефикасни действия срещу чужда намеса в предстоящите избори за европарламент \"Фейсбук\" през миналата седмица затегна правилата за политическа реклама в Европа. \n\tКомпанията освен това обяви планове за засилване на борбата с дезинформацията преди изборите и ще партнира с германската осведомителна агенция ДПА за по-стриктна проверка на фактите. \"Но според мен трябва да сме наясно, че някои от страните, които се опитват да се намесват, ще продължат да го правят и затова трябва да сме готови да се справим, да работим, за да успеем да се справим\", добави той.", "date": "2019.04.03", "title": "Зукърбърг не може да гарантира, че няма да има намеса в евроизборите"}
{"url": "http://clubz.bg/81358-trymp_germaniq_da_plashta_poveche_za_nato", "text": "Генералният секретар на НАТО Йенс Столтенберг благодари на президента на САЩ Доналд Тръмп за \"силния му ангажимент към НАТО, към нашия съюз и към нашата трансатлантическа връзка, и специално за силното му лидерство за споделяне на финансовото бреме\", предаде ДПА. \n\tТой каза, че откакто Тръмп е президент, разходите за отбрана на страните в НАТО се увеличават. Тази среща предшества днешната среща на министрите на външните работи на страните в НАТО. Един от основните въпроси, които те ще разискват, е разходите за отбрана на всяка страна да достигнат 2 процента от брутния вътрешен продукт. Тръмп често се оплаква, че САЩ са поели твърде голям дял от разходите на съюза, напомня ДПА. 70 г. НАТО: на мушката на Русия и под критиките на Тръмп Тръмп каза вчера на Столтенберг, че САЩ защитават Европа, \"но ние защитаваме страни, които се възползват от Съединените щати\". Президентът на САЩ Доналд Тръмп обяви, че има значително подобрение на разпределянето на бремето на разходите между държавите членки на НАТО, но че би желал другите страни да отделят повече средства за отбрана, предаде Ройтерс. \n\tНа среща в Белия дом с генералния секретар на НАТО Йенс Столтенберг Тръмп добави, че би желал съюзниците от Алианса да заделят над 2 процента от брутния си вътрешен продукт за отбрана.  Президентът Доналд Тръмп спомена за семейната си история на срещата с генералния секретар на НАТО Йенс Столтенберг, но обърка баща си с дядо си, който е роден в Германия, предаде Асошиейтед прес. \n\tСлед като настоя, че Германия трябва да харчи повече за отбрана, за да намали финансовия натиск над партньорите си от НАТО, Тръмп заяви: Бащата на Тръмп - Фред, е роден в Ню Йорк през 1905 г., а дядо му Фридрих - в Германия, посочва Асошиейтед прес. Фридрих Тръмп е имигрирал в САЩ през 1885 г., когато е бил 16-годишен. \n\tСпоред в. \"Вашингтон пост\" президентът прави тази грешка за баща си поне за трети път, отбелязва ТАСС. ", "date": "2019.04.03", "title": "Тръмп: Германия да плаща повече за НАТО"}
{"url": "http://clubz.bg/81348-polski_sveshtenici_goriha_knigi_sred_koito_hari_potyr_i_zdrach", "text": "Католически свещеници в Полша гориха книги, които според тях подтикват към магьосничество, включително поредиците „Хари Потър“ на Джоан К. Роулинг и вампирската сага „Здрач“ на Стефани Майър. Церемонията бе заснета от самите служители на Бога и качена във фейсбук. Трима свещеници от северния град Кошалин са заснети как изнасят от църква книги в кошница. Томовете били запалени пред няколко свидетели на фона на молитви. Маска, различни дребни украшения и чадър на детското анимационно филмче „Хелоу Кити“ също са забелязани на кладата. Католичестката евангелистка фондация SMS z nieba (\"Есемес от рая\") сами са качили снимките на фейсбук страницата си, която има около 23 хил. последователи. Анонсът се състоял от емотикони на огън и цитати от Стария завет против идолопоклонничество и магьосничество. Реакцията в социалната мрежа обаче бе по-скоро подигравателна, мнозина потребители отбелязаха приликите с времената на нацистка Германия. Това не е първият път, в който „Хари Потър“ си навлича гнева на религиозни фанатици – някои вярват, че книгите са вдъхновени от нечисти, зли сили и водят децата по грешен път. „Деца срещу магьосници“ е анимационен филм от 2016 г., разпространяван от няколко държавни руски агенции, в който се разказва за заговор между Запада в лицето на НАТО и Хари Потър за покваряването на руските ученици. Католическата църква е в устоите на консерватизма в полското общество и води ожесточена кампания срещу правата на ЛГБТ хората и абортите. Десните популисти в страната често я използват, за да водят културна война срещу по-либералната опозиция. Междувременно църквата е изправена пред обвинения в педофилия, което донякъде намалява общественото доверие в институцията.", "date": "2019.04.03", "title": "Полски свещеници гориха книги, сред които \"Хари Потър\" и \"Здрач\""}
{"url": "http://clubz.bg/81355-%E2%80%9Eborq_se_za_vashite_shofori_no_te_ne_go_razbirat%E2%80%9C", "text": "\n\t  - Не. Първо, председателят на Европарламента каза да се опитаме да намерим компромис и път. Сега намерихме пътя. Но от днешна гледна точка бих казал, че загубихме цяла седмица. Но в крайна сметка трябва да гласуваме. Станишев видя опасност от връщане на отхвърлени предложения по пакета „Мобилност“ - Мисля, че предстоящите след близо два месеца европейски избори ги карат да не проявяват гъвкавост. Те не могат да мръднат. Ако някоя от тях мръдне, другите ще ги атакуват по време на кампанията. И затова те трябва да бъдат твърдо против това досие, макар да им е известно, че сме дискутирали този въпрос почти две години. Но трябва вече да приключим с него, защото хората и браншът чакат успешния край. - Това е напълно погрешно. Това е лъжа, изобщо не е така. Единният пазар ще остане отворен. Става дума само за стандарти, които да бъдат прилагани. Най-важният подход е еднакво заплащане за една и съща услуга. И наистина се чудя - казал съм го няколко пъти на ваши колеги от България – защо го правят. Защото големите транспортни компании от Западна и Северна Европа експлоатират вашите фирми и вашите шофьори като подизпълнители. Правилото за еднакво заплащане за еднакъв труд не се извършва за превозвачите от България, Румъния и изобщо от Източна и Югоизточна Европа. Аз съм от Запада, от Германия, и съм този, който се опитва да ги надвие. Но колегите ми от вашите страни не гледат много в бъдещето. Те гледат всичко стъпка по стъпка. Но според моите разбирания това не допринася особено за добрите неща в ЕС. Комисията по транспорт в Брюксел подкрепи \"най-лошия вариант\" за шофьорите ни - Нима се съмнявате? Ако българска компания плаща 5 евро, а германска или холандска – 10 евро, това не е справедливо. И аз се боря за вашите транспортни компании. Но те не разбират моя подход. От тях зависи, от стратегията им. Ние се борим за еднакво заплащане за еднакви услуги. И това се отнася и за компаниите, и за шофьорите. Специално повечето от вашите компании са семейни. Собствениците карат камионите. Трима, четирима, петима души работят за тях. Но не получават парите, които трябва да получават. И това е моята борба за тях. Но те не го разбират. - Откъде да знам. Аз съм социалдемократ, не консерватор или десен популист. Бих искал да имаме единен пазар. Не правя разлика между българи и германци. Комисията по транспорт в Брюксел подкрепи \"най-лошия вариант\" за шофьорите ни", "date": "2019.04.03", "title": "„Боря се за вашите шофьори. Но те не го разбират“"}
{"url": "http://clubz.bg/81360-nishto_nqma_da_ni_spre_zaqvi_huan_guajdo_sled_kato_mu_otneha_imuniteta", "text": "Вярното на президента Николас Мадуро Конституционно събрание на Венецуела отне имунитета на временния президент Хуан Гуайдо, предаде Франс прес. Гласуването е било единодушно. Гуайдо ще взема властта, Русия прати военни самолети във Венецуела Така признатият от над 50 държави опозиционен лидер и председател на Националното събрание може да бъде разследван за узурпиране на функции. Венецуела: режим на тока и протести с празни тенджери Той добави, че е наясно с опасността да бъде арестуван, като действа за сваляне на президента Николас Мадуро, но \"в този процес няма връщане назад\".  Полицията на Мадуро бие, задържа чуждестранни журналисти На 29 януари Върховният съд започна следствие срещу Гуайдо по обвинение, че е узурпирал функциите на президента Мадуро, а Мадуро обвини Гуайдо, че е планирал атентат срещу него.  \n\tКонституционното събрание бе създадено от Мадуро през 2017 г., за да изземе властта от Националното събрание, напомня ДПА.  Венецуела: режим на тока и протести с празни тенджери Полицията на Мадуро бие, задържа чуждестранни журналисти", "date": "2019.04.03", "title": "\"Нищо няма да ни спре\", заяви Хуан Гуайдо, след като му отнеха имунитета"}
{"url": "http://clubz.bg/81357-vyzstanoveniqt_vtori_amerikanski_flot_za_pyrvi_pyt_na_ucheniq_v_evropa", "text": "Възстановеният преди по-малко от година Втори американски флот ще участва за първи път във военни учения в Европа. Това съобщи неговият командващ вицеадмирал Андрю Люис. Той участва от Вилнюс в телефонна конферентна връзка с журналисти в Брюксел. Ученията BALTOPS 2019 (Baltic Operations) ще се проведат в Балтийско море в средата на юни. Втори флот е създаден след Втората световна война и отговаря за сигурността по източното крайбрежие на САЩ, Северния Атлантик и Арктика. След терористичните атаки на 11 септември 2001 г. той бе деактивиран поради схващането на Вашингтон, че руската военна заплаха е намаляла. Флотът обаче бе възстановен през лятото на 2018 г. Причина за това бе признанието за промяна на обстановката за сигурност, каза вицеадмирал Люис. Сега Втори флот е начело на маневрите BALTOPS от името на американските военноморски сили в Европа. В ученията ще участват военновъздушни, военноморски и сухопътни сили от 18 държави, уточни техният зам.-командващ, британският контраадмирал Анди Бърнс. Лондон барикадира Арктика срещу Москва Вицеадмирал Люис коментира руското военно присъствие в Арктика. Иначе дейността на Русия в този полярен регион е очаквана, тъй като тя е една от арктическите страни. Но и Втори флот трябва да бъде в състояние да действа там, допълни Бърнс. Става дума за всякакви мисии – от издирване и спасяване до военни операции в международни води и в международното въздушно пространство над тях.", "date": "2019.04.03", "title": "Възстановеният Втори американски флот за първи път на учения в Европа"}
{"url": "http://clubz.bg/81329-tova_sa_istinskite_novini", "text": "Важната новина от последните дни не е нито апартаментът, нито арогантността на Цветан Цветанов. Вече никой не бива да се учудва нито на бройката на апартаментите му, нито на безнаказаността му. Новината от последните дни е следната: „От началото на април единственото родилно отделение в Ямболска област ще спре да работи. През миналата година в него са проплакали над 400 бебета. Единственият неонатолог в момента д-р Пенка Димитрова ще отсъства до средата на юли и дотогава родилното отделение ще бъде затворено, защото без неонатолог не може да работи. Директорът на болницата д-р Панайот Диманов признава, че не е могъл да намери решение. Перник остава без педиатри Мога да ви кажа как става това търсене – не в този конкретен случай, а по принцип. Търси се не толкова лекар, колкото лекарска диплома. Лекарят се назначава по документи, живее си в, да речем Разград, но е назначен и получава заплата от, да речем, Враца, без да е стъпвал там. Какво получава болницата в, да речем Враца – получава право на здравни пътеки, тоест пари от здравната каса, защото уж има специалист, който да лекува съответните на здравните пътеки диагнози. По тази причина ние така и не можем със сигурност да знаем колко лекари присъстват във ведомостите на болниците физически и колко въображаемо. Това допълнително замъглява реалната картинка на недостига. Ето още една новина, истинска, а не старият Цветанов на нов глас: „Остър недостиг на педиатри. В момента в страната работят близо 2000 детски лекари. Около 30% от тях обаче са в пенсионна възраст. По данни на Педиатричната асоциация тези специалисти са с над 400 по-малко спрямо средноевропейския стандарт. В подкрепа на тревожните данни стана ясно, че болницата в Перник е на път да затвори вратите на детското отделение.“ Значи в Ямбол деца не бива да се раждат, а в Перник деца не бива да боледуват. Този списък ще се увеличава. Към него ще се прибавят хирурзи, кардиолози и всяка останала специалност, за която се сетите. Това са истинските новини. Те определят живота ни, тях живеем, а не апартаментите на Цветанов. Само че двата вида новини са тясно свързани. Истинските, тревожните, важните за живота ни новини са лоши точно защото хората, които трябва да търсят и да намират решения, са заети с покупко-продажби на апартаменти и с печеленето на избори. Не с живота ни.", "date": "2019.04.03", "title": "Това са истинските новини"}
