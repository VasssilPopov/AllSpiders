{"url": "http://clubz.bg/75822-ruski_medii_nato_se_dobliji_plytno_do_rusiq", "text": "Руският печат коментира американската реакция на идеята на френския президент Еманюел Макрон за създаване на европейска армия, която да е независима от САЩ.  припомня реакцията на говорителката на Държавния департамент Хедър Науърт, че САЩ са против всякакви действия, които биха могли да отслабят НАТО. Европа се сблъсква днес с многобройни опити за намеса във вътрешните й демократични процеси и в киберпространството й, пише \"Росийская газета\".  отбелязва, че американският лидер Доналд Тръмп нарече идеята на Макрон \"много обидна\" и отново прикани европейските страни \"да си платят вноската в НАТО\". Изданието набляга и на вчерашното изявление на германската канцлерка Ангела Меркел пред Европейския парламент в Страсбург, че бъдещата европейска армия не е против НАТО и на думите й, че бъдещата армия \"може да е едно добро допълнение на НАТО\", както и уверенията, че Европа не иска да поставя под въпрос класическите си отношения с Америка.  \"Големи усилия\" са били необходими, за да може 11 от 29-те членки на НАТО да вдигнат военните си разходи на 2 процента от БВП, смята руски експерт, цитиран в  Генералният секретар на НАТО Йенс Столтенберг заяви по-рано, че за три години страните, харчещи за отбрана 2 на сто от БВП според обявената от НАТО цел, са станали 11. Той обаче изтъкна, че от политическа гледна точка страните-членки трудно подкрепят вдигането на разходите за отбрана. Столтенберг констатира, че всички съюзнички от алианса са спрели да свиват военното финансиране, посочва всекидневникът. Като цяло се очертава тенденция да расте броят на държавите, които си плащат квотата - \"има заплаха от санкции, някакъв шанс да се скараш с американците, ако не плащаш и не си изпълняваш ангажиментите\", обяснява той. \"НАТО се доближи плътно до Руската федерация - САЩ и Грузия сключиха исторически договор\", пише в заглавие \" Тръмп атакува Макрон заради идеята му за европейска армия Пентагонът полага изключителни усилия да превърне Кавказ в полигон за НАТО, където ще бъдат изпробвани най-нови оръжия. Властите на САЩ и на Грузия договориха изграждането на военно летище близо до Тбилиси, информира онлайн изданието. Летището ще бъде построено във военната база Вазиани недалеч от грузинската столица, съобщи вчера армейски генерал Стив Лайънс, началник на Транспортното командване на САЩ. По данни на Телеграм-канала \"Студена война\" грузинският министър на отбраната Леван Изория е заявил, че новото летище ще подсигурява инициативата на комисията НАТО-Грузия в кавказката страна да бъде създаден център за отбранителна готовност. Меркел пред Европарламента: Солидарност вместо национален егоизъм. И европейска армия Ще отбележим, че през последните 10 години в Грузия се състояха около 50 военни учения - задължително с участието на американски войници. Според военни експерти САЩ имат собствени интереси в Кавказ - използват ученията като претекст, за да практикуват схеми за военна логистика, да упражняват прехвърляне на войски и техника, добавя \"Росийский диалог\".  Меркел пред Европарламента: Солидарност вместо национален егоизъм. И европейска армия", "date": "2018.11.14", "title": "Руски медии: НАТО се доближи плътно до Русия"}
{"url": "http://clubz.bg/75847-ninova_vleze_vyv_vojna_sys_stroitelite_na_pytishta_ne_ni_plashete", "text": "Лидерът на БСП Корнелия Нинова влезе в открита война със строителния бранш у нас. След като от левицата внесоха миналата седмица искане до пътната агенция за независим одит за състоянието на няколко основни пътни артерии с внушението, че голяма част от поръчките са корупционни, от камарата на строителите излязоха с призив трудът им да не се използва за политически цели. Днес обаче Нинова пак реши да внесе искането до АПИ и отвърна на строителите с: \"Не ни плашете!\". И се заканиха, че ако не бъдат взети мерки, за да не се използва строителният бизнес за политически цели, с което се уронва престижът на бранша, ще организират протест в дните след 18 ноември. Попитаха и дали Елена Йончева, един от вносителите на първото искане до АПИ и говорител на партията, е правила в качеството си на журналист подобни разследвания за състоянието на пътищата в мандата на бившия й партньор и бивш премиер Сергей Станишев. От Камарата настояха и за оставките както на Йончева, така и на останалите вносители - депутатите Крум Зарков, Христо Проданов и Георги Свиленски. БСП иска независима експертиза на асфалта на магистралите. И я плаща  А в отговор лично Нинова отиде до АПИ, за да внесе повторно искане за независима европейска лаборатория да провери определени участъци на магистрали и околовръстни пътища. И се обърна към строителите: Външна проверка на пътищата може да е незаконна, смята шефът им След което Нинова даде един вид предизборно обещание на бранша: Външна проверка на пътищата може да е незаконна, смята шефът им", "date": "2018.11.14", "title": "Нинова влезе във война със строителите на пътища: Не ни плашете!"}
{"url": "http://clubz.bg/75852-obvinqvat_dvama_ot_dji_pi_grup_za_danychni_prestypleniq_i_prane_na_pari", "text": "Специализираната прокуратура е повдигнала обвинения на две лица по казуса \"Джи пи груп\".  Те са привлечени за това, че от началото на 2014 г. до 7 октомври 2018 г. са се сговорили да извършват данъчни и финансови престъпления с цел получаване на имотна облага в особено големи размери. На единия от привлечените е повдигнато обвинение за пране на пари. Това гласи съобщение на специализираната прокуратура, в което не се уточняват имената на обвиняемите. Спрян е превод от €14 млн. след сигнала за \"Джи Пи Гейт\" Фирмата - доскоро любимец на управляващите в печеленето на обществени поръчки, изведнъж изпадна в \"немилост\", което съвпадна и с акцията на журналисти от \"Биволъ\" в полето край Радомир. Тогава бяха задържани репортерът Димитър Стоянов и негов румънски колега, а двамата тъврдяха, че са по следите на изгаряне на документи,с вързани с нарушения при обществените поръчки за милиони. \"ОЛАФ да провери \"Джи Пи груп\", а не Борисов да раздава присъди\" Малко след това сигнал срещу \"Джи Пи груп\" подаде и вицепремиерът Томислав Дончев, а министър-председателят Бойко Борисов нареди да ги \"извадят\" от обществените поръчки. Обвиняемите са са наложени мерки за неотклонение \"Парична гаранция\" в размер съответно на 30 000 лв. и 15 000 лв. Как \"Джи Пи Груп\" ремонтира \"Графа\" с по-евтини и шумни плочки След като всичко това съвпадна и с появило се разследване на \"Спаси София\", излъчено от бТВ за евентуални злоупотреби при ремонта на ул. \"Граф Игнатиев\" в София, изпълнителният директор Валентин Житенски заяви пред медията, че ги сатанизират, че ще си търсят правата в съда и че на \"Джи Пи груп\" нищо не е запорирано. По-късно през деня от компанията излязоха с позиция. От компанията посочват още, че са заявили пред прокуратурата желанието си за пълно съдействие на разследването, но до момента не са потърсени за официална информация. \"ОЛАФ да провери \"Джи Пи груп\", а не Борисов да раздава присъди\" Как \"Джи Пи Груп\" ремонтира \"Графа\" с по-евтини и шумни плочки", "date": "2018.11.14", "title": "Обвиняват двама от \"Джи Пи груп\" за данъчни престъпления и пране на пари"}
{"url": "http://clubz.bg/75854-ep_vsqka_dyrjava_chlenka_s_monitoring_na_demokraciqta", "text": "Европейският парламент прие днес призив за всички страни в ЕС да бъде въведено наблюдение за оценка на спазването на ценностите, сред които са демокрацията и правовата държава, съобщава БТА. Сегашната рамка не е достатъчна за предотвратяване или отстраняване на заплахите към правовата държава, се посочва в текста, цитиран от пресслужбата на ЕП. Евродепутатите призовават Съвета на ЕС да поеме по подходящ начин ролята си в процедурите по чл. 7 от договора за ЕС срещу Полша и Унгария. Евродепутатите изразяват съжаление, че Европейската комисия още не е направила законодателно предложение за въвеждането на такъв механизъм, въпреки призива на ЕП от октомври 2016 година. Високата корупция води до спад на доверието в демокрацията в Източна Европа ЕП отбелязва нарастващите опасения за демокрацията и върховенството на закона в Малта, Словакия и Румъния, и големия брой процедури за нарушение на европейското право срещу няколко държави от ЕС в областта на правосъдието, основните права и гражданството. Предупреждава и, че предизвикателствата пред върховенството на закона и демокрацията в ЕС представляват заплаха за свободата, сигурността и правосъдието, както и за външната дейност на ЕС, особено в преговорите за разширяване и политиката на съседство. Парламентът на ЕС предлага и всяка година за всички държави от Общността да бъде изготвяна основана на факти оценка за спазването на ценностите, залегнали в чл. 2 от договора за ЕС, включително препоръки за отделните държави, както се прави за икономическите политики. Евродепутатите подкрепят възможността този нов механизъм за общо наблюдение да бъде свързан с предложението на ЕК за защита на общностния бюджет в случай на пропуски по отношение на върховенството на закона. ", "date": "2018.11.14", "title": "ЕП: Всяка държава членка с мониторинг на демокрацията"}
{"url": "http://clubz.bg/75858-shte_podkrepi_li_bylgariq_pakta_za_migraciqta_na_oon_tova_e_misteriq", "text": "Ще подкрепи ли България все пак Пакта за миграцията на ООН на срещата в Мароко през декември или не? Този въпрос увисна днес без официален отговор от представител на Министерския съвет, въпреки заявена два дни по-рано позиция от името на коалиционния съвет на ГЕРБ и \"Обединени патриоти\", че страната ни няма да гласува \"за\" документа. Тази позиция обаче бе артикулирана в понеделник от председателя на групата на депутатите от ГЕРБ Цветан Цветанов, но не и от представител на кабинета.  Вицепремиерката и външен министър Екатерина Захариева и вътрешният министър Младен Маринов днес отказаха да дадат еднозначен отговор на въпроса - и пред депутатите от комисиите по външна поликита и вътрешна сигурност и обществен ред в Народното събрание, и пред медиите минути по-късно.  Завой: България няма да подкрепи Пакта за миграцията на ООН Днес двете парламентарни комисии заседаваха заедно, за да проведат дебати именно по темата \"за\" и \"против\" подкрепата на България за въпросния Пакт за миграцията на ООН. Създаването на Глобалното споразумение за сигурна, огранизирана и редовна миграция бе договорено през 2016 г. след най-голямата мигрантска криза в Европа след Втората световна вайна и е записано като цел в т.нар. Нюйоркска декларация, която очертава подходите на страните членки на ООН към миграцията. През юли споразумението получи подкрепа от 192 от 193-те държави от ООН. САЩ, а след това Унгария и Полша обявиха, че няма да подпишат пакта, защото застрашавал суверенитета им. Днес с подобно изявление излезе и Чехия.  Чехия по стъпките на България за Пакта на ООН за миграцията Днес пред депутатите от двете комисии Екатерина Захариева, Младен Маринов и зам.-министъра на социалната политика Лазар Лазаров разказаха един след друг какво са свършили екипите им по споразумението. И всеки от тях изтъкна само положителни страни на документа. Вицепремиерката уточни изрично още в началото, че Пактът за миграцията не е задължаващ за страните, които го подкрепят и гарантира свободата им да избират политиката си в тази област.  Захариева дори разказа, че именно Австрия  е изразила позицията за подкрепа на документа от името на 27 от страните членки на ЕС без Унгария, която вече се беше оттеглила от подкрепата.  Тя припомни още, в защита на Пакта, че според официалните данни бългаските мигранти по света са 1,8 млн. души. И вероятно сред тях има и такива, които са емигрирали нелегално. БСП пак по стъпките на Орбан и Тръмп - против Пакта за миграцията на ООН И вътрешният министър Младен Маринов след нея обяви, че документът на ООН не променя нищо от задълженията ни като член на ЕС и ще е по-скоро от полза за работата на институциите и у нас по темата с миграцията.  На същата позиция бе и зам.-социалният министър Лазаров. По думите му в действащото законодателство е изпълнено всичко, което пише в пакта, единствените промени са във формата на комуникация. Социалното министерство има отношение към 4 от целите на Пакта – сред тях са достъп на граждани на трети страни до българския пазар на труда, равно доплащане и третиране, за пренос на права. В този контекст – България е ратифицирала 101 конвенции до момента, припомни Лазаров.  Последваха изказвания от депутатите от различните партии.  - като проевропейка партия, както изрично бе уточнено.  Закономерно - Юлиан Ангелов от ВМРО обяви, че формацията е против - защото с пакта на ООН се правел опит да се легализира нелегалната имиграция.  От БСП против документа се изказаха депутатите Иван Иванов и Валери Жаблянов. Първият попита каква е целта на България, ако го подкрепи - . Жаблянов пък се похвали, че именно активността на БСП по темата е предизвиката реалкцията на властта да има дебати по темата, както и позицията на коалиционния съвет на ГЕРБ и \"патриотите\" за неподкрепа.  На свой ред думата взе Цветан Цветанов, който се възмути, че  . Последното бе отправено към БСП, защото трима от евродепутатите на левицата - Сергей Станишев, Петър Курумбашев и Георги Пирински - са гласували \"за\" Пакта на ООН в Европейския парламент, а сега Корнелия Нинова и компания се обявяват \"против\".  Това вероятно беше опит за заявка за подкрепа на Пакта от страна на ГЕРБ, но не бе артикулирано по този начин. Цветанов не укори и коалиционните партньори на ГЕРБ от \"Обединените патриоти\", които са на същата позиция като БСП Така председателката на външната комисия от ГЕРБ Джема Грозданова обобщи:  Министрите тръгнаха да излизат и депутати от БСП в крайна сметка ги попитаха каква е позицията на българското правителство.  Зам.-министърът на външните работи Юри Щерн, след \"гонка\" по кулоарите с медиите, каза само как има позиция на коалиционния съвет - без да я повтори. Според неофициална информация - През юли споразумението получи подкрепа от 192 от 193-те държави от ООН. САЩ, а след това Унгария, Полша и Австрия обявиха, че няма да подпишат пакта, защото застрашавал суверенитета им. Документът цели да създаде стратегия за защита на мигрантите, за интегрирането им, за връщането им по родните места и най-вече за изкореняване на причините, които водят до масова миграция. Чехия по стъпките на България за Пакта на ООН за миграцията БСП пак по стъпките на Орбан и Тръмп - против Пакта за миграцията на ООН", "date": "2018.11.14", "title": "Ще подкрепи ли България Пакта за миграцията на ООН? Това е мистерия"}
{"url": "http://clubz.bg/75865-protesti_za_gorivata_i_bednostta_pak_blokiraha_osnovni_pytishta", "text": "Продължаващият протест срещу високите цени на горивата и днес блокира основни пътища. Към него се добавиха и протести със социални искания като \"съд и затвор за виновните затова, че България е най-бедната страна в Европейския съюз\". От над два часа е блокирано движението по автомагистрала \"Люлин\" при пътен възел \"Даскалово\", съобщиха от пресцентъра на ОДМВР-Перник. Обходният маршрут е през Мало Бучино. От ОДМВР-Перник уточниха, че протестът протича нормално, мирно и тихо, без ескалация на напрежението. Запушен е входът от София през Владая - към Перник и Югозападна България, от Кулата по магистрала \"Струма\". Блокирано е и транзитното трасе на магистрала \"Люлин\". Очаква се блокадата да бъде вдигната около 22 часа. Нов ден на протести: напрежение във Варна и Перник (СНИМКИ) Протестиращите днес отново се качиха пеша към пътното съоръжение, съобщава Дарик радио. Група от протестиращите се е насочила към село Голямо Бучино, като и там движението беше блокирано. Днес областният управител, кметовете на шестте общини в Област Перник, включително Областната дирекция на МВР и местното поделение на ДАНС, излязоха с обединена позиция, призовавайки да не се правят незаконни и нерегламентирани по Закона за протестите граждански недоволства. Стотици хора се събраха и във Варна на протест. Тази вечер шествието в Стара Загора бе пешеходно и преминава през няколко улици в града. Десетки поискаха оставка на правителството, съд и затвор за виновните затова, че България е най-бедната страна в Европейския съюз, съобщава бТВ. България на протест срещу високите цени на горивата (СНИМКИ и ВИДЕО) В Габрово пред общината недоволни от ниския стандарт на живот настояха за работещи управляващи. Протестиращи в Шумен за кратко блокираха централен булевард. Поискаха по-висок стандарт на живот и призоваха политиците за бързи и адекватни действия.  България на протест срещу високите цени на горивата (СНИМКИ и ВИДЕО)", "date": "2018.11.14", "title": "Протести за горивата и бедността пак блокираха основни пътища"}
{"url": "http://clubz.bg/75864-sedmica_predi_evrovota_minuta_razgovor_v_es_do_19_evrocenta", "text": "Седмица преди насрочените на 23-25 май догодина избори за евродепутати, цените на телефонните разговори в Европейския съюз ще се понижат. Роумингът в ЕС отпада след 15 юни. Какво трябва да знаем Минута разговор ще струва до 19 евроцента, а текстовите съобщения максимум 6 евроцента, предвиждат планираните законодателни промени. След одобрението на Европейския парламент, Съветът на държавите-членки трябва официално да даде зелена светлина. След това новите тавани на цените ще влязат в сила на 15 май 2019 г. Още през лятото на 2017 г. тарифите за роуминг за обаждания от други държави от ЕС бяха премахнати. С новите ограничения ще бъдат защитени по-добре потребителите на смартфони, включително използващите приложения за комуникация като Skype, WhatsApp и и др. Освен това съобщителната система за \"обратна връзка от номер 112\" ще стане задължителна във всички държави членки. Така ще се гарантира, че гражданите ще бъдат предупреждавани чрез SMS или мобилно приложение при тежки извънредни ситуации и бедствия в техния район. ", "date": "2018.11.14", "title": "Седмица преди евровота, минута разговор в ЕС - до 19 евроцента"}
{"url": "http://clubz.bg/75863-yunosheskite_nacionali_izmyknaha_raven_sreshtu_rumyniq", "text": "Юношеският национален отбор по футбол до 19 г. (родени след 1 януари 2000 г.) направи 1:1 срещу Румъния в откриващия си мач от първия етап евроквалификации. България е домакин на 13-а група, всички мачове на \"лъвовете\" се играят в Сливен, а останалите са на ст. \"Трейс арена\" в Стара Загора. Селекцията ни стигна до равенството в 8-ата минута на добавеното време, когато халфът на ЦСКА-София Митко Митков отправи удар от над 30 метра и прати топката в \"скобата\" на румънската врата. В 89-ата българите останаха с човек по-малко заради директен червен картон за грубо нарушение на Методи Стефанов (\"Пирин\" Благоевград). Тимът от северната ни съседка поведе в 16-ата минута с гол от дузпа на Михай Михала. 11-метровият удар бе отсъден за нарушение на централния защитник Слави Косов (\"Септември\") срещу Стойка. Румънците имаха само още една голова ситуация - в началото на второто полувреме, когато едва не стана 2:0. Българите създадоха повече възможности. Двубоят бе равностоен, на моменти нервен и с много единоборства. Съдията Федай Сан от Швейцария вдигна общо девет жълти картона - пет на гостите и четири на нашите. В другия мач от групата Гърция разби Гибралтар с 4:0. В събота от 14:30 часа - отново на ст. \"Хаджи Димитър\", България играе с Гибралтар, а по същото време се противопоставят \"елините\" и румънците. Всичко ще се реши на 20 ноември в мача на \"лъвовете\" срещу гърците. За Елитния кръг евроквалификации идната пролет се класират първите два отбора от всяка група. Селекционер на нашия тим е Ангел Стойков, който винаги досега е прескачал първия рунд. През 2017 г. България U19 (родени 1998 г.) игра на Европейско в Грузия, а през настоящата спря на Елитния кръг в група с Испания, Франция и Белгия.", "date": "2018.11.14", "title": "Юношеските национали измъкнаха равен срещу Румъния"}
{"url": "http://clubz.bg/75853-vse_po_malko_gradove_iskat_olimpijskite_igri", "text": "Жителите на канадския град Калгари гласуваха срещу намерението на местната управа да кандидатства за домакинство на зимните олимпийски игри през 2026 г., съобщава Би Би Си. 56 процента от участвалите във вота казаха \"не\". Така на финалната права достигнаха само два претендента - Стокхолм и Милано плюс курорта Кортина д'Ампецо. Международният олимпийски комитет (МОК) трябва да обяви победителя през юни 2019 г. Нежеланието на хората в Калгари да приемат игрите донякъде изненада международните анализатори. Градът бе домакин на зимния форум през 1988 г. \"Белите\" спортове са на почит в Канада, особено хокея на лед, който е роден там. Децата буквално прохождат на кънки и практикуват играта в задните дворове на къщите си. Референдумът няма задължителен характер за решението на кметството, но то ще се съобрази с народната воля, коментира общинският съветник Шон Чу пред Би Би Си. Организационният комитет за кандидатурата и олимпийският комитет на Канада изразиха разочарование, но също увериха, че ще зачетат нежеланието на хората в Калгари за домакинство. Не помогна това, че в кампанията се включиха популярни спортисти. Сред тях бе и 54-годишният британец Майкъл Едуардс, известен в близкото минало като Еди Орела. През 1988 г. той шашна света, като взе квота в ски скока, а се бе качил на ските едва няколко години по-рано. Орела стана световна сензация и една от звездите на игрите, макар че завърши последен с чисто аматьорските си умения. Отказът на спортен град като Калгари отново повдига въпроса за тенденция, която се наблюдава в последните години - все по-малко градове и държави искат домакинство на олимпийски игри, без значение зимни или летни. Причината е проста - цената е много висока и тя се плаща от местните с по-високи данъци, скок на цените, с нежелано строителство и понякога със съоръжения, които често повече не се използват и т.н. Олимпиадите не са като Световните първенства по футбол, те не осигуряват много туристи. Траят малко повече от две седмици. Като се тегли чертата - сметката не излиза, смисълът не е голям. По-рано тази година от надпреварата за зимните игри през 2026 г. сами се изключиха Сион (Швейцария), Сапоро (Япония) и Грац (Австрия). Турският град Ерзурум не бе допуснат от МОК.  Четири европейски дестинации пък рано се отказаха от надпреварата през 2022 г. - Осло (Норвегия), Лвов (Украйна), Краков (Полша) и Стокхолм (Швеция). Домакин ще бъде Пекин. Китайският мегаполис имаше само един конкурент - Алмати (Казахстан). На много места наистина се страхуват от разходите, които никога не се изплащат, каквото и да гласи пропагандата. По-официална информация Кремъл е пръснал за организацията на \"Сочи 2014\" 51 милиарда долара. Твърди се, че цената е дори по-висока. От това вече се оплаква Токио за 2020 г. Което ни отвежда към извода, че летните олимпийски игри също не се радват на голяма популярност. Жителите на Хамбург гласуваха на референдум \"против\" кандидатура за 2024 г. Още преди две лета и Рим изскочи от състезанието. През миналата година Будапеща направи същото, като се съобрази с петиция, подписана от над 260 хиляди жители на унгарската столица.", "date": "2018.11.14", "title": "Все по-малко градове искат олимпийските игри"}
{"url": "http://clubz.bg/75840-visokata_korupciq_vodi_do_spad_na_doverieto_v_demokraciqta_v_iztochna_evropa", "text": "Вярата в демокрацията сред източноевропейците непрекъснато намалява, а германски изследователи смятат, че са открили причината - корупцията, пише \"Политико\".  който се намира в Кьолн, показва, че подкрепата за демокрацията е толкова по-голяма, колкото повече време хората живеят при такава система. Но данните от изследването сочат, че доверието в демокрацията е започнало да намалява в страните от Източна Европа от 2006 г. насам. За да обяснят това, изследователите се позовават на данни, които показват, че нивото на корупцията в Източна Европа се е увеличило близо два пъти през този период. Данните, анализирани от изследователите, не винаги подкрепят тяхната теза. Латвия, например, която е с добри показатели по отношение на корупцията, има ниско одобрение за демокрацията. Но в други държави данните съответстват на хипотезата им - българите имат усещането за голяма корупция и ниско доверие в демокрацията. На другия край на скалата са германците - с ниско ниво на корупция и висока подкрепа за демокрацията. Проучването е осъществено в 34 държави. Според изследователите резултатите показват, че \"демокрацията не разцъфва от само себе си\". Борбата с корупцията трябва да е една от основните мерки в това отношение, е препоръката от анализа.", "date": "2018.11.14", "title": "Високата корупция води до спад на доверието в демокрацията в Източна Европа"}
{"url": "http://clubz.bg/75860-razsledvat_vynshno_finansirane_na_politicheski_kampanii_v_es", "text": "Води се разследване за външно финансиране на политически кампании в ЕС, съобщи днес пред Европейския парламент в Страсбург еврокомисарят по правосъдието Вера Йоурова. Тя отбеляза, че в подобна подривна дейност първото място е за Русия, но че други следват примера на Москва. По нейните думи ЕС впряга допълнителни сили, за да установи чии интереси стоят зад кибер нападенията и дезинформацията в Общността. Еврокомисарят призова за съгласувана работа на европейските служби за сигурност в пресичането на хибридните заплахи. Тя съобщи, че според още неогласявано проучване на общественото мнение 73 на сто от европейците са притеснени от дезинформацията и мнозинството искат прозрачност за политическите кампании онлайн. 8 страни от ЕС искат санкции за кибератаки Намесата в изборите на една държава от ЕС се отразява на цялата Общност, посочи Вера Йоурова. Станахме свидетели на съгласувано разпространение на дезинформация, включително отвън, добави тя. По нейните думи до 2020 г. в ЕС ще се състоят 50 избора, сред които и за евродепутати през май догодина. Австрийското председателство на Съвета на ЕС отбеляза, че наскоро Европейският съвет прие решение за въвеждането на санкции за извършителите на електронни удари (увреждане на съобщителни системи, дезинформация). Има нужда от незабавни и постоянни действия за противопоставяне на подобни посегателства, заяви представителят на председателството.  Междувременно стана ясно, че прокуратурата в южния германски град Констанц е поискала от Бундестага да свали имунитета на Алис Вайдел, съпредседателка на парламентарната група на партията \"Алтернатива за Германия\" (АзГ), във връзка за разследване за незаконно финансиране на антиимигрантската партия, предадоха АП и ДПА.  АзГ, която зае трето място на парламентарните избори през миналата година, призна по-рано тази седмица, че местният клон на партията, оглавяван от Вайдел, е получил през 2017 г. дарение от Швейцария за около 130 хиляди евро. Според немски медии Вайдел изхарчила част от парите за предизборна агитация в социалните медии и за хонорара на адвокат в заведени от нея дела срещу журналисти. От партията потвърдиха, че с тази пари са били извършвани плащания, но заявиха, че впоследствие Вайдел била върнала дарението заради възникнали съмнения в неговата законност. Връщането на сумата не е станало до април т.г., посочи ДПА. Агенцията припомни, че изборите за Бундестаг се състояха на 24 септември 2017 г. Коалицията на Меркел с рекордно нисък рейтинг, \"Алтернатива за Германия\" с рекордно висок Дарението е било изпращано на траншове през периода юли-септември м.г. до клона \"Констанцко езеро\" на АзГ. Банковите преводи са били съпътствани от забележка \"принос за кампанията на Алис Вайдел\", твърди прокуратурата. Базирана в Цюрих компания потвърди плащанията, но подчерта, че ги е извършвала от името на друго лице. Името и самоличността на дарителя остават неизвестни. Коалицията на Меркел с рекордно нисък рейтинг, \"Алтернатива за Германия\" с рекордно висок", "date": "2018.11.14", "title": "Разследват външно финансиране на политически кампании в ЕС"}
{"url": "http://clubz.bg/75802-i_vse_pak_morikone_pred_plejboj_tarantino_da_me_celune_otzad", "text": "Германското издание на „Плейбой“ застава зад интервюто си с Енио Мориконе, в което той нарича Куентин Тарантино  , а филмите му  . Разговорът с композитора ще излезе в декемврийския брой на списанието, но е взето в края на юни, пишат от редакцията на списанието. През уикенда 90-годишният Мориконе отрече да е давал подобно интервю и нарече публикацията „пълен фалшификат“. Той твърди, че изказванията му са изфабрикувании има намерение да съди списанието. Но от „Hubert Burda Media“, международната компания, която издава немското списание, са категорични, че имат интервюто. Енио Мориконе отрича да е наричал Тарантино „кретен“ Интервюто е проведено от музикалния журналист Марсел Андърс, пред когото Мориконе изразява негативните си коментари за Тарантино, за Филмовата академия и САЩ. Немското заглавие е разговорно, а преводът му би звучал така: Ето и един от цитатите: Честит 90-и рожден ден на Енио Мориконе Но в неделя Мориконе се отрече от тези думи и дори каза, че никога не е давал интервю за „Плейбой“-Германия. В официално изявление той каза, че никога не би говорил лошо против Тарантино, чийто филм му е донесъл   награда „Оскар“. Енио Мориконе създаде музиката на „Омразната осморка“. Джорджио Асума, адвокат на композитора, съобщи, че предстои да говори с клиента си във вторник и към момента няма допълнителни коментари към изявлението на композитора от неделя. Енио Мориконе: Край с концертите ми! Мориконе се появи на събитие в понеделник, 12 ноември, в Рим, но не коментира разразилия се скандал и место това говори за съвместната си работа със Серджо Леоне и Елио Петри, пише „Варайъти“. Публикуваните откъси от интервюто с Мориконе бяха за кратко недостъпни на страницата на германския „Плейбой“ в понеделник. Днес публикацията отново е налична, а анонсът гласи, че цялото интервю ще може да се прочете в декемврийския брой. Името на Мориконе стои и на корицата, наред с другите интервюирани в броя личности Зоуи Кравиц и тенисиста Александър Зверев. Честит 90-и рожден ден на Енио Мориконе Енио Мориконе: Край с концертите ми!", "date": "2018.11.14", "title": "И все пак - Мориконе пред \"Плейбой\": Тарантино да ме целуне отзад"}
{"url": "http://clubz.bg/75844-shest_vyprosa_ot_manolova_kym_dyrjavata_za_gorivata", "text": "Шест въпроса към държавата във връзка с високите цени на горивата отправи днес омбудсманът Мая Манолова.  Според Манолова една от причините за гражданските протести е и липсата на адекватна реакция на държавата, която е отговорна за създаването на закони, осигуряващи свободен конкурентен пазар на стоки и услуги, както и за спазването на тези закони.  България на протест срещу високите цени на горивата (СНИМКИ и ВИДЕО) ГЕРБ с мерки за протестите: среща с президента и с петролния бизнес И пита: Комисията за защита на конкуренцията (КЗК) съобщи, че проучва дали шест фирми - производители и търговци на горива, спазват поети през март м.г. задължения за гарантиране на пазарната среда.  Комисията анализира детайлно отношенията между участниците на всяко едно от нивата по веригата производство-внос-търговия на едро и търговия на дребно с горива. Специално внимание ще бъде обърнато на начина на формиране на цените на дребно и факторите, които влияят върху тях, се казва в съобщението. От КЗК напомнят, че непрекъснато наблюдават пазара на горивата и миналата година търговците поеха задължение за приемане на вътрешни процедури, които да гарантират ефективната конкуренция на пазара. Поетите тогава задължения целяха да се възпрепятства възможността за възникване на евентуални антиконкурентни проблеми, свързани с прозрачността на пазара и координирането на пазарното поведение на дружествата по начин, който ограничава конкуренцията. Сега Комисията ще проверява именно изпълнението на тези ангажименти, заедно с предприетия секторен анализ на пазара, като ще приема и сигнали, и информация от граждани и физически лица. Сигналът с данни за картел между търговците на горива във Велико Търново, изпратен от инициативен комитет от граждани в старата столица, е присъединен към секторния анализ и проверката на пазара на горивата, съобщиха още от КЗК.  В сигнала се настоява антимонополната комисия да провери наличен ли е картел на пазара на горива в региона и да предприеме мерки за неговото преустановяване и налагане на съответните санкции, казва авторът на сигнала юристът Пламен Копанов. Във Велико Търново организираните граждански протести спират до произнасянето на КЗК. ГЕРБ с мерки за протестите: среща с президента и с петролния бизнес", "date": "2018.11.14", "title": "Шест въпроса от Манолова към държавата за горивата"}
{"url": "http://clubz.bg/75846-mej_sporazumenie_s_es_do_1_dekemvri_inache_bez_dogovor", "text": "Британската министър-председателка Тереза Мей ще предупреди днес правителството, че Обединеното кралство ще трябва да започне подготовка за Брекзит без споразумение от 1 декември, ако дотогава не подпише с Европейския съюз договор за излизане от съюза, пише \"Файненшъл таймс\", цитиран от БТА. Великобритания и ЕС постигнаха техническо споразумение за Брекзит Очаква се Мей да изтегли Великобритания от предвидената през ноември среща на лидерите на ЕС, ако министрите откажат да подкрепят проекта ѝ за Брекзит.  Така в началото на декември ще трябва да започне изпълнение на плановете на британското правителство за подготовка за Брекзит без споразумение с ЕС, пише \"ФТ\". Думите му са подкрепени от друг служител на правителството: Дори и такова споразумение да бъде одобрено от лидерите на ЕС през ноември, подготовката за напускане на съюза без сделка ще продължи. Това се дължи на факта, че договорът трябва да бъде гласуван от парламента през декември, а правителството не е сигурно дали ще събере необходимите гласове за приемането на споразумението. Мей губи подкрепата на северноирландците за Брекзит Междувременно говорител на Европейската комисия призова днес медиите да останат в готовност за развитие по въпроса за споразумението с Лондон в близките часове или дни. В края на обичайната обедна пресконференция на ЕК говорителят не си взе довиждане за днес с кореспондентите в Брюксел, съобщава БТА. Преди това той заяви, че в тези часове е в ход работата и в Лондон, и в Брюксел, по въпроса със споразумението. По-късно днес следобед ЕК ще представи данни за хода на преговорите и вероятно съдържанието на самото постигнато споразумение на посланиците на държавите от ЕС. Мей губи подкрепата на северноирландците за Брекзит", "date": "2018.11.14", "title": "Мей: Споразумение с ЕС до 1 декември, иначе без договор"}
{"url": "http://clubz.bg/75849-zapochva_se_vlastta_se_razplashta_predi_koleda", "text": "Месец и половина преди края на годината властта започна да се разплаща за стари задължения - например за половината от изстреляни противоградни ракети и за учители, замествали свои колеги или водили децата в музеи.  Близо 602 хиляди лева (601 802 лeва) са отпуснати за националните програми \"Оптимизация на училищната мрежа\", \"Осигуряване на съвременна образователна среда\" и \"Без свободен час\". За \"Оптимизация на училищната мрежа\" средствата за окончателно плащане на извършените разходи по проектите на 8 общини са 63 666 лева. Дейностите са започнали още миналата година и целят осигуряване на по-добри условия за обучение и възпитание на учениците след извършена оптимизация на мрежата от училища. Кабинетът държи на ръчно управление 7% от бюджета За \"Осигуряване на съвременна образователна среда\" се предоставят средства по два модула. За \"Модернизиране на системата на професионалното образование\" са отпуснати 172 638 лв. за окончателно плащане на осем училища, където са били ремонтирани и оборудвани различни кабинети, осигурени са били учебни видеофилми и софтуер, и както и транспорт за различни практики. Кабинетът развърза кесията - 387,8 млн. лв. допълнителни разходи  За модула \"Музеите като образователна среда\" кабинетът дава 119 659 лв. за проекти на 56 училища - за провеждане на учебни часове в музеите за класовете от началния и прогимназиалния етап на основното образование. За \"Без свободен час\" се предоставят 245 839 лева за изплащане на реално взети учебни часове от учители, замествали отсъстващи от работа колеги в задължителното предучилищно и училищно образование и в трета и четвърта подготвителна група за периода 01.05.2018 г. - 30.06.2018 г.  Над 3,5 милиона лева са осигурени за допълнителни възнаграждения на директори на училища и детски градини за \"постигнати резултати\", както пише в прессъобщението на Министерския съвет.  Одобрени са и 1,3 млн. лева допълнителни средства за националната научна програма \"Иновативни нискотоксични биологично активни средства за прецизна медицина\" (БиоАктивМед). Изследванията в рамките на програмата се очаква да доведат до създаване на нови и съществено подобрени продукти, получени от природни източници. Освен това правителството разреши и допълнителни разходи в размер на 4 374 000 лв. по бюджета на Министерството на земеделието, храните и горите за 2018 г., за да се разплати ведомството за доставени противоградови ракети. Изпълнителна агенция \"Борба с градушките\" извършва дейности по защита на земеделската продукция в областите Видин, Монтана, Враца, Плевен, Пазарджик, Пловдив, Стара Загора и Сливен на площ над 17 милиона декара. В началото на активният сезон по градозащита за 2018 г. агенцията разполагаше с 8608 противоградови ракети, от които 3608 - остатък от сезон 2017 г. и 5000 бяха доставени през месец април. Предпразнично кабинетът развърза кесията Високата честота и интензивност на градовите процеси през този сезон наложиха изразходването на много по-голям брой ракети в сравнение с предходните години. През 2018 г. до момента са заявени и доставени 14 068 броя ракети за 10 128 960 лева. На изпълнителя по договора досега са платени малко над половината - 5 760 000 лева с ДДС. Остават дължими още 413 374 000 лева с ДДС, разпределени за противоградови ракети на стойност 4 368 960 лв. и за транспорт на ракетите през годината - 5040 лв. С друго свое постановление на МВР се разрешават нови разходи до 8 милиона лева, за да плати за извършени експертизи от вещи лица и преводачески услуги, свързани с работата по наказателни производства.  Кабинетът развърза кесията - 387,8 млн. лв. допълнителни разходи  Предпразнично кабинетът развърза кесията", "date": "2018.11.14", "title": "Започва се: властта се разплаща преди Коледа"}
{"url": "http://clubz.bg/75857-sled_12_godini_razsledvane_i_proces_nqma_vinoven_za_tragediqta_alabin", "text": "Софийският градски съд (СГС) оправда четиримата обвиняеми по делото за срутилата се сграда на столичната улица \"Алабин\", която през 2006 г. затрупа и уби две млади жени. 12 години след трагедията съдия Величка Маринкова оневини основния обвиняем - собственика на сградата Георги Кирчев, който е управител на фирма \"Хрисома\", инженер Петър Петров, който контролирал ремонта на сградата, Николай Симеонов - управител на \"А3-Архитектура и изпълнение\", извършила инвестиционен контрол, и строителя Манчо Антонов, собственик на фирмата за ремонти ЕТ \"Медия Манчо\". Делото протича задочно спрямо Антонов, тъй като той от години е в чужбина и не беше открит. Обвинението към тях е за причиняване на смърт по непредпазливост. Според прокуратурата за изхода основна роля е изиграл свидетелят Николай Александров, променил показанията си. Решението на СГС подлежи на протест. Чак през октомври 2016 г. Софийският градски съд (СГС) даде ход по същество на процеса за падналата жилищна кооперация на столичната ул. \"Алабин\", цели 10 години след трагичния инцидент, при който загинаха двете млади жени –  Тогава магистратите допуснаха за разглеждане граждански искове за общо 750 000 лева, въпреки възраженията на защитата на четиримата подсъдими. Сградата се срути върху колата, в която бяха двете жертви, в  а разследването на прокуратурата продължи близо 9 години. В крайна сметка пред съда бяха изправени собственикът на кооперацията  Кирчев, техническият експерт, който е трябвало да я подготви за ремонт, Симеонов, контролиращият ремонта инженер Петров и собственикът на фирмата изпълнител на ремонтните дейности Антонов. Съдебен абсурд: 10 години дело за хулиган, блъскал по дюнерджийница По време на многобройните заседания на съда стана ясно, че работникът Николай Александров е споделил на майките на загиналите жени, че  Това обаче се отрича от обвиняемите. Въпросният Николай Александров твърдеше пред разследващите, че в деня Кирчев е наредил да се изкъртят петте носещи колони. Началникът на бригадата му обяснил, че така постройката ще падне, но Кирчев бил непреклонен. До края на деня работниците изкъртили три от петте колони, къщата започнала да пука и те избягали, след което тя рухнала след два часа. По-късно обаче Александров се отрече от показанията си. Преди да стигне до съдебната зала, казусът претърпя много обрати, като бе връщан на прокуратурата за отстраняване на пропуски. Първоначално обвинения за причиняване на смърт поради немарливо изпълнение на занятие бяха повдигнати на Георги Кирчев и Петър Петров. През следващите 9 години го ръководиха петима прокурори, като през 2010 г. бе прекратено с мотива, че няма престъпление и не могат да се посочат виновни. Това решение бе отменено от Софийския градски съд, но прокуратурата обжалва пред втората инстанция. В определението си апелативните съдии остро разкритикуваха работата на разследващите заради това, че три години са бездействали и на се взели под внимание важни показания. Прокурор Милко Момчев поиска 4-имата да бъдат осъдени по обвинение ", "date": "2018.11.14", "title": "След 12 години разследване и процес: няма виновен за трагедията \"Алабин\""}
{"url": "http://clubz.bg/75856-smetankata_na_bashar_rahal_zamrazi_vynshniq_dogovor_na_alma_mater_tv", "text": "Договорът с външния продуцент, който трябваше да създава съдържание за телевизията за Софийския университет \"Св. Климент Охридски\" - \"Алма Матер\" ТВ - е замразен, съобщи ректорът проф. Анастас Герджиков пред Клуб Z. И вероятно ще бъде развален, добави той. Софийският университет първоначално сключва договор за 10 години с фирма на Михаил Михайлов, някогашен говорител в кабинета на Иван Костов. След като научил обаче, че няма да може да ползва оборудването на обществената телевизия, Михайлов преценил, че уговорката не му върши работа. Външният продуцент е трябвало да осигури съдържание на доскоро неизвестната телевизия, което да е \"в съответствие с регистрацията на телевизията и с академичния й характер\". На 1-ви ноември от  \"Алма Матер\" ТВ пуснаха клип за популяризиране на кастинг, в който новият директор Башар Рахал иска кафе от своя сътрудничка. В няколкото секунди на съобщениято тя дотичва до него по къса пола и с усмивка му подава първо кафе, а после и \"сметанка\". В края директорът я поглежда одобрително отзад и завършва: \"Ето, Цвети вече стана известна.\" Странният случай със студентската телевизия Пошлото послание на клипа предизвика скандал и след няколко дни доведе до свалянето му от фейсбук, въпреки обясненията на Рахал, че видеото е \"саркастично и самоиронично\", а не сексистко. Той предизвика и позиция на преподавателите от катедра \"Радио и телевизия\" във Факултета по журналистика и масови комуникации, които заявиха остра критика срещу това, че външен продуцент ще разполага с публичната собственост на университета. На въпрос дали ще търси друг външен продуцент, Герджиков заяви: Вчера назначеният без конкурс Рахал обяви и че кастингът се отлага. Башар Рахал: При 20 000 гледания за 4 дни не виждам никакъв проблем На въпрос  от Управителния и Програмния съвет на телевизията. Идеята на проф. Герджиков е била \"Алма Матер\" ТВ да се превърне в \"пълноценна, интересна и гледана телевизия\". Доскоро почти никой не бе чувал за нея, отделни предавания бяха излъчвани по БНТ, БНТ 2 и бТВ Екшън. Оборудването вече 10 години се е ползвало за учебно студио, така ще продължи да бъде и занапред. Башар Рахал: При 20 000 гледания за 4 дни не виждам никакъв проблем", "date": "2018.11.14", "title": "\"Сметанката\" на Башар Рахал замрази външния договор на \"Алма Матер\" ТВ"}
{"url": "http://clubz.bg/75850-borisov_i_cacarov_gostuvat_v_shouto_na_slavi_prezidentyt_otkaza", "text": "Премиерът Бойко Борисов и главният прокурор Сотир Цацаров ще гостуват другата седмица в \"Шоуто на Слави\". Поканата за интервю пред Слави Трифонов е била отправена официално в сряда и е потвърдена от кабинета на премиера веднага, коментираха от Министерския съвет пред Клуб Z. От екипа на Цацаров също са потвърдили участие.  В последното си предаване във вторник вечер шоуменът Слави Трифонов   покани за участие освен към лидера на ГЕРБ Бойко Борисов, и към шефа на парламента Цвета Караянчева, президента Румен Радев, главния прокурор Сотир Цацаров и националния омбудсман Мая Манолова. Пред Клуб Z от президентската администрация посочиха, че  и също ще гостуват в шоуто. От екипа на Караянчева уточниха, че денят на гостуването й тепърва ще бъде уточнен, тъй като в понеделник тя заминава в чужбина.  \"Медиана\" на Кольо Колев \"вкара\" Слави Трифонов в парламента с 4,6% От шоуто призоваха зрителите да изпращат въпросите си към Борисов, Радев, Цацаров, Караянчева и Манолова на адрес: pitai.slavishow.com От думите на водещия стана известно, че повод за поканите са ескалиращите протести.   ГЕРБ идентифицира две нови заплахи - Мая Манолова и Слави Трифонов Самият Трифонов все по-често изразява политически позиции в ефир, като се е стигало и до спиране на предавания от страна на бТВ. Социологическите агенции дори мерят рейтинга на шоумена, а някои от тях му отреждат и място в бъдещ парламент, въпреки че Трифонов на практика не е основал партия. Известно е, че в миналото отношенията между него и Борисов бяха доста обтегнати. ГЕРБ идентифицира две нови заплахи - Мая Манолова и Слави Трифонов", "date": "2018.11.14", "title": "Борисов и Цацаров гостуват в \"Шоуто на Слави\". Президентът отказа"}
{"url": "http://clubz.bg/75851-edin_syvsem_mynichyk_putin_snimkata_koqto_razsyrdi_kremyl", "text": "Той искаше да бъде голямата звезда на събирането на държавните глави в Париж в неделя. За да подчертае своето положение, руският президент Владимир Путин се погрижи да пристигне с немалко закъснение - след своите колеги от другите държави. Това обаче му изигра лоша шега, пише швейцарският Le temps. Подготвяната му поява, която трябваше да бъде забелязана от всички, не се състоя според замисъла на Путин, който е известен със склонността си към закъсненията. А Кремъл здравата се разсърди на една снимка, която обиколи медиите и социалните мрежи. На нея се вижда един много мъничък Путин, който протяга ръка на американския президент Доналд Тръмп, който вече е на подиума редом до останалите официални лица. Фотографията, направена от Лудовик Марин от \"Франс прес\", предизвика възмущението на привържениците на Путин, както и немалко саркастични коментари от неговите противници. Държавната руска агенция ТАСС, която отначало използва снимката в своите информации, трябваше спешно да я изтегли и да я махне от сайта си. За руските медии, лоялни на Кремъл, има негласно златно правило: президентът никога не трябва да изглежда по-нисък от хората, които са около него. Това е доста трудно за осъществяване като се има предвид, че Путин е висок 1,7 см, т. е. е с около 20 сантиметра по-нисък от Доналд Тръмп. Държавните глави на Турция, Китай и Беларус, с които руският президент се среща особено често, също очевидно са по-високи от него. Официалните фотографии обаче трябва да са направени под такъв ъгъл, че главата на Путин да е на същото ниво като тези на другите присъстващи, пише изданието. В социалните мрежи вече се появиха предположения, че сега \"ще хвърчат глави\". Путин често е осмиван, че използва обувки с ток и че се качва на платформи, за да изглежда по-висок. Публично известно е, че връзките с обществеността и протокола на Кремъл внимателно подбират хората, с които се снима президентът - те не трябва да са по-високи от него. Така на масовите снимки - сред народа - често могат да бъдат забелязани едни и същи лица, които в зависимост от случая са работници, предприемачи, ловци и т.н.", "date": "2018.11.14", "title": "Един съвсем мъничък Путин. Снимката, която разсърди Кремъл"}
{"url": "http://clubz.bg/75848-es_iska_biometrichni_lichni_karti_s_chip_za_vsichki_kyde_e_bylgariq", "text": "Личните карти на европейските граждани ще трябва вече да са в един формат и с биометричен чип. Това гласи предложение на Европейската комисия, което Съветът на ЕС одобри днес. Освен личните карти, документите на съпрузите и съпругите на европейските граждани и разрешенията за престой на чужденци ще  трябва да бъдат със стандартен размер - на банкова карта.  Те ще трябва да могат да бъдат разчитани машинно, а всяка карта трябва да има и безконтактен чип за биометрични данни, в който да се записват два пръстови отпечатъка и лицева снимка. Държавите от Съюза ще могат да дават безсрочни лични карти на гражданите над 70 години, ако са по новите изисквания. Но останалите трябва да си сменят документа на всеки 10 години, а чужденците- на всеки 5.  Решението ще влезе в сила две години след окончателното му одобрение. Старите карти ще са валидни до срока на издаването им. Решението означава, че малко след като България въведе карти с чип, може да се наложи да ги преработва.  Нов опит: МВР пуска днес търга за лични карти с чип България от няколко години се опитва да чипа в личните карти - безуспешно. Първата обществена поръчка през 2016 г. щеше да струва 484,2 млн. лв (без ДДС). А картите с чип трябваше да станат за януари 2017 г.  Само две седмици след обявяването й обаче премиерът Бойко Борисов я прекъсна, и обяви, че вместо това новите карти ще се правят от държавното предприятие \"Център за предоставяне на услуги\". Управляващите обаче се отказаха тази идея и дори я премахнаха от закона. Тази година бе отворена нова поръчка, този път за два пъти по-малко пари - 238 млн. лв. без ДДС. Тя включва и изграждането на специална нова сграда за близо 4 млн. лв. в Академията на МВР в столицата, където ще се издават самите лични карти и паспорти. Четири компании подадоха оферти, от тях бяха одобрени три, все още предстои решението коя ще получи 10-годишния договор за изпълнение. Според обществената поръчка новите документи ще са готови до 2020 г. - т.е. преди новите регулации на ЕС да влязат в сила. Има и друг конфликт на българския закон с европейското предложение - у нас се предвижда безсрочните карти да са достъпни за граждани над 58 години, а не 70. Освен това, в България наличието на биометрични данни в чипа няма да е задължително.", "date": "2018.11.14", "title": "ЕС иска биометрични лични карти с чип за всички. Къде е България?"}
{"url": "http://clubz.bg/75843-liberman_hvyrli_ostavka_iska_predsrochni_izbori", "text": "Министърът на отбраната на Израел Авигдор Либерман подаде оставка след среща на партията „Наш Дом Израел“ в Кнесета в сряда, предадоха световните агенции. И добави: Както е известно терористичното движение Хамас изстреля в понеделник и вторник близо 400 ракети от ивицата Газа по Израел. Бе убит един човек и ранени над 50 души. Израел отвърна на ракетния огън с бомбардировки в Газа.  Битката за Министерството на отбраната вече е започнала, след като министърът на образованието Нафтали Бенет, лидер на „Еврейски Дом“ (Баийт Йехуди) и няколко министри от „Ликуд“ се обявиха за законни наследници на Либерман, пише \"Фокус\". Хамас изстреля над 300 ракети срещу Израел Либерман е призовал и за провеждането на предсрочни парламентарни избори. Високопоставен източник от управляващата „Ликуд“ е заявил, че няма причина за провеждането незабавно на предсрочен вот и че министър-председателят ще поеме военното ведомство сам. Оставката на Либерман идва по-малко от 24 часа, след като кабинетът одобри примирието в Ивицата Газа, договорено с посредничеството на Египет. Докато от кабинета на премиера заявиха, че министрите единодушно са се съгласили с решението, четирима министри обявиха, че са срещу споразумението. Това са освен Либерман и министърът по работите на Йерусалим и защитата на околната среда Зеев Елкин („Ликуд“), министърът на образованието Нафтали Бенет („Еврейски дом“) и министърът на правосъдието Айелет Шакед („Еврейски дом“). Седмици по-рано по време на среща на „Наш Дом Израел“ Либерман призова за по-твърд поход към Хамас. „Няма път към споразумение с Хамас. Няма да възстановяваме мира и тишината в Юга без да нанасяме най-тежките удари, на които сме способни“, бе посочил Либерман. Оставката на Либерман значително отслабва консервативното коалиционно правителство на премиера Бенямин Нетаняху, смятано за най-дясното в историята на Израел, и може да доведе до предсрочни избори, тъй като след като партията на военния министър \"Израел бейтену\" (\"Нашият дом Израел\") напусне коалицията, Нетаняху остава с крехко мнозинство в Кнесета, където \"Израел бейтену\" има петима депутати, отбелязва Ройтерс.  \n\tСега Нетаняху може да разчита на 61 депутати в 120-местния парламент, година преди следващите редовни избори. В отговор на обстрел, Израел нанесе въздушен удар по ивицата Газа Военният министър настояваше за много по-твърд израелски отговор на най-интензивния ракетен обстрел срещу Израел след 50-дневната война през 2014 г. Той каза, че е категорично против разрешението, дадено миналата седмица от Израел на Катар, за предоставяне на помощ на стойност 15 млн долара на Газа. \n\tОставката на Либерман влиза в сила след 48 часа след като я подаде писмено. Примирието беше оповестено едностранно от палестинската екстремистка организация късно снощи след сериозна ескалация на конфликта, предаде БТА. На родения в бившия СССР Либерман, електоралната база са рускоезични имигранти, привърженици на десницата и светски настроени израелци, които споделят враждебността му към арабското малцинство в Израел и към религиозната власт на ултраортодоксалните еврейски партии. В отговор на обстрел, Израел нанесе въздушен удар по ивицата Газа", "date": "2018.11.14", "title": "Либерман хвърли оставка, иска предсрочни избори"}
{"url": "http://clubz.bg/75845-chehiq_po_stypkite_na_bylgariq_za_pakta_na_oon_za_migraciqta", "text": "Чехия се присъедини днес към страните от ЕС, отхвърлящи Пакта за миграция на ООН, чиято цел е да регулира отношението към мигрантите в световен план, предаде Ройтерс. Тази сутрин правителството в Прага е гласувало Чехия да не подписва споразумението, заяви правителствен източник. Завой: България няма да подкрепи Пакта за миграцията на ООН Така Чехия се присъедини към Австрия, България, Унгария, както и към САЩ, които отказаха да одобрят Глобалния пакт за миграцията на ООН. \"Чешката република отдавна подкрепя принципа на разделяне на легалната и нелегалната миграция\", обяви вицеприемиерът Ричард Брабец на пресконференция в сряда, съобщава Ройтерс. Според него крайният текст на документа не отразявал чешките предложения в тази посока. През юли т. г. всички държави членки на ООН изразиха подкрепа за пакта - с изключение на САЩ. По-късно документът, който няма обвързваща сила, беше отхвърлен от правителствата на Унгария и Австрия. А в понеделник след инициатива на \"патриотите\" към тях се присъедини и българският кабинет. Преди това срещу пакта се обявиха и от БСП. Пактът за миграция трябва да бъде подписан през декември в Мароко и гласуван през следващата година.  БСП пак по стъпките на Орбан и Тръмп - против Пакта за миграцията на ООН Шефът на Европейската комисия Жан-Клод Юнкер вече разкритикува тези държави, които решиха да не се присъединяват към пакта. \"Ако двете или трите държави, които имат съмнения относно пакта на ООН го бяха прочели, нямаше да се отеглят от него\", каза Юнкер. После той даде друг пример: \"ЕС не може да има твърди позиции, когато говорим за нарушаване на човешките права в Китай...защото някои държави имат връзки с Китай заради инвестиции...като например в пристанището на Пирея\". БСП пак по стъпките на Орбан и Тръмп - против Пакта за миграцията на ООН", "date": "2018.11.14", "title": "Чехия по стъпките на България за Пакта на ООН за миграцията"}
{"url": "http://clubz.bg/75842-dans_i_vatikanyt_shte_obmenqt_danni_za_prane_na_pari", "text": "Българското финансово разузнаване, което е в структурата на контраразузнаването, и звеното за финансова информация на Ватикана ще си обменят информация. Премиерът на Ватикана - посредник между Тръмп и Путин? Правителството одобри днес проект на Меморандум за разбирателство между специализирана административна дирекция \"Финансово разузнаване\" на Държавна агенция \"Национална сигурност“ (ДАНС) и Звеното за финансова информация на Светия престол на град-държавата Ватикан, като основа за водене на преговори. Европа прие директива срещу прането на пари С меморандума се уреждат условията и редът за обмен на информация между звената за финансово разузнаване на Република България и град-държавата Ватикан, видовете информация, която ще бъде обменяна, условията за ползването и защитата й, както и каналите за обмен. Брюксел иска по-строг надзор срещу прането на пари Меморандумът ще бъде сключен от директора на специализирана административна дирекция \"Финансово разузнаване\" на ДАНС без последващо утвърждаване и обнародване. Европа прие директива срещу прането на пари Брюксел иска по-строг надзор срещу прането на пари", "date": "2018.11.14", "title": "ДАНС и Ватиканът ще обменят данни за пране на пари"}
{"url": "http://clubz.bg/75836-sasht_gotovi_za_studena_vojna_i_s_kitaj", "text": "САЩ са готови за студена война с Китай, ако Пекин не промени политиката си, заяви вицепрезидентът Майк Пенс в интервю за \"Вашингтон пост\", цитирано от ТАСС. По думите му президентът Доналд Тръмп е готов за нормализация на отношенията с Пекин, но Китай трябва да бъде готов сериозно да промени своята политика, включително в икономическата и военната сфера. Според Пенс за Китай това е последен шанс да не допусне студена война със САЩ. В отговор на въпрос, дали Вашингтон е готов за подобен сценарий и какво ще стане, ако Китай не изпълни необходимите условия, Пенс отговоря: По-рано американският вицепрезидент заяви, че Пекин се намесва във вътрешните работи на САЩ и „манипулира американската демокрация“, припомня руската агенция. Той конкретно заяви, че Китай искат да сменят Тръмп като президент, пише ТАСС.  Преди седмица Тръмп на среща с журналисти съобщи, че САЩ са получили възможност да достигнат до значителен прогрес в регулирането на търговските спорове с Китай и той е готов да обсъди проблемите на двустранната търговия на разговора си със Си Цзинпин на срещата на върха на лидерите от Г-20 в Аржентина между 30 ноември и 1 декември. Тръмп искал търговско споразумение с Китай Китайска делегация, водена от вицепремиера Лю Хъ, може в скоро време да посети САЩ за преговори за уреждане на търговските спорове, съобщи днес в. \"Саут Чайна морнинг пост\". Преговорите между САЩ и Китай по търговски въпроси бяха спрени в средата на септември, когато бе отменено пътуването на китайска делегация до Вашингтон заради въведените от президента на САЩ Доналд Тръмп по-високи мита за вноса на китайски стоки. От 24 септември влязоха в сила въведените от САЩ вносни мита за китайски стоки на стойност 200 милиарда долара. Белият дом заяви, че от 1 януари 2019 година митата ще се повишат до 25 процента. Китай отговори с мита от 5 до 10 процента за внос на стойност 60 милиарда долара. Тръмп обяви и намерение да пристъпи към трети етап от изпълнението на ограничителните мерки, ако Пекин реши да предприеме ответни стъпки и заяви, че САЩ ще въведат допълнителни мита, приложими към китайските стоки и услуги за 267 милиарда долара. Китай и Русия предизвикват американската военна мощ Ескалацията на търговско-икономическите противоречия със САЩ не се е отразила на ключови показатели от развитието на Китай, въпреки че не трябва да се забравят външните фактори на нестабилност, заяви днес говорителката на държавното статистическо управление на Китай Лю Айхуа. По думите й търговската война с Вашингтон е усложнила бизнеса най-вече на малките и средните предприятия, а също така е довела и до значителни колебания в цените на редица стоки на международните пазари. Едновременно с това не бива да се пренебрегват назряващите вътрешни противоречия от структурен характер, добави тя, цитирана от БТА. Китай и Русия предизвикват американската военна мощ", "date": "2018.11.14", "title": "САЩ готови за студена война и с Китай"}
{"url": "http://clubz.bg/75838-ne_ni_trqbva_debat_za_mediite_a_za_tova_kakva_dyrjava_iskame", "text": "Някак е изумително премиерът Бойко Борисов, по време на чието почти 10-годишно управление България се срина в световните класации на медийна свобода, да говори, че у нас всичко е точно. „В България има тотална свобода на медиите. Всеки подсъдим олигарх може да си направи сайт и да пише гадости за мен и министрите.“ - това е само част от монолога, който изнесе премиерът по време на правителственото заседание в сряда, след редовния мониторингов доклад на Европейската комисия. Има обаче В доклада на комисията се цитират данните на годишните доклади на „Репортери без граници“ и Media Pluralism Monitor, който следи медийния плурализъм в различни европейски държави. \"Международните наблюдатели отбелязаха съществено влошаване на медийната среда в България през последните години, като българският медиен сектор се характеризира с непрозрачна собственост и слабо прилагане на журналистическите стандарти. Това положение се отразява върху качеството на обществения дебат и следователно поражда риск от ограничаване на достъпа на обществеността до информация поради ограничения брой независими източници.\", се казва в документа.  Премиерът Борисов описа собственото си разбиране за медийна свобода с думите \"в Министерски съвет сме под обсада от няколко седмици, хората протестират, показват средни пръсти, наричат ни мърши.\" Но това, че има \"свобода\" някой да поиска оставка на правителството или да нарисува овалите на политик в карикатура, не означава, че има \"плурализъм\" в медийната среда. И най-яркият пример е, че в сряда сутрин представителите на кабинета - външен, вътрешен, правосъден министър, бяха наредени като матрьошки в сутрешните блокове на трите национални телевизии. А критичните гласове нека си пишат във фейсбук.  \"Плурализмът\" включва в себе си понятия като физическа защита на журналистите, техния труд и право да остояват свои позиции в медиите, в които работят. Плурализмът значи и да се дава думата на политическата опозиция, а и на тези, които са опозиция и на самата опозиция. Колко медии го правят? Въпросът ми е саморефлексен.  Какъв медиен плурализъм, когато от вестниците, близки до властта, изчезнаха основни жанрове като „коментар“ и „анализ“, а в телевизиите реалити формати и инфантилни игри иззеха ефира на актуалната коментарна журналистика? Манекенки, ефектни скандали на висок тон, разговори за пътуване, личен живот, любовни афери и готварски рецепти станаха новите господари на ефира. По-лесно е да ограничиш критичните коментари като ги залееш с глазура захаросани приказки от нищото.  Управляващи политици отказват да дават интервюта на критични журналисти, а на премиерските круизи зад граница се возят само медии, от които предварително се знае какво ще произведат след това. Защо се сърди премиерът Борисов, когато и на крак на някоя \"трибунка\" в парламента му задават неудобни въпроси? Понятието “медиен плурализъм“ включва и разбирането за Нито Комисията за защита на конкуренцията (КЗК), нито СЕМ са доказали своя безпристрастен професионализъм. Нито рекламният пазар ни е свободен, когато основните финансови потоци са насочени към тези, които са обвързани с центрове, близки до властта. А отбрани медии получават милиони левове от европейските фондове по изкривени критерии на управляващото тяло с благословията на Европейската комисия.  Премиерът Борисов обяви, че е готов да инициира дебат за свободата на медиите като покани дори еврокомисари. Не обаче да искаме да имаме нормални медии, когато държавата ни не е нормална. А дебатът за това каква държава искаме политиците и най-вече управляващите не желаят да го водят. Защото в него трябва да бъдат включени гражданите, на които и ние, журналистите, обърнахме отдавна гръб.  ", "date": "2018.11.14", "title": "Не ни трябва дебат за медиите, а за това каква държава искаме"}
{"url": "http://clubz.bg/75830-dokladyt_na_ek_tejyk_ppictyp_na_inctitycionalen_ishiac", "text": "Teĸcтът нa дoĸлaдa нa EK пo Mexaнизмa зa мoнитopинг нa бългapcĸoтo пpaвocъдиe гpaничи c гpoтecĸaтa и ocтaвя yceщaнeто зa тeжъĸ пpиcтъп нa инcтитyциoнaлeн „ишиac“. И в тoвa зa cъжaлeниe нямa ocoбeнa изнeнaдa. Лиĸвидaция нa мoнитopингa oт cтpaнa нa EK e иcтopичecĸи pyбиĸoн в нaшитe oтнoшeния c EC и зacлyжaвa cepиoзeн и oбcтoeн aнaлиз. Mexaнизмът възниĸнa въз ocнoвaтa нa yвepeнocттa нa eднa пpeдxoднa пoлитичecĸa и бюpoĸpaтичнa гeнepaция, чe cтpaни ĸaтo Бългapия мoгaт лecнo и c пoмoщ oтвън дa пpeoдoлeят тeжĸaтa нacлeдcтвeнocт oт тoтaлитapния peжим в cъвeтcĸaтa пepифepия и opгaнизиpaнo-ĸpиминaлния пpexoд. Увepeнocт, чe инcтитyциитe нa EC и HATO мoгaт дa бъдaт мoгъщa плaтфopмa зa дoгoнвaщo (a чecтo и пpидъpпвaнo) paзвитиe. Oщe пo вpeмe нa пpeгoвopитe зa пpиcъeдинявaнeтo ни ĸъм EC бългapcĸитe влacти oпитвaxa вcяĸaĸ дa зaблyждaвaт пapтньopитe cи oтнocнo cъcтoяниeтo нa нaшeтo пpaвocъдиe и нивaтa нa ĸopyпция и дopи ycпявaxa дa нaмepят cъмишлeници нa пoлитичecĸo нивo – cпpaвĸa: ĸoмиcapят пo пpaвocъдиe Фpaнĸo Фpaтини и нeгoвaтa твъpдe пpиятнa визитa нa Бopoвeц c Pyмeн Πeтĸoв… Πpи пpиeмaнeтo ни oбaчe ce нaмecиxa няĸoлĸo пpaвитeлcтвa и xopa cъc здpaв cмиcъл (и дoбpa инфopмaция oт paзyзнaвaнeтo) oт пpoфecиoнaлнитe нивa нa EK и бeшe oтчeтeнo, чe cтpaнaтa ни (зaeднo c Pyмъния) нe oтгoвapя нa cтaндapтитe зa въpxoвeнcтвo нa пpaвoтo. Toгaвa пo изĸлючeниe бeшe cъздaдeн мexaнизъм зa пpoдължaвaщo нaблюдeниe, извecтeн ĸaтo   Идeятa бeшe, чe в paмĸитe нa дoпълнитeлни тpи гoдини ниe щe пocтигнeм нeoбxoдимитe минимaлни нивa нa зaĸoннocт и peд в EC. Haблюдeниeтo ce oпиpaшe нa няĸoлĸo „пoĸaзaтeля“, фopмyлиpaни c oглeд eдин пъpвoнaчaлeн cпиcъĸ oт мepĸи, ĸoитo Бългapия нe e ycпялa дa дoвъpши в paмĸитe нa пpeгoвopния пepиoд. Πo-вaжнoтo e, чe дoĸлaдитe cтъпвaxa нa нaблюдeниe нa cпиcъĸ oт ĸoнĸpeтни дeлa и нe пpocтo oтчитaнe нa пpeдпpиeтитe мepĸи, нo и aнaлиз нa тexнитe peзyлтaти. Toзи пoдxoд нaмиpaшe cвoeтo oтpaжeниe в пocтoяннoтo нaпoмнянe нa изиcĸвaнeтo зa   (ycтoйчиви пpaĸтичecĸи peзyлтaти) – пoнятиe, ĸoeтo бългapcĸитe влacти вce ce пpaвexa, чe нe paзбиpaт. B нaчaлoтo пoд вoдaчecтвoтo нa жeлязнaтa Kaтpин Дeй, гeнepaлeн ceĸpeтap нa EK дo 2015 г., в Бpюĸceл и нa мяcтo в Coфия paбoтeшe eĸип oт eĸcпepти, ĸoитo нaиcтинa вяpвaxa във възмoжнocттa   в oблacттa нa пpaвocъдиeтo и вътpeшнитe paбoти. Teзи xopa бъpзo paзбpaxa, чe пpoблeмитe ни ca мнoгo пo-дълбoĸи и нитo пъpвoнaчaлнo плaниpaнитe тpи гoдини, нитo oгpaничeнитe фopмyлиpoвĸи нa пoĸaзaтeлитe мoгaт дa бъдaт ocнoвa зa пocтигaнe нa peaлeн нaпpeдъĸ. Cъoтвeтнo oчaĸвaнeтo зa изпълнeниe нa eдин oгpaничeн cпиcъĸ oт фopмaлни мepĸи в лимитиpaн вpeмeви xopизoнт бeшe изocтaвeнo. Дoĸлaдитe aнaлизиpaxa шиpoĸ ĸpъг oт фaĸтopи, cтъпвaxa нa ycилeнo cъбиpaнa инфopмaция oт шиpoĸ ĸpъг изтoчници, cпиcъĸът oт нaблюдaвaнитe дeлa пocтoяннo ce дoпълвaшe, a нacтoявaнeтo зa тpaйни пpaĸтичecĸи peзyлтaти ce пoвтapяшe пocтoяннo зaeднo c нoви и нoви пpeпopъĸи. Πoдaвaшe ce лъжливa инфopмaция, peĸлaмиpaxa ce oтĸpoвeнo фaлшиви мepĸи, изпoлзвaxa ce вcяĸaĸви бюpoĸpaтични xвaтĸи и пpecтpyвĸи. Бългapcĸитe ĸoмиcapи в EK имaxa вaжнaтa зaдaчa дa ocигypявaт нaпълнo бeзпpинципeн нaтиcĸ зa „cмeĸчaвaнe“ нa ĸoнcтaтaциитe и пpeпopъĸитe, a тyĸ ce пpaвeшe възмoжнoтo дa ce oгpaничaт ĸoнтaĸтитe нa eĸcпepтитe нa EK c нeзaвиcими изтoчници нa инфopмaция. Cтигнa ce дoтaм, чe пo вpeмe нa cпeциaлнaтa eĸcпepтнa миcия oтнocнo пpoĸypaтypaтa пpeз 2016 г. бeшe opгaнизиpaнo дeмoнcтpaтивнo „външнo нaблюдeниe“ и зacнeмaнe нa лицaтa, идвaщи зa интepвю в oфиca нa EK в Coфия, a cпpямo peфepeнтa нa ĸoмиcиятa тyĸ бeшe пpилoжeнa пълнaтa гaмa oт мeдийни aтaĸи и oĸлeвeтявaнe пpeз пpoпpaвитeлcтвeнaтa пpoпaгaнднa мaшинa. Cлeд пeнcиoниpaнeтo нa Kaтpин Дeй мexaнизмът зaгyби cвoя двигaтeл.  и пpинципитe в пoлитиĸaтa. B cтoлицитe нa гoлeмитe cтpaни члeнĸи ce ycтaнoви paзбиpaнeтo, чe cтигa Бългapия бъдe дъpжaнa извън Шeнгeн, въпpocът дaли y нac имa peaлнo въpxoвeнcтвo нa пpaвoтo ĸacae eдинcтвeнo нac caмитe. Eдин пo eдин чyждeнцитe, жeлaeщи дa ce бopят зa тoвa бългapcĸитe гpaждaни дa пoлyчaт eвpoпeйcĸo нивo нa зaĸoннocт и peд, нaпycĸaxa cвoитe пocтoвe в EK и в Coфия. Πocлeдeн cлeд eпични ycилия нa бългapcĸитe влacти бeшe ocвoбoдeн peфepeнтът пo мexaнизмa в Coфия…  Πapaлeлнo ce изxaбявaшe мoбилизaциятa нa бългapитe, ĸoитo бяxa гoтoви дa ce нaдявaт, чe EK щe oĸaжe eфeĸтивeн нaтиcĸ и paбoтexa, зa дa oтcтoявaт peфopмитe и дa oĸaзвaт cъдeйcтвиe в пpoцeca нa нaблюдeниe. Mиcля, чe peшитeлни зa пpeчyпвaнe нa oбщecтвeнaтa мoтивaция зa peфopмa y нac ce oĸaзaxa пopeдицaтa нaпълнo бeзпpинципни зaявлeния нa Юнĸep и Tимepмaнc зa пpeĸpaтявaнe нa мoнитopингa нeзaвиcимo oт липcaтa нa peaлнa peфopмa и пpи ycтaнoвявaнe нa вce пo-явни aвтopитapни пpaĸтиĸи. Toвa cъвпaднa и c oтĸaзa нa няĸoлĸoтo aĸтивни пpeди пocoлcтвa дa нacтoявaт зa peфopми и дa тъpcят cмeтĸa зa ĸopyпциятa. Taĸa зa пъpви път oт мнoгo гoдини ce oĸaзaxмe cъc cъcтaв нa Bиcшия cъдeбeн cъвeт, в ĸoйтo нямa дopи мaлĸa ycтoйчивa oпoзициoннa гpyпa или глac c яceн днeвeн peд зa peфopмa, ĸoйтo дa oĸaзвa opгaнизиpaнo пpoтивoдeйcтвиe и дa дeмacĸиpa дeйcтвиятa нa мнoзинcтвoтo. Toлĸoвa aĸтивният дocĸopo цex oт cъдeбни peпopтepи cъщo изпaднa в чacтичнa лeтapгия. C мaлĸи изĸлючeния зaмлъĸнaxa и глacoвeтe oт гpaждaнcĸия ceĸтop. Πyбличният paзĸaз зa тoвa ĸaĸвo ce cлyчвa, ĸъдe ca пpoблeмитe и ĸaĸви peфopми ca нyжни ce paзпaднa. През пocлeднитe гoдини Koмиcиятa пocтeпeннo ce oтĸaзa oт пpocлeдявaнeтo нa ĸoнĸpeтни дeлa, лиши ce oт пpиcъcтвиeтo нa cвoй peфepeнт тyĸ, oгpaничи мaĸcимaлнo oбxвaтa нa дoĸлaдитe дo oтдaвнa изгyбилитe знaчeниeтo cи пoĸaзaтeли, oпpeдeлeни пpeз дaлeчнaтa 2006 г. Oтĸaзът oт фopмyлиpaнeтo нa нoви пpeпopъĸи e cъщинcĸият ĸpaй нa мexaнизмa. Taĸa cъвceм зaĸoнoмepнo cтигнaxмe дo тoзи нaпълнo изпpaзнeн oт cъдъpжaниe aнтидoĸлaд. Teĸcтът нa т.нap. пoлитичecĸa чacт (вaжнaтa) e cвeдeн дo зaxapocaнo избpoявaнe нa вcяĸaĸви фopмaлни „мepĸи“ пpи тoтaлeн oтĸaз дa ce aнaлизиpa тяxнaтa гoднocт или нaличиeтo нa peзyлтaти oт тяx.  B тeĸcтa oтcъcтвaт или нe ca aĸцeнтиpaни дocтaтъчнo тaĸивa мaщaбни cĸaндaли ĸaтo: Дoĸлaдът oтбeлязвa липcaтa нa дeйcтвия пo въвeждaнeтo нa пpoцeдypa пo eфeĸтивнo тъpceнe нa oтгoвopнocт oт глaвния пpoĸypop, нo нe пpaви ниĸaĸви извoди oт тoвa oбcтoятeлcтвo. Toтaлният oтĸaз oт пpилaгaнe нa пpoцeдypaтa пo пapлaмeнтapни изcлyшвaния нa глaвния пpoĸypop изoбщo нe e peгиcтpиpaн. Maĸap чe ĸъм дaтaтa нa пyблиĸaция нa cлeдвaщия дoĸлaд пpoцeдypaтa зa избop нa cлeдвaщ глaвeн пpoĸypop вeчe щe бъдe в xoд, пo тoзи въпpoc нямa ниĸaĸви пpeдвapитeлни изиcĸвaния или пpeпopъĸи. Дoĸлaдът нe зaбeлязвa и нe ĸoмeнтиpa изгpaждaнeтo нa пapaлeлнa извънpeднa нaĸaзaтeлнa cиcтeмa и зaĸoнoмepнoтo пpeвpъщaнe в KΠKOHΠИ в инcтpyмeнт зa oĸaзвaнe нa нaтиcĸ и paзпpaвa, вĸлючитeлнo: Дoĸлaдът нe зaбeлязвa и нe ĸoмeнтиpa oтĸaзa нa Mиниcтepcĸия cъвeт oт иcĸaнeтo нa cпeциaлнa eĸcпepтизa зa cъcтoяниeтo нa aдминиcтpaтивнoтo пpaвocъдиe и Bъpxoвния aдминиcтpaтивeн cъд. Cтpaтeгиятa зa cъдeбнa peфopмa нe пpocтo нe ce пpилaгa, нo и вeчe peaлизиpaнe пocтижeния ce peвизиpaт –  ĸoeтo oтнoвo ce пpeвpъщa в мexaнизъм зa пocтaвянe нa мaгиcтpaти в зaвиcимocт. Дoĸлaдът oбaчe вeдpo нaмиpa, чe Cтpaтeгиятa ce изпълнявa. Дoĸлaдът нe зaбeлязвa и нe ĸoмeнтиpa paзбивaнeтo нa Бюpoтo зa ĸoнтpoл нa изпoлзвaнeтo нa CPC и лaнcиpaнeтo нa пopeднaтa ĸpeaтypa нa Πeeвcĸи в нeгo. Дoĸлaдът нe зaбeлязвa и нe ĸoмeнтиpa липcaтa нa въвeждaнe нa eлeĸтpoнни oбщecтвeни пopъчĸи, нитo oбcтoятeлcтвoтo, чe пpeмиepът нapeди дoгoвopитe c GР Grоuр дa бъдaт пpeĸpaтeни и фиpмaтa, вмecтo дa cи тъpcи пpaвaтa, дoбpoвoлнo ce oтĸaзa oт тяx. Дoĸлaдът нe зaбeлязвa и нe ĸoмeнтиpa oтĸaзa oт ĸaĸвитo и дa билo ycилия зa peфopмa и мoдepнизaция нa MBP. И нa цeлия тoзи   фoн EK oбявявa нaмepeниeтo cи дa пpeĸpaти oĸoнчaтeлнo нaблюдeниeтo въpxy Бългapия тoчнo в нaвeчepиeтo нa инcтaлиpaнe нa Πлaмeн Гeopгиeв, Ивaн Гeшeв или няĸoй ĸaтo тяx зa cлeдвaщ глaвeн пpoĸypop… Πpaвитeлcтвoтo пoбъpзa дa блaгoдapи нa EK зa тoзи дoĸлaд. Πpи тoзи cпиcъĸ нeзaбeлязaни cĸaндaли – нaпълнo лoгичнo, нo и дocтa caмopaзoбличитeлнo. Не бързайте да благодарите. Дарът е данайски Πoлитичecĸaтa лиĸвидaция нa мoнитopингa нe e пpocтo пpoщaлeн пoдapъĸ oт Юнĸep и Mepĸeл зa Бopиcoв. Tя oтpaзявa гoлeмитe пpoмeни, ĸoитo нacтъпвaт в EC. Hиĸoй нитo в Бpюĸceл, нитo в Бepлин и Πapиж нe cи пpaви ниĸaĸви илюзии зa cъcтoяниeтo нa бългapcĸaтa дъpжaвa и ecтecтвoтo нa ĸopyпциoнния ни мoдeл. Дoĸaтo Бopиcoв ce paдвa, чe EK мy cпиpa нaблюдeниeтo, тoй пpoпycĸa пpeycтaнoвявaнeтo нa втopaтa чacт oт нaзвaниeтo нa мexaнизмa: cътpyдничecтвoтo. EC вce пoвeчe пpecтaвa дa миcли зa ceбe cи ĸaтo блaгoтвopитeлнa инcтитyция, ocнoвaнa нa вяpaтa във вceoбщaтa дoбpoнaмepeнocт и нeизбeжния и eднoпocoчeн пpoгpec. Cъюзът ce cблъcĸвa c вce пo-ocтpи външни aтaĸи и вътpeшни пpeдизвиĸaтeлcтвa и cмянaтa нa лидepитe мy щe дoнece и вce пo-oceзaeм пpexoд ĸъм aĸтивнo изгpaждaнe нa зaщитни мexaнизми и инcтpyмeнти зa oтxвъpлянe нa чyжди тeлa. EC щe изгpaждa ядpo, ĸoeтo щe cпoдeля oбщи пoлитиĸи пo cигypнocт и oтбpaнa (ĸoeтo нa пъpвo мяcтo oзнaчaвa cпoдeлянe нa гoлeми oбeми чyвcтвитeлнa инфopмaция), щe paзвивa мнoгo пo-гoлямa интeгpaция нa иĸoнoмичecĸaтa cи пoлитиĸa и oбщнocт нa пoдxoдa пpи cпpaвянe c пpeдизвиĸaтeлcтвaтa нa зacтъпвaщитe ce тexнoлoгични peвoлюции. B тoвa ядpo тpoянcĸи ĸoнe и вeчни пoвтapячи щe пoпaднaт тpyднo. Mexaнизмът бeшe ycлoвиe зa дoпycĸaнeтo ни в EC. Heгoвoтo бeзплoднo пpeĸpaтявaнe мoжe дa ce oĸaжe мнoгo пo-близo дo вpъщaнeтo ни в изxoднa пoзиция или изтлacĸвaнeтo ни в eднa вeчe oфopмящa ce пepифepия нa пo-бaвнa cĸopocт, oтĸoлĸoтo щeдъp пoдapъĸ нa пълнoпpaвнo члeнcтвo.  Oттyĸ нaтaтъĸ зa нapyшeниe нa въpxoвeнcтвoто нa зaĸoнa нямa дa пишaт дoĸлaди c пpeпopъĸи, a щe cпиpaт eвpocpeдcтвa. Зa ĸopyпция щe пpaщaт нe OЛAФ, a eвpoпeйcĸи пpoĸypopи. Hapyшeниятa нa cвoбoдaтa нa пpecaтa щe ce paзглeждaт вce пoвeчe ĸaтo цeнтpaлeн пpoблeм нa пpинaдлeжнocттa ĸъм EC и вepoятнo зaтoвa в дoĸлaдa ce пoявявa тoзи тoлĸoвa ĸoнтpacтнo aдeĸвaтeн пapaгpaф пo тaзи тeмa. Bepoятнo мoжeм дa видим мocтpa нa бъдeщитe динaмиĸи в пpимepa c ĸaндидaтcтвaнeтo ни зa т.нap. чaĸaлня зa Eвpoзoнaтa (ЕRМІІ). Πpи вce чe фopмaлнo вpaтaтa зa нeя e oтвopeнa зa вcичĸи, изпълнявaщи oпpeдeлeни мaĸpoиĸoнoмичecĸи ĸpитepии, ĸoгaтo ниe пoиcĸaxмe дa влeзeм, нeщaтa ce oĸaзaxa пo-cлoжни. Зa нac бяxa пocтaвeни нoви ycлoвия, ocнoвaни нa вce cъщoтo нeдoвepиe ĸъм нaшитe инcтитyции и дoĸyмeнтитe, ĸoитo тe пpoизвeждaт. Πoнeжe нe paзбpaxмe нaмeĸa, чe нe cмe дoбpе дoшли в чaĸaлнятa, зa нac бeшe изгpaдeнa eднa пpeдxoднa чaĸaлня. Изиcĸвaниятa, ĸoитo ca ни пocтaвeни, пpeдпoлaгaт yдapнo oздpaвявaнe нa цeлия ни финaнcoв ceĸтop и - ĸaĸвa изнeнaдa! - дa нaпpaвим cъдeбнa peфopмa (дeтo тъĸмo cмe я пpиĸлючили). Bcичĸo тoвa тpябвa дa бъдe изпълнeнo дo дpyгoтo лятo. Bcяĸa cтъпĸa пo тoзи път щe пpeдизвиĸвa шoĸoвe, ĸoитo щe ce oтpaзявaт и нa cъoтвeтнитe peгyлaтopни инcтитyции, и щe гeнepиpa пoлитичecĸи ĸpизи.  Oпитът дa ce пpиближим ĸъм евpoзoнaтa или щe нaлoжи шoĸoви peфopми, или пpocтo щe ни oтблъcнe oт пpaгa ѝ, a тo знaчи и oт бъдeщoтo пoлитичecĸo ядpo нa EC. Haй-вepoятнo aнaлoгичнo щe ce oĸaжe пoлoжeниeтo, ĸoгaтo Шeнгeн бъдe нaдгpaдeн c oбщитe пoлитиĸи пo cигypнocттa и oтбpaнaтa и ниe пoиcĸaмe дa влeзeм тaм, пoнeжe cмe изпълнили няĸaĸви фopмaлни ycлoвия нa xapтия. Heoбxoдимocттa yдapнo дa пoĸaжeм гoтoвнocт дa cпoдeлямe peaлнa oтгoвopнocт и дa избepeм cтpaнa във вce пo-нaпeчeния Чepнoмopcĸи peгиoн щe ce oĸaжe нeпoнocимa зa вcяĸo yпpaвлeниe oт типa „Бopиcoв“. Aĸo Бopиcoв имaшe пoвeчe дaлнoвиднocт (или миниcтъp нa пpaвocъдиeтo c пoвeчe ĸaпaцитeт и xapaĸтep), тoй би ce бopил дa cъxpaни мexaнизмa зa мoнитopинг. Toзи инcтpyмeнт oт eднa мнoгo пo-oптимиcтичнa eпoxa, лишeн oт caнĸциoнни пocлeдици, мoжeшe дa бъдe пpeвъpнaт в apгyмeнт Бългapия дa нe бъдe тpeтиpaнa ĸaтo ocтaнaлитe. Πpи пpaвилнo yпpaвлeниe и извecтни зaдpъжĸи в лъжeнeтo cътpyдничecтвoтo c EK в paмĸитe нa Mexaнизмa мoжeшe дa aнгaжиpa Бpюĸceл ĸaтo peaлнo зaинтepecoвaнa oт нaшия ycпex cтpaнa. Aĸo ниe peaлнo бяxмe извъpшили нeoбxoдимитe peфopми в пpaвocъдиeтo, днec ниe щяxмe дa имaмe yбeдитeлни дoĸaзaтeлcтвa зa cвoятa гoднocт дa бъдeм чacт oт ядpoтo.  Peaлнocттa e, чe мexaнизмът бeшe ĸoлĸoтo пoтeнциaлнo пoлeзeн, тoлĸoвa и пoлитичecĸи paзвpaщaвaщ зa нac. Toй бeшe eдин oт нaй-яpĸитe пpимepи зa нaшaтa cĸлoннocт дa възлaгaмe нa Бpюĸceл зaдaчaтa дa oпpaви нaшaтa coбcтвeнa cтpaнa. B тoзи cмиcъл тoй paбoтeшe ĸoлĸoтo зa нaшeтo paзвитиe, тoлĸoвa и зa yтвъpждaвaнe нa нaшaтa пoлитичecĸa инфaнтилнocт. Heгoвият ĸpaй e мoмeнт нa нeoбxoдимocттa oт cъзpявaнe. Caмият aз, взeмaйĸи peшeниe дa cтaнa миниcтъp в ĸaбинeтa нa Бopиcoв, зa ĸoгoтo нямax ниĸaĸви илюзии, чe cмятa дa пpaви peфopми, възлaгax нaдeждитe cи нa пoмoщтa oт EK. Moят извoд бeшe, чe peшeниeтo e eдинcтвeнo в изгpaждaнe нa вътpeшeн пoлитичecĸи инcтpyмeнт, ĸoйтo (зa paзлиĸa oт PБ) мoжe дa ocигypи peaлнa и пocлeдoвaтeлнa пoдĸpeпa зa нeoбxoдимитe peфopми. Cъздaвaнeтo нa \"Дa, Бългapия\" и oбeдинeниeтo \"Дeмoĸpaтичнa Бългapия\" пoĸaзa ĸoлĸo тpyднo e тoвa. Днec oбaчe въпpeĸи вcичĸитe cи гpeшĸи и ĸpивoлици (a мoжe би и зapaди тяx), aз глeдaм cпoĸoйнo нa бъдeщeтo, зaщoтo знaя c yвepeнocт, чe в Бългapия имa ycтoйчив пoлитичecĸи инcтpyмeнт зa извъpшвaнeтo нa нyжнoтo oбнoвявaнe нa нaшaтa дъpжaвнocт. Hиe oщe cмe мaлĸи, нo пoдĸpeпaтa зa нac нapacтвa, нямaмe ocигypeни финaнcи, нo oцeлявaнeтo ни бeз тяx e мнoгo пo-вaжeн pecypc, нe cмe във влacттa, нo знaeм ĸoи cмe, имaмe cилeн eĸип c ocъзнaтo дoвepиe и яcни цeли. Днec \"Дeмoĸpaтичнa Бългapия\" e гoдeн пoлитичecĸи инcтpyмeнт зa нeoбxoдимaтa пpoмянa, a гpaждaнитe, ĸoитo paзбиpaт, чe cпeшнo тpябвa дa ce пpeбopим зa Бългapия в cъpцeтo нa Eвpoпa, cтaвaт вce пoвeчe. Cигypeн cъм, чe нa зaдaвaщитe ce избopи (eвpoпeйcĸи или пapлaмeнтapни) щe ce cpeщнeм. Heщo пoвeчe, тpябвa зaeднo дa ce пoгpижим нa cлeдвaщитe избopи зa Eвpoпeйcĸи пapлaмeнт дa избepeм тaĸивa xopa, ĸoитo нaиcтинa мoгaт дa oтcтoявaт въpxoвeнcтвoтo нa пpaвoтo и cвoбoдaтa нa Eвpoпa и ĸoитo нямa дa тъpпят пacивнo oщe eднa ĸoмиcия ĸaтo тaзи нa Юнĸep и Дoл. Πpocтo тpябвa дa cи cвъpшим paбoтaтa. И пoнeжe днec гoлeмият ми cин нaвъpшвa 4 гoдини, нямaм ниĸaĸви ĸoлeбaния, чe тoй щe изpacнe в eднa пo-дoбpa Бългapия и в eднa пo-дoбpa Eвpoпa.", "date": "2018.11.14", "title": "Докладът на ЕК: тeжък пpиcтъп нa инcтитyциoнaлeн \"ишиac\""}
{"url": "http://clubz.bg/75841-bylgariq_bez_dvama_osnovni_igrachi_sreshtu_kipyr_i_sloveniq", "text": "Националният отбор по футбол ще бъде без двама основни футболисти в заключителните мачове от Лигата на нациите - заради контузии отпадат вратарят Пламен Илиев и нападателят Кирил Десподов, съобщи БФС. Те са освободени от лагера на тима в \"Бояна\". На мястото на Илиев, който получи травма в последния мач (0:1 срещу Норвегия в Осло), снощи бе повикан стражът на \"Черно море\" Благой Макенджиев. Той се присъединява към Георги Петков и призования за първи път Димитър Евтимов. Селекционерът Петър Хубчев ще избира измежду тримата за заместник на титуляря Илиев. И ако това се очакваше, контузията на Десподов е лоша изненада. Острието направи силен мач и вкара ефектен гол в последния двубой на ЦСКА-София - 3:0 срещу \"Витоша\" (Бистрица). България гостува на Кипър в петък, 16 ноември от 21:45 часа. На 19-и селекцията ни приема Словения, отново от 21:45 ч. Билетите вече са в продажба - по 30 лв. за сектор \"А\", 20 лв. за \"В\", по 10 лв. за \"Б\" и \"Г\". \"Лъвовете\" гонят първото място в група 3 на дивизия С. Само то ще прати отбора на елиминации за спечелване на дивизията и участие на Евро 2020. България е на второ място, като отстъпва само по голова разлика на Норвегия. \"Викингите\" гостуват на Словения и Кипър на същите дати.", "date": "2018.11.14", "title": "България без двама основни играчи срещу Кипър и Словения"}
{"url": "http://clubz.bg/75834-v_sino_bsp_i_knsb_se_razminaha_samo_za_danyka_na_starite_koli", "text": "Освен сходните тъмносини костюми, лидерите на БСП и на КНСБ откриха след днешната си среща и съвпадения в икономическите си виждания - че промяната в данъчната политика е крайно належаща, а прехвърлянето на данъчното натоварване от труда към капитала е повече от необходимо. Това заявиха пред журналисти президентът на КНСБ Пламен Димитров и лидерът на БСП Корнелия Нинова след среща в Народното събрание.  Синдикат и левица обаче имат и едно разминаване - и то е по отношение на данъка за старите коли, чието отпадане социалстите ще предложат, а профсъюзът не смята за съществен въпрос. При това състояние на бедността и държавата не можеш да посягаш на тези хора и да искаш с тези 20 млн. лева да си решаваш проблемите в държавата, а изобщо да не закачаш големите и едрия бизнес, допълни лидерът на БСП. Ден по-рано и президентът Румен Радев обяви 11-ото си вето - върху Закона за корпоративното подоходно облагане, който въвежда повишен налог за старите автомобили и много други промени за 2019 г. Президентът с 11-о вето - на закона, с който скочи данъкът за старите коли По думите на Нинова, КНСБ ценят усилията на БСП за алтернативност. Тя изброи някои инициативи, по които социалистите и синдикалистите имат общи позиции - повишаване на минималното обезщетение за безработица, което КНСБ настоява да е 12 лева, а БСП - 16 лева. Лидерът на БСП съобщи, че днес внасят и намаляване на ДДС на лекарствата и хляба, както и по-високо обезщетение за деца от една до две години заради ръста на минималната заплата, която от 1 януари става 560 лева. Но помощта, която майките получават във втората година от отглеждането на детето си, е 380 лева. Гарантирано от ГЕРБ: Плоският данък остава до края на този мандат  Наред с това и КНСБ, и БСП настояват за отпадане на плоския данък и връщане на прогресивната скала на облагане на доходите на гражданите. Синдикати с 4 аргумента за отпадането на плоския данък Премиерът Бойко Борисов препоръча днес на министрите   по темите за данъка върху старите коли, застраховките и горивата. Мисля, че с повече обяснение, ще се стигне и до съзнанието на повече хора, допълни Борисов. Гарантирано от ГЕРБ: Плоският данък остава до края на този мандат  Синдикати с 4 аргумента за отпадането на плоския данък", "date": "2018.11.14", "title": "В синьо: БСП и КНСБ се разминаха само за данъка на старите коли"}
{"url": "http://clubz.bg/75835-pak_36_godishen_obvinen_za_ubitata_jena_v_gorna_orqhovica", "text": "36-годишен мъж от Горна Оряховица е обвинен в извършването на зверското убийство на жена, намерена преди няколко дни в града, съобщи МВР. Кой кого бие повече - жените мъжете, или мъжете жените? Млад мъж подава сигнал за случая на 10 ноември - той съобщил, че е намерил в жилището си млада жена в безпомощно състояние. Изпратените на адреса екипи на полицията и Спешна помощ са установили 45-годишна жена от Горна Оряховица с множество наранявания по тялото и са констатирали смъртта й, поясняват от МВР. Според медийни информации открилият трупа е наркозависим, а самият той също е пострадал от побой. Още на следващия ден като съпричастен към случая за общодържавно издирване е обявен друг 36-годишен мъж от същия град. Вчера той е привлечен, като обвиняем за причиняване на смърт по особено мъчителен за жертвата начин и с особена жестокост и за причиняване на средна телесна повреда на подателя на сигнала. Мярката му за задържане е удължена на 72 часа. Цацаров срещу домашното насилие - с 6 страници правила за прокурорите Според медии задържаният се казва Николай Кънчев. Той признал пред разследващите, че е пребил до смърт 45-годишната жена след едновременна употреба на „коктейл” от алкохол и наркотици, а причина за убийството била болезнена ревност.  Цацаров срещу домашното насилие - с 6 страници правила за прокурорите", "date": "2018.11.14", "title": "Пак: 36-годишен обвинен за убитата жена в Горна Оряховица"}
{"url": "http://clubz.bg/75837-turski_potok_izleze_na_susha_putin_i_erdogan_haresvat_tova", "text": "След априлската първа копка на първата турска АЕЦ президентите на Русия и Турция откриват идния понеделник (19 ноември) и сухопътното направление на газопровода \"Турски поток\", който вече стигна Стария континент - европейската част на Турция. Работите по полагане на тръбите по дъното на Черно море вече са приключили и \"Турски поток\" излезе на суша. Путин в Турция за първа копка на първа АЕЦ В церемонията чрез видеоконферентна връзка ще се включат и президентите на Турция и Русия Реджеп Тайип Ердоган и Владимир Путин, както направиха и за началото на строителството на АЕЦ \"Аккую\", която се строи с руски кредит. На 19 ноември в Истанбул двамата лидери ще обсъдят \"развитието на двустранните отношения и актуални международни проблеми\", предаде ТАСС. Турски медии допълват дневния ред с темите за Сирия и ситуацията в Близкия изток. Доставката на руските ракети С-400 също се очаква да бъде предмет на срещата между Путин и Ердоган. Бойко Борисов моли Москва за газово кранче от Турция Газопроводът \"Турски поток\" се състои от две тръби, всяка от които с капацитет 15.75 млрд. куб. м газ на година. Едната е предназначена за нуждите на турския пазар, но синьото гориво от другата е предназначено за пазарите на ЕС и за нея се конкурират България и Гърция. България и Гърция се конкурират за втората тръба на \"Турски поток\"  С пускането на \"Турски поток\", планирано за края на 2019 г., се предвижда Русия да затвори Трансбалканския газопровод, през който сега транзитира синьо гориво за европейските пазари - това е тръбата, която преминава през   През нея се транзитират около 17 милиарда куб. м природен газ на година. България консумира около 2.8 млрд. куб. м. С оглед на променящите се газови потоци в Югоизточна Европа и с цел запазване и развитие ролята на България като водещ транзитен център на синьо гориво в региона, е необходима промяна в Енергийната стратегия на страната, констатираха на среща преди ден в българското Министерство на енергетиката. Тази промяна е навременна с оглед предизвикателствата, свързани с осигуряването на конкурентен пазар и поддържането на атрактивни цени на синьото гориво за потребителите, е основният извод от срещата. Макар и да го няма, хъб \"Балкан\" стана обект с национално значение Над 80% от компресорните станции в региона са на българска територия, за тяхното модернизиране бяха направени сериозни инвестиции, за да запазим и повишим транзита през наша територия, каза пред участниците в дискусията заместник-министърът на енергетиката Жечо Станков. Изпълнителният директор на \n\t\"Булгартрансгаз\" Владимир Малинов обясни докъде е напредъкът \"по реализацията на концепцията за изграждане на газоразпределителен център \"Балкан\"  на българска територия\", става ясно от съобщение на МЕ. Борисов рекламира в Истанбул хъб \"Балкан\" и Южния газов коридор (ВИДЕО) В рамките на концепцията се планира изграждане на необходимата инфраструктура, която по предварителна оценка, направена на база на предпроектното проучване за газоразпределителния център \"Балкан\", е на стойност около 2.8 млрд. лева. Като част от хъба е предвидено да бъде създадено дъщерно дружество на \"Булгартрансгаз\", което ще оперира борсова платформа за търговия с природен газ. Бъдещата газова борса няма да е изцяло държавна, а дялове ще имат и частни акционери. Газ има. Пари нЕма. Няма и тромпети за Борисов Бойко Борисов моли Москва за газово кранче от Турция България и Гърция се конкурират за втората тръба на \"Турски поток\"  Макар и да го няма, хъб \"Балкан\" стана обект с национално значение Борисов рекламира в Истанбул хъб \"Балкан\" и Южния газов коридор (ВИДЕО) Газ има. Пари нЕма. Няма и тромпети за Борисов", "date": "2018.11.14", "title": "\"Турски поток\" излезе на суша, Путин и Ердоган харесват това"}
{"url": "http://clubz.bg/75833-nosyt_se_uvelichava_kogato_lyjem_lyja", "text": "Всички знаят приказката за Пинокио, дървеното момче, чийто нос се удължава, когато излъже. Испански учени обаче доказаха, че за   е вярно точно обратното - носът се скъсява от неистини, съобщи в. \"Дейли мейл\". Когато човек лъже, носът се свива, защото температурата му пада. Учените от университета на Гранада създадоха своеобразен детектор на лъжата по температурата на носа.  Какъв е ефектът от добавките с рибено масло и витамин D Този тест е най-надеждният полиграф. Той е с 10 процента по-точен от професионалните. Когато лъжем, температурата на върха на носа пада с до 1,2 градуса Целзий, а тази на челото се повишава с до 1,5 градуса. Колкото по-голяма е разликата в топлината между тези две части на лицето, толкова по-голяма е вероятността човекът да лъже. Тази странна реакция се задейства от усилието на мозъка, когато лъжем, както и от безпокойството, че може да ни разкрият. Затова носът малко се свива, макар и разликата да е недоловима с човешко око, пише БТА.", "date": "2018.11.14", "title": "Носът се увеличава, когато лъжем? Лъжа!"}
{"url": "http://clubz.bg/75839-poskypvaneto_na_jivota_u_nas_stigna_37_procenta", "text": "Поскъпването на живота през октомври стигна петгодишен връх, невиждан от февруари 2013-та година - 3,7% на годишна база. С толкова са се обезценили доходите ни. Потребителските цени в България се повишиха трайно за седми пореден месец, като индексът на потребителските цени (CPI) се повиши през октомври с 0,7 на сто спрямо септември, когато нарасна с 0,3%. За първи и последен път тази година месечната инфлация се понижи през март. КЕВР подкрепя поскъпването на газа с 14% от 1 октомври През октомври цените на хранителните продукти и на безалкохолните напитки останаха на равнището от предходния месец, докато цените на алкохолните напитки и на тютюневите изделия отчетоха повишение с 0,2%, а цените на облеклото и обувките скочиха с цели 8,2%. Цените на жилища, вода, електроенергия, газ и други горива се увеличиха с 0,8%, тези за здравеопазване останаха на нивото от септември, докато при транспорта е регистрирано понижение от 0,1 на сто. С над 3% са поскъпнали дизелът и най-масовият бензин А 95Н през октомври спрямо месец по-рано, а при А 98 увеличението е 2,7 на сто. Министър Нанков: Поскъпването на водата е неизбежно За третото тримесечие на 2018 г. броят на безработните е 168,3 хиляди, от които 97,2 хиляди (57,7 на сто) са мъже и 71,1 хиляди (42,3 на сто) - жени. Коефициентът на безработица е 5 на сто и в сравнение с третото тримесечие на 2017 г. намалява с 0,8 процента. Коефициентът на безработица за мъжете е 5,4 на сто, а за жените - 4,5 на сто. От всички безработни 13,7 на сто са с висше образование, 49,2 на сто - със средно, и 37,1 на сто - с основно или по-ниско образование. Коефициентите на безработица по степени на образование са съответно: 2,3 на сто за висше образование, 4,3 на сто за средно образование и 14 на сто за основно и по-ниско образование. През третото тримесечие на 2018 г. продължително безработни (от една или повече години) са 105,2 хил., или 62,5% от всички безработни. Коефициентът на продължителна безработица е 3,1 на сто - 3,4 на сто за мъжете и 2,8 на сто за жените. От общия брой на безработните 33 000 или 19,6 на сто, търсят първа работа. През третото тримесечие на 2018 г. коефициентът на безработица за възрастовата група 15-29 навършени години е 8,2 на сто - с 1,7 процентни пункта по-нисък в сравнение със същото тримесечие на 2017 г. При мъжете коефициентът на безработица (15-29 навършени години) е 8,8 на сто, а при жените - 7,2 на сто, като за посочения период намалява съответно с 1,5 и 2,2 процентни пункта. Министър Нанков: Поскъпването на водата е неизбежно", "date": "2018.11.14", "title": "Поскъпването на живота у нас стигна 3,7 процента"}
{"url": "http://clubz.bg/75829-ako_zakonyt_za_mediite_sys_syvnositel_peevski_ne_beshe_zabaven_nqmashe_da_ima_kritiki_ot_ek", "text": "Голям напредък и положителен доклад, който се държи на работата и на властта, и на работата на опозицията, и на гражданското общество и медиите, и на съдебната власт - така от ДПС обобщиха оценката си за доклада на Европейската комисия по механизма за сътрудничество, който бе представен преди ден.  , допълни Цонев. След което се прехвърли на критиките в документа - коментирайки само една от тях - най-новата, която е свързана със свободата на медиите в България и прозрачността в собствеността им. \"Опитите за осветляване на собствеността в медиите невинаги се приемат добре\" Става дума за приетия неотдавна с гласовете на ГЕРБ, \"Обединени патриоти\" и вносителите от ДПС ремонт за Закона за депозиране на печатните издания, който разшири кръга на медиите, които декларират фактическите си собственици пред Министерството на културата и въвежда изискване за деклариране на приходите на медиите извън тези, които са от \"обичайната им дейност\". В това число са всякакви дарения, странично финансиране и банкови заеми. Текстовете бяха внесени от Цонев, Пеевски и компания още в началото на 2018-а, но \"отлежаваха\" в парламента. След внасянето им премиерът Бойко Борисов поиска и управляващите да излязат със своя законодателна инициатива за медийната среда. Това обаче така и не се случи, а промените \"Пеевски\", каквато гражданственост придобиха, тази седмица бяха обнародвани в \"Държавен вестник\", след като бяха гласувани малко преди това от парламента. Имаше призиви за вето от президента Румен Радев, но такова нямаше.  За 5 минути и с пълно единодушие депутатите одобриха медийния закон на Пеевски Подобна е и интерпретацията на управляващите от ГЕРБ - че ситуацията в медийната среда е въпрос на самоконтрол от страна на медиите и недопускане на автоцензура. И самият премиер Бойко Борисов неотдавна - тоест преди темата да се появи в доклада на ЕК за първи път, обяви, че въпросът със свободата е въпрос на самите медии. Коментар от премиера по темата имаше и днес. Борисов след доклада: за медиите на олигарсите, президента и пенсиите Цонев даде пример как имало и случаи на \"влияние на издадели върху определени журналистически мнения\" и \"тези неща са в доклада на ЕК\".  ДПС отчете и какъв е партийният им принос към положителния доклад на ЕК.  \"Опитите за осветляване на собствеността в медиите невинаги се приемат добре\" ДПС не участва в протестите в страната, нито ги организира, но подкрепя искането на майките на деца с увреждания и подкрепящите ги граждани за оставка на вицепремиера Валери Симеонов, заяви още Йордан Цонев на въпрос. Той припомни, че движението иска въпросната оставка от година и половина по различни поводи и това не се е променило.  За изявленията на президента Румен Радев и критиките му към управлението и как те се вписват в последвалия \"положителен доклад\" на ЕК по мониторинга, депутатът от ДПС заяви:  За 5 минути и с пълно единодушие депутатите одобриха медийния закон на Пеевски Борисов след доклада: за медиите на олигарсите, президента и пенсиите \"Опитите за осветляване на собствеността в медиите невинаги се приемат добре\"", "date": "2018.11.14", "title": "\"Ако законът за медиите със съвносител Пеевски не беше забавен, нямаше да има критики от ЕК\""}
{"url": "http://clubz.bg/75827-borisov_sled_doklada_za_mediite_na_oligarsite_prezidenta_i_pensiite", "text": "Премиерът Бойко Борисов не взе отношение в деня на излизане на редовния мониторингов доклад на Европейската комисия във вторник, като предпочете да направи това днес под формата на монолог преди старта на правителственото заседание. Борисов коментира теми от целия конспект – позитивното и негативното в доклада, новата констатация за влошената медийна среда у нас, мина през отказа на президента да се срещне с представители на ГЕРБ по темата с увеличения данък за старите автомобили и цените на горивата, спря се на прокурорската проверка, свързана с излъчения от държавния глава нов конституционен съдия Атанас Семов, и специално обяви, както винаги лично държи да прави, че и тази година пенсионерите ще получат коледни добавки. Не бързайте да благодарите. Дарът е данайски Първо Борисов обяви добрата новина за най-възрастните. После се спря на приходите от спряната контрабанда и други успехи на правителството. И ги обвърза с последните протести. Борисов попита дали с протестите от последните дни \"се иска да спре борбата с престъпността\" и дали оценката на недоволните, че състоянието в страна е \"блато\", кореспондира с резултатите от доклада. Министър-председателят изрази убедеността си, че когато се запознае с доклада, и холандското правителство би могло да промени позицията си по темата за приемането на България в Шенген. По отношение на доклада подчерта още не само добрия му тон, но и факта, че основният кандидат на опозиционната на ЕНП ПЕС за „премиер“ на Европейската комисия“ Франс Тимерманс се е изказал ласкаво за напредъка на България. След което се спря на критиките в документа за влошената медийна среда у нас. И изброи какви неща се публикуват и излъчват у нас:  Евродепутат от ГЕРБ: Ние нямаме проблем с медиите,те явно имат проблем със съдебната система И посочи в заключение: След което Борисов се насочи към темата „Семов“. Новият конституционен съдия стана обект на самопроверка на прокуратурата дни, след като президентът Румен Радев го номинира за КС. Държавното обвинение ревизира стар свой отказ да образува проверка за злоупотреби в Софийския университет „Св. Климент Охридски“, към която Семов има касателство. По този повод Радев видя политическа репресия. Днес премиерът припомни, че именно по време на неговото управление Министерският съвет номинира Семов за адвокат в съда на ЕС. Атанас Семов е българският кандидат за генерален адвокат в Съда на ЕС И продължи темата за президента с отказа на Радев да се срещне с финансовия министър Владислав Горанов и с председателя на бюджетната комисия в парламента Менда Стоянова, които искаха да го запознаят с мотивите си да вдигнат данъка за старите автомобили, с данните относно идеите за поскъпване на задължителната застраховка „Гражданска отговорност“ и със състоянието в сектора на горивата, чиито високи цени изкараха хиляди на протест в различни градове на страната. Радев отказа среща с ГЕРБ за данъка за колите, но сега такава поискаха общините От думите на Борисов стана ясно, че Радев прилагал двоен аршин. Срещал се с представители на БСП, но отказвал срещи с такива на ГЕРБ. Евродепутат от ГЕРБ: Ние нямаме проблем с медиите,те явно имат проблем със съдебната система Атанас Семов е българският кандидат за генерален адвокат в Съда на ЕС Радев отказа среща с ГЕРБ за данъка за колите, но сега такава поискаха общините", "date": "2018.11.14", "title": "Борисов след доклада: за медиите на олигарсите, президента и пенсиите"}
{"url": "http://clubz.bg/75828-i_ot_volq_se_otkazvat_ot_imuniteta_si_shte_krepqt_kabineta", "text": "Трима депутати от \"Воля\" - лидерът Веселин Марешки, подопечните му Кръстина Таскова и Пламен Христов - се отказват от имунитета си като народни представители. Това обяви Марешки на брифинг в парламента днес, след като обяви, че няма да прави бойкот на парламентарните заседания. На Марешки му трябваше около седмица да вземе и двете решения. Първо и тримата с Такова и Христов бяха заявили, че няма да дадат имунитетите си. После Христов даде заявка, че ще го даде, а Марешки и Таксова обявиха, че искат да видят как ще гласуват колегите им депутати от останалите парламентарни групи. Паралелно лидерът на \"Воля\", който крепи кворума на ГЕРБ и Обединени патриоти, бе поставил ултиматум към управляващите - че иска оставката на вицепремиера Красимир Каракачанов и ако не я получи до този понеделник, ще оттегли подкрепата си. Днес стана ясно, че е размислил и по този въпрос.  Исканията за снемане на защитата им от наказателно производство вече са в деловодството на парламента. С това вече всички шестима депутати, чийто имунитет поиска главният прокурор Сотир Цацаров, са се отказали доброволно. Цацаров поиска да разследва шестима депутати Марешки, Таскова и Христов вече са без имунитет по обвинение за изнудване, но сега прокуратурата иска да добави и такова за сговаряне на извършване на престъпления, чрез които се цели да се набави имотна облага. Депутатката от БСП Елена Йончева вече се отказа от имунитета си и е обвинена за изпиране на пари в особено големи размери. И по-точно - че нейна компания е извършила финансови операции с пари, присвоени от КТБ. Йончева с \"мръсни\" пари от КТБ. За \"24 часа\" и \"Стандарт\" няма жалби Обвиненията са в следствие на сигнали от депутата от ГЕРБ Делян Добрев. Другият социалист с поискан имунитет - Георги Михайлов - е обвинен в умишлена безстопанственост и сключване на неизгодни договори, докато е бил директор на софийска болница преди депутатския си мандат. Един депутат от ГЕРБ и двама от БСП се отказват от имунитетите си Борис Кърчев от ГЕРБ пък не е плащал данъци за 320 000 лева и е пропуснал да отбележи това в декларацията си. Отказът от имунитет спестява евентуално гласуване в зала за всеки един от народните представители. От началото на 44-тото Народно събрание прокуратурата е искала имунитета на още петима депутати - двама от ГЕРБ, двама от БСП и един от ДПС. До момента всички са го предоставяли доброволно. Йончева с \"мръсни\" пари от КТБ. За \"24 часа\" и \"Стандарт\" няма жалби Един депутат от ГЕРБ и двама от БСП се отказват от имунитетите си", "date": "2018.11.14", "title": "И от \"Воля\" се отказват от имунитета си. Ще крепят кабинета"}
{"url": "http://clubz.bg/75824-za_vseki_sluchaj_parlamentyt_se_prebroi_dnes_shte_raboti", "text": "Изненадващо днес парламентът нямаше проблем с кворума за разлика от изминалите няколко седмици и започна работа по седмичната си програма. Но пък минути след като това бе установено, депутатите решиха пак да се преброят. Поименно. В 9 часа таблото закова бройката присъстващи народни избраници на 125 души. А парламентарната шефка Цвета Караянчева побърза да удари звънеца, с който се слага начало на заседанието - да не би случайно числото да падне под 121 в последния момент. Видимо доволна и усмихната, Караянчева изчете програмата на депутатите за седмицата. Минути след първоначалната регистрация обаче председателят на правната комисия в парламента Данаил Кирилов (ГЕРБ) поиска да бъде направена поименна проверка на присъстващите в зала. Целта бе да се бетонира присъствието за деня, тъй като според парламентарния правилник таква проверка може да се прави само веднъж на заседание по инициатива на парламентарна група. БСП спаси кворума, ГЕРБ не разбра Преброяването отчете 134-ма народни представители - достатъчно за да работи Народното събрание днес, а който иска, вече може да напусне парламента, в т.ч. и депутатите на ГЕРБ. Сега от опозицията не могат да поискат нова проверка, ако видят, че залата е празна. Сагата с кворума стана на практика всекидневна, след като депутатите на БСП и ДПС заявиха, че няма да се регистрират в началото на заседанията, докато вицепремиерът Валери Симеонов не подаде оставка. Реално сега кворумът се крепи на \"Воля\" на Веселин Марешки и на независимия Спас Панчев. Управляващите ГЕРБ и \"Обединени патриоти\" имат общо 122-ма депутати, които никога не са в този състав на работа в НС.", "date": "2018.11.14", "title": "За всеки случай: парламентът се преброи. Днес ще работи"}
{"url": "http://clubz.bg/75814-melaniq_iska_trymp_da_uvolni_syvetnichka", "text": "Президентът Доналд Тръмп обмисля да смени заместничката на съветника си за националната сигурност Майра Рикардел, която е в обтегнати отношения с първата дама Мелания Тръмп и повечето си колеги, предаде Ройтерс. \n\tМелания Тръмп се е оплакала на президента от отношението на Рикардел, която е бивш ръководен кадър на Боинг и е работила в предизборния екип на Тръмп. По-рано тази година Рикардел бе избрана от съветника за националната сигурност Джон Болтън за негова заместничка. Според двама информирани източници Мелания Тръмп изрично е поискала от президента да уволни Рикардел. Спорът между двете се изострил след обиколката на първата дама в Африка през октомври, когато Рикардел се опитала да намали отпуснатите държавни средства за тази обиколка. \n\tЗапознат с работата на Рикардел в Съвета за национална сигурност източник заяви, че тя е в лоши отношения с повечето служители на съвета и е настроила срещу себе си всички освен самия Болтън, който е неин пряк ръководител. \n\tГоворителка на Мелания Тръмп потвърди, че първата дама е поискала Рикардел да бъде уволнена. Президентът на САЩ Доналд Тръмп обмисля да смени министъра на вътрешната сигурност Кирстен Нилсен и да замени началника на канцеларията на Белия дом Джон Кели в рамките на поредните кадрови промени. Това съобщи днес телевизионният канал \"Ей Би Си нюз\", като се позова на няколко неназовани източника, предаде Ройтерс. \n\tНилсен, която е протеже на Кели и стана министър на вътрешната сигурност, когато Кели напусна този пост, за да оглави канцеларията на Тръмп, се очаква да напусне длъжността си в следващите седмици, посочва \"Ей Би Си нюз\".  Изтокът харесва Тръмп, Западът - се отвращава от него. Защо? Тръмп обмисля да замени Кели с началника на канцеларията на вицепрезидента Майк Пенс - Ник Ейърс, допълва \"Ей Би Си нюз\". \n\tДжон Кели е пенсиониран генерал от Корпуса на морската пехота и работеше за внасяне на повече стабилност в дейността на Белия дом при недпредсказуемия Тръмп. През по-голямата част от времето откакто Кели е началник на канцеларията, отношенията между двамата са били трудни - факт, подчертан и в книгата-бестселър на Боб Удуърд за управлението на Тръмп \"Страх\", отбелязва Ройтерс. \n\tЗа президента, който е фокусиран върху това да затегне имиграционната политика на САЩ, се твърди и че не е доволен от действията на Нилсен за затягане на режима по границите. \n\tЗасега Белият дом и министерството на вътрешната сигурност не са отговорили на запитванията на медията за коментар, съобщава БТА.", "date": "2018.11.14", "title": "Мелания иска Тръмп да уволни съветничка"}
{"url": "http://clubz.bg/75815-rekord_leonardo_da_vinchi_na_diamantite_prodaden_za_nad_50_mln", "text": "Великолепен 19-каратов розов диамант бе продаден за над 50 милиона евро на търг в аукционната къща Кристис в Женева снощи. Това е нов световен рекорд за цена на карат за скъпоценен камък с този цвят, предадоха Франс прес и Асошиейтед прес. \n\tДиамантът \"Розово наследство\" е бил открит преди около един век в Южна Африка. Той е купен от американската бижутерска фирма \"Хари Уинстън\", притежавана от швейцарската часовникарска група \"Суоч\", след 10-минутно наддаване с участието на четирима кандидати за купувачи. Експерти от Кристис заявиха, че той е от камъните с най-чист химичен състав. Най-големият диамант в света продължава да си търси собственик Скъпоценният камък, оценен предварително на сума между 30 и 50 милиона долара, бе веднага преименуван от купувача на \"Розово наследство Уинстън\". \"Розовото наследство\" има правоъгълна форма и е бил притежаван от семейство Опенхаймер, което в продължение на десетилетия е ръководело миннодобивната компания Де Беерс. Американският Институт за скъпоценните камъни му е определил най-високата степен на наситеност на цвета (fancy vivid), посочва БТА.", "date": "2018.11.14", "title": "Рекорд: Леонардо да Винчи на диамантите продаден за над $50 млн."}
{"url": "http://clubz.bg/75818-noshtta_v_koqto_se_otkazahme_ot_evroto", "text": "\"Нощта, в която се отказахме от еврото\" - така италианският журналист и един от най-известните публицисти в страната Серджо Рицо е нарекъл книгата си, издадена наскоро. В своята мрачна политическа фикция авторът описва следния сценарий: през 2020 година Италия е управлявана от популистка коалиция, която си е поставила за цел да изведе страната от еврозоната. Италианците първи от всички други в ЕС се отказват от общата европейска валута, което предизвиква шокови вълни в цяла Европа. Решението на Италия е представено като резултат от възхода на национализма, който набира сили не само на Апенините. Преди италианските популисти да посегнат на еврото, именно общата европейска валута е била последното нещо, което все още е крепяло ЕС. Поне така е в книгата на Рицо. Обратно в реалността: Италия в момента наистина се управлява от популисти, които обаче поне по едно нещо се различават от онези в книгата на Рицо. Преди няколко дни вицепремиерът Луиджи ди Майо от движението \"Пет звезди\" обеща, че страната ще остане в еврозоната. В същото време правителството няма намерение да ревизира проектобюджета си за 2019 година, който беше остро критикуван от Брюксел. Ди Майо демонстрира и това, че не се плаши от санкции. Той е убеден, че ЕК няма да може да накаже Италия, явно разчитайки на подкрепата на други държави, в които популистки партии и движения са на власт или поне имат силно парламентарно представителство. Италианските популисти винаги са знаели, че няма по-благодатно политическо поле за изяви от бунта срещу естаблишмънта - първо срещу италианския, а след това и срещу европейските политически елити. Още бащата на италианския популизъм Джулиелмо Джанини издига след края на Втората световна война лозунга Abbassi tutti (\"Всички долу\"). Издаваното от него списание L'Uomo Qualunque (\"Обикновеният човек\") си приписва заслугата да е водач на италианския народ в борбата му срещу това, което популистите тогава наричат \"цинизма на политиците\". Обвинението тогава гласи, че политиците гледат на властта си като на средство за издигане и за лично облагодетелстване. Брюксел върна бюджета на Италия заради висок дефицит Тези настроения срещу политиците се запазват до към 60-те години на миналия век, след което постепенно отшумяват, за да избухнат с нова сила в началото на 90-те години. Един огромен корупционен скандал, свързан с Милано, се превръща в катализатор на новата вълна от негативизъм срещу политиците и политиката. Неслучайно градът, който е сред основните икономически метрополии на Италия, скоро след това си спечелва прозвището Tangentopoli (\"Града на рушветите\"). Този скандал разтърсва из основи страната и почти изцяло унищожава доверието на италианците към техните политици. Той създава и предпоставките за възхода на един друг популист - медийния бос Силвио Берлускони. И той имаше навика да се представя като антипод на статуквото, като политик, независим от корумпираната система, който тъкмо поради това си качество може да измъкне страната от блатото. Неговият популистки лозунг гласи: Така той - подобно на Джанини преди него - противопоставя народа на държавната власт и елита. Добре известно е, че и Берлускони не успя да реши проблемите на страната. Но недоволството от този факт остана да тегне върху държавата, а не върху конкретната личност. Така у много италианци се засили убеждението, че трябва да вземат нещата в свои ръце. ЕС заплашва Италия със санкции, ако Рим не промени бюджета си От този народен гняв се възползват поредните популисти - сегашните коалиционни партньори от движението \"Пет звезди\" и партията \"Северна лига\". Но хората от \"Лигата\" знаят още от 1994 година, когато за първи път участваха в управлението, че и т.нар. антиполитици не са в състояние да решат проблемите на страната. Затова те си измислиха нов враг и се прицелват в еврото. Икономическата криза пък им дойде като по поръчка - тя налива вода в мелницата на популистите и така еврото се превърна в изкупителната жертва за всички италиански неволи. В същото време италианците виждат, че и в Германия избирателите вече започват да губят доверие в утвърдените политически партии. Основно две теми подклаждат страховете на германските избиратели: бежанците и климатичните промени. От което дивиденти трупат популистите и Зелените. Италианците пък се гневят на еврото. И когато вицепремиерът Ди Майо обещава, че страната няма да се отказва от него, това несъмнено носи на италианските популисти още едно предимство, което никак не е за подценяване: става дума за враг, срещу когото те и в бъдеще ще могат да мобилизират своите привърженици. ЕС заплашва Италия със санкции, ако Рим не промени бюджета си", "date": "2018.11.14", "title": "Нощта, в която се отказахме от еврото"}
{"url": "http://clubz.bg/75826-gruevski_se_ukrival_vyv_vila_na_orban", "text": "Избягалият бивш македонски премиер Никола Груевски в момента се намира във вилата на унгарския премиер Виктор Орбан, след като първата си вечер в Унгария е прекарал в хотел \"Коринтия\" в Будапеща, съобщава на базата на собственото си разследване скопският телевизионен канал 1 ТВ, пише агенция \"Фокус\". В сряда екипът на медията заедно със своите информатори в унгарската столица ще посети всички места, където би могъл да бъде Груевски, а от тях вече са разбрали, че преди да замине за вилата на Орбан, първата вечер е преспал в хотел \"Коринтия\". Предполага се, че когато се поиска политическо убежище, докато органите не разрешат, кандидатът, който и да е, ако се придържа Унгария към Европейската конвенция, трябва да бъде изолиран в домашен арест, а не да се разхожда като свободен гражданин, посочва медията. Осъденият Груевски търси политическо убежище в Унгария По-рано унгарските власти съобщиха, че не коментират, докато не приключат всички процедури, което индиректно потвърди, че Груевски е потърсил убежище. Възниква въпросът дали Груевски е достъпен за македонската дипломатическа представителна служба, а бившият премиер е търсен също и от Интерпол, защото вече има издадена международна заповед за арест за него. Интересен въпрос също според 1 ТВ е с чия помощ Груевски е минал през Сърбия до Унгария. За повече отговори журналистката Кристина Атовска я чакат с ново обаждане от Будапеща в новините в 10 часа, посочва медията. Македонският премиер Зоран Заев коментира, че очаква Унгария да се съгласи да екстрадира бившия премиер Никола Груевски, предаде ТАСС, съобщава БТА. Заев говори пред журналисти във връзка с бягството на Груевски. По-късно през деня обаче стана ясно, че правителството в Унгария е дало разрешение Груевски да кандидатства за убежище.  По нареждане на Наказателния съд в Скопие Министерството на вътрешните работи издаде заповед за арест на бившия премиер Никола Груевски, съобщава електронното издание на македонския „Фокус“. След получаване на заповедта от МВР на Македония са започнали привеждането ѝ в действие. Бившият министър-председател на Македония не се яви за изпълнение на присъдата по делото \"Танк\", крайният срок на което изтичаше в понеделник, 12 ноември. По-рано през деня затворът \"Скопие\" изпрати уведомление до Основния съд в столицата на югозападната ни съседка, че осъденият не се е предал доброволно за изтърпяване на наказанието. Търси се Груевски, за да бъде арестуван След неуспешните опити на Наказателния съвет да връчи решението на Груевски, с което отхвърля жалбата му за отлагане на изтърпяване на наказанието, органът разпореди задържането му. Уточнено бе, че може да бъде издадена национална или международна заповед за задържането му. Никола Груевски е \"изчезнал\" миналия четвъртък. Той не беше открит на адреса си по лична карта, нито на работното място – в парламента в Скопие. В неделя вечерта бе проведено извънредно заседание на Изпълнителния комитет на партията на Груевски - ВМРО-ДПМНЕ. Партията отхвърля твърденията за бягство като спекулации. В момента Груевски е обвиняем по три дела, свързани със злоупотреба с власт, включително за незаконно подслушване. По делото “Танк“ бившият вътрешен министър на Македония - Гордана Янкулоска, беше осъдена на шест години затвор. Търси се Груевски, за да бъде арестуван", "date": "2018.11.14", "title": "Груевски се укривал във вила на Орбан"}
{"url": "http://clubz.bg/75831-vryshtat_cheshkoto_grajdanstvo_na_milan_kundera", "text": "Чешкият министър-председател Андрей Бабиш предложи възстановяването на гражданството на писателя Милан Кундера 40 години след като комунистическия режим в страната му го отнема, съобщава премиерът във фейсбук. Кундера, който догодина ще навърши 90 г., е изхвърлен от комунистическата партия за „антикомунистически дейности“ през 1950 г. Става трън в очите на властта и през 1975-а бяга от Чехословакия във Франция, припомня „Гардиън“. Четири години по-късно гражданството му е отнето и пред 1981-ва Кундера става френски гражданин. До късните години на 80-те „Непосилната лекота на битието“ и „Книга за смеха и забавата“ са забранени в родината му. Милан Кундера с възхвала на незначителността (откъс) През миналия уикенд Андрей Бабиш се вижда с писателя и съпругата му Вера в Париж, където министър-председателят присъства на церемонията за края на Първата световна война, съобщава самият премиер във фейсбук. Той описва срещата си с писателя в апартамента му, след това провеждат тричасов разговор с него и съпругата му в техния любим ресторант. По-късно пред чешката новинарска агенция CTK Бабиш коментира, че  . Министър-председателят поканил Кундера да посети Чешката република, където не е стъпвал от 22 години. Но според чешките медии отговорът на Кундера бил „необвързващ“. Бабиш сподели, че семейството изразило своите надежди, че процедурата няма да изисква  . В интервю за „Ню Йорк таймс“ през 1984 г. Кундера, който по принцип избягва публичните изяви, споделя, че идеята за дом за него е  . Когато емигрирал, той трябвало да направи избора дали да живее като емигрант във Франция, или като обикновен човек, който просто пише книги.", "date": "2018.11.14", "title": "Връщат чешкото гражданство на Милан Кундера"}
{"url": "http://clubz.bg/75832-klaudio_ranieri_se_zavryshta_v_anglijskiq_futbol", "text": "Клаудио Раниери е новият треньор на \"Фулъм\" на мястото на уволнения днес Славиша Йоканович, информира Би Би Си. През 2016 г. италианецът извърши малко чудо, като изведе \"Лестър\" до шампионската титла, но на следващия сезон бе освободен. Сърбинът Йоканович, който през 2013 г. за два месеца бе начело на \"Левски\", изведе лондончани до Висшата лига  , но тимът му върви зле в шампионата - от 12 кръга има едва 5 точки и е последен. Той пое \"Фулъм\" през декември 2015 г. Наследникът му Раниери ще дебютира на 24 ноември при домакинството на \"Саутхемптън\". Новината бе оповестена от собственика на \"котиджърс\" Шахид Хан. Той не уточни за колко години е договорът на Раниери, а само каза, че е за \"много години\". Подчерта, че промяна е била наложителна, но не само заради самата промяна - тя е свързана с конкретен човек и той е Клаудио Раниери. 67-годишният специалист е получил свобода за работа и му е даден картбланш за рискове, добави американският милиардер от пакистански произход, който наскоро направи оферта за закупуването на стадион \"Уембли\", но я оттегли малко преди вота на Футболната асоциация. Пропадна сделката за продажбата на \"Уембли\" Раниери заяви, че целта пред него е не просто отборът да оцелее в елита, а да се конкурира за места, които са доста по-високо в класирането. Както изисква етикетът в такива случаи, Хан благодари на Йоканович и допълни, че той е винаги добре дошъл във \"Фулъм\".", "date": "2018.11.14", "title": "Клаудио Раниери се завръща в английския футбол"}
{"url": "http://clubz.bg/75769-vyrvi_socialisticheska_revolyuciq_tiha_no_tozi_pyt_istinska", "text": "В България при третия кабинет на Бойко Борисов върви социалистическа революция. Тиха, но този път истинска. Протестите от миналия уикенд са искри от нейния огън, който не гори силно и не може да се определи като \"пожара на бунта\". Но тлее достатъчно дълго време и не го виждат само тези, които предпочитат да се правят, че го няма.  Българската социалистическа революция няма нищо общо с Българската социалистическа партия. В ръководството на тази партия са някои от най-големите \"народни изедници\". Тя твърде често защитава позициите на бизнеса, вместо тези на пролетариата, за да бъде истинска социалистическа партия. Събитията през XX в., които обозначаваме като \"социалистическа революция\", може би са революция, но не и социалистическа. В началото Ленин и неговите съмшленици, с подкрепата на Германия и САЩ, успяват да се възползват от хаоса в Русия в края на Първата световна война, за да вземат властта. Целта на Германия е да извади Русия от войната и тя е постигната. Целта на САЩ е да придобие достъп до необятния руски пазар и огромните му ресурси. Тази цел също до голяма степен е постигната. Ленин и другарите му са наясно, че Русия е доста изостанала в своето историческо развитие, за да се случи в нея истинска социалистическа революция. Тяхната цел е да я използват за плацдарм за социалистически революции в Западна Европа. Когато обаче на власт идва Сталин, той изоставя тази политика и се връща към традиционната руска имперска политика на завладяване на възможно най-много територии. И трябва да се признае, че грубоватият грузинец постига много повече от всички изтънчени руски императори преди него чрез т.нар. социалистически лагер, който не е нищо друго освен най-големия успех на руската империя. Част от този успех е и \"социалистическата революция\" в България. У нас в момента няма залпове на \"Аврора\", нито партизани, излизащи от гората. Но има един голям проблем, проблема на проблемите -   До скоро българите не роптаеха и като че ли се бяха примирили с тази ситуация. Напоследък обаче това очевидно не е точно така и протестите от последните дни го доказват. Оплакванията на работодателските организации, че не могат да си намерят работници, се засилиха особено много през последните година-две. Същите тези работодатели не искат да приемат реалността и дават различни обяснения за този дефицит. Най-популярното сред тях е, че българите са мързеливи и недостатъчно образовани. Никой не се осмелява да посочи истинската причина. А именно - че   С други думи, у нас върви тиха социалистическа революция. Същите тези \"мързеливи\" и \"необразовани\" българи се справят изключително добре в Западна Европа, когато са им създадени добри условия и достатъчна мотивация. Обясненията защо българите предпочитат да не работят, вместо да се унижават, са различни. Едно от тях е, че в почти всяко семейство у нас има човек, който работи някъде в Западна Европа и това, което изкарва, е достатъчно за останалите, за да се издържат, макар и на ръба на оцеляването. Реакцията на работодателите обаче е по-важна от обясненията. А тя продължава да е отчайващо неадекватна. Не по-малко неадекватна е и реакцията на българската държава. Опорната точка там е, че в условията на пазарна икономика държавата не създава работни места и не плаща заплати. Това е така. Но  , които са задължителни условия за по-добър стандарт на живот. С това си задължение българската държава се проваля вече близо 30 години, включително при трите кабинета на Борисов. Един от поводите за последния протест бяха високите цени на горивата. Те са такива най-вече защото държавата позволява в тази област да има монопол. Държавата би трябвало да следи изкъсо дали работодателите, на чиято страна е силата, спазват всички закони, свързани с правата на работниците, които винаги са от слабата страна. Развита цивилизация има там, където държавата защитава слабите. Когато защитава силните, това е робовладелска деспотия. Социалистическа революция, и то не чак толкова тиха, в момента върви не само у нас, но и по света. Една от основните причини за победата на Запада в студената война бе, че тамошните управленски и икономически елити създаваха такива условия, че всяко поколение живееше по-добре от предишното. Това се случваше и заради заплахата \"червената чума\", идваща от Изток, да се разпространи и на Запад. СССР обаче рухна и елитите на Запад се разпищолиха. Сега за пръв път след Втората световна война настоящото поколение няма перспектива да живее по-добре от предишното. И може би точно това е основното обяснение за политическите успехи на Доналд Тръмп, на различни популисти в европейските страни, както и за \"Брекзит\". Създаденият след Втората световна война ред в рамките на ЕС осигуряваше на Запад мир и просперитет.  България този път е част от световните тенденции, а не е извън тях. Но управляващите елити все още не успяват да намерят правилния отговор на задачата, пред която са изправени. А той е прост - капитализъм, но с човешко лице. Когато по-богатите мачкат по-бедните, то винаги има обратна реакция. Усилията за всеобщ просперитет не са комунизъм. Напротив - отказът от такива усилия е най-прекият път към комунизма. Най-добре би било, ако тихата социалистическа революция скоро даде резултат. Защото винаги съществува опасност тя да прерасне в шумни комунистическо-популистични преврати. Вече се е случвало.", "date": "2018.11.14", "title": "Върви социалистическа революция. Тиха, но този път истинска"}
{"url": "http://clubz.bg/75821-federer_pobedi_tijm_ostava_v_igrata", "text": "Роджър Федерер запази шансове за полуфиналите на заключителния турнир на ATP в лондонската зала \"О2 арена\" след успех над Доминик Тийм (Австрия) - 6:2, 6:3, във втори мач от група \"Лейтън Хюит\". В първия си двубой 6-кратният победител от надпреварата отстъпи пред Кей Нишикори с 0:2. По-рано вчера японецът бе тежко сразен от Кевин Андерсън (РЮА) - 0:6, 1:6. Нишикори победи Федерер за начало в Лондон Така южноафриканецът води във временното класиране с две чисти победи, но още не си е гарантирал продължаване напред. Федерер и Нишикори имат по един успех и едно поражение, а единствено Тийм е аут от играта. В четвъртък всичко ще се реши с двубоите Андерсън - Федерер и Нишикори - Тийм. Роналдо гледа победния старт на Джокович в Лондон (СНИМКИ) Днес са вторите мачове от група \"Густаво Гуертен\" - Новак Джокович срещу Александър Зверев и Марин Чилич - Джон Иснър. Сърбинът и германецът спечелиха в понеделник, съответно над Иснър и Чилич. Роналдо гледа победния старт на Джокович в Лондон (СНИМКИ)", "date": "2018.11.14", "title": "Федерер победи Тийм, остава в играта"}
{"url": "http://clubz.bg/75817-s_chetiri_godini_zakysnenie_puskat_gkpp_krushari_dobromir", "text": "На редовното си заседание Министерския съвет ще разгледа решение за откриване на граничния пункт по границата ни с Румъния \"Крушари-Добромир\", съобщава БНР. Новият пункт до село Северняк, област Добрич, по споразумение с румънската страна, ще работи от 8 сутринта до 20 часа вечерта и през него ще преминават автомобили с тегло до 3,5 тона. Прилежащата към двете нови ГКПП инфраструктура не позволява преминаването на тежкотоварни превозни средства. Трансграничният път Добромир-Крушари е обновен с финансовата подкрепа на Програмата за трансгранично сътрудничество Румъния-България 2007–2013 г. Предвижда се с пускането му в експлоатация да се улесни трафикът на хора и товари от Румъния към България. Очаква се това да се отрази благоприятно върху туризма в Добричка област и икономиката на региона. Ще ни спаси ли ГКПП-Кулата от задръствания по \"Струма\"? Строителството на граничния пункт, както и изграждането на инфраструктурата към него, е приключило още през 2014 година и трябваше да заработи още тогава, но се забави заради румънската страна. Правителството ще осигури средства за допълнителни възнаграждения на директори на общински училища, детски градини и центрове за специална образователна подкрепа, бонусите са за постигнати резултати. Общините ще получат допълнително средства за тази година. Министрите ще разгледат и изменения в Кодекса за социалното осигуряване и в Закона за финансовото управление и контрол в публичния сектор. ", "date": "2018.11.14", "title": "С четири години закъснение: пускат ГКПП \"Крушари-Добромир\""}
{"url": "http://clubz.bg/75816-general_ot_rezerva_poslanik_na_sasht_v_sauditska_arabiq", "text": "Президентът Доналд Тръмп номинира за американски посланик в Саудитска Арабия генерала от резерва Джон Абизейд, бивш командващ на Централното командване на САЩ, предаде Асошиейтед прес, цитирана от БТА. Постът е вакантен от януари 2017 г. Ще тласнат ли САЩ Саудитска Арабия към Русия? Тръмп обяви избора си за посланик в период, когато отношенията между САЩ и Саудитска Арабия са подложени на изпитание от убийството на критичния към кралското семейство саудитски журналист Джамал Кашоги в саудитското консулство в Истанбул, отбелязва АП. Ако бъде утвърден от Сената, Абизейд ще поеме посланическия пост в Рияд, когато правителството на Тръмп обмисля как да реагира на убийството на Кашоги, който пишеше за в. \"Вашингтон пост\".", "date": "2018.11.14", "title": "Генерал от резерва - посланик на САЩ в Саудитска Арабия"}
{"url": "http://clubz.bg/75823-opitite_za_osvetlqvane_na_sobstvenostta_v_mediite_nevinagi_se_priemat_dobre", "text": "В доклада на Европейската комисия никъде не се споменава, че има натиск върху медиите от правителството - така вицепремиерът и министър на външните работи Екатерина Захариева коментира пред Нова тв новия момент в мониторинга над страната ни, оценката по който бе оповестена вчера. Наред с коментарите на ЕК по същество за ситуацията в съдебната система и сигурността, които са обект на механизма за сътрудничество, в документа се появява за първи път описание на проблема с обективността в медиите, собствеността им и се говори за риск гражданите да нямат достатъчен достъп до информация. Властта към Еврокомисията: Благодарим за положителния доклад! По думите на Захариева по-скоро става дума за призив съдебните и правоохранителните органи да бъдат оставени да си вършат работата спокойно, а не за критика към властите. По думите й констатациите за медиите са на база данни от различни изследвания, според които България пада в класациите за медийна свобода. Не бързайте да благодарите. Дарът е данайски По думите й няма по-критикувана власт от изпълнителната в медиите, но \"това не е лошо\". А най-важните въпроси за медийната среда са самоконтролът и въздържането от автоцензура. На въпрос на водещия дали автоцензурата не върви с цензура, Захариева отговори отрицателно. После даде пример с Висшия съдебен съвет, който се е заел да разработва правила кога и как да реагира, ако е наличен натиск върху съдебната система от медиите: стана ясно още от казаното от Захариева. Поне още година мониторинг след днешния евродоклад  За съдържанието на доклада на ЕК вицепремиерката повтори тезите си от вчера - че той е положителен и обективен, временно прекратява наблюдението върху България по 3 от 6 показателя - независимост на съдиите, правна рамка и организирана престъпност, но остава работата по останалите точки, сред които е борбата с корупцията. Не бързайте да благодарите. Дарът е данайски Поне още година мониторинг след днешния евродоклад ", "date": "2018.11.14", "title": "\"Опитите за осветляване на собствеността в медиите невинаги се приемат добре\""}
{"url": "http://clubz.bg/75820-evrodeputat_ot_gerb_nie_nqmame_problem_s_mediitete_qvno_imat_problem_sys_sydebnata_sistema", "text": "Управляващите нямат проблем с медиите, но явно медиите имат проблем със съдебната система. Ако има влошена медийна среда в България, то това е казус, който гилдията сама трябва да разреши. Тези тези изрази в сутрешния блок на бТВ евродепутатът от ГЕРБ/ЕНП Емил Радев по повод новия момент в доклада на Европейската комисия по механизма за оценка на напредъка ни в областта на вътрешния ред - влошена медийна среда. В доклада си ЕК се позовава и на последното изследване на \"Репортери без граници\", което ни поставя на \"престижното\" 111-о място в света по свобода на словото.  Поне още година мониторинг след днешния евродоклад  На Радев опонираше колегата му от БСП/ПЕС Момчил Неков. Евродепутатът на ГЕРБ първо посочи, че \"докладът вече не е интересен\", тъй като механизмът продължава от влизането ни в ЕС през далечната 2007 година. И го определи като \"дискриминационен\". Властта към Еврокомисията: Благодарим за положителния доклад! А Неков, логично, изтъкна неизпълнените ангажименти и \"удари\" по констатацията на ЕК за медиите у нас. А Емил Радев отвърна с припомняне на делата на БСП, докато е била на власт: като \"амнистията, която пусна престъпници с поправката \"Ванко 1\", например. След което Радев констатира: Под проблеми със съдебната система Радев вероятно визира натиска, който определени медии упражняват върху определени съдии чрез често клеветнически и обидни публикации срещу тях. Властта към Еврокомисията: Благодарим за положителния доклад!", "date": "2018.11.14", "title": "Евродепутат от ГЕРБ: Ние нямаме проблем с медиите,те явно имат проблем със съдебната система"}
{"url": "http://clubz.bg/75813-skandal_v_chehiq_sinyt_na_miliardera_babish_bil_lud_vini_go_v_otvlichane", "text": "Чешкият премиер Андрей Бабиш и президентът Милош Земан отхвърлиха твърденията за корупция и отвличане, разтърсили правителството на малцинството в Прага, предаде ДПА. \n\tСкандалът се разрази с пълна сила вчера след цитирано изявление на сина на Бабиш, че приближени на баща му го отвели насила в анексирания от Русия Кримски полуостров миналата година. Премиерът отхвърли обвиненията и заяви, че синът му, който сега живее в Швейцария, е психически болен и е напуснал доброволно страната. Бабиш заяви във Фейсбук, че скандалът е развихрен от хора, които са взели на прицел него и семейството му и уточни, че става дума за журналисти и следователи, действащи по поръчка на политически опоненти.  Чешкият парламент свали имунитета на премиера Бабиш  Президентът Земан каза пред чешка телевизия, че това му прилича на безумна конспиративна теория и призова Бабиш да не си губи нервите. \n\tБабиш освен това е обвинен в злоупотреби с 1,7 милиона евро европейски средства, отпуснати за неговия луксозен курорт \"Щъркелово гнездо\" южно от Прага. Твърди се, че Бабиш младши и други членове на семейството имат участие в този бизнес, но в интервюто синът е заявил, че няма представа за корупционната схема, добавя ДПА.", "date": "2018.11.14", "title": "Скандал в Чехия: Синът на милиардера Бабиш бил луд, вини го в отвличане"}
