{"url": "http://clubz.bg/68629-a_djambazki_i_karakachanov_koga", "text": "В Стара Загора преместиха въздуха. Бейската кория вече ще се казва Чорбаджийска гора. 838 местности преминаха през възродителен процес и получиха български названия. Карталско дърво ще е вече Орлово дърво, Сърдаревото ще е Пъдаревото. Силно рамо на тази инициатива даде мюфтийството. Ама как така, ще речете. Ето така: мюфтийството шумно се разгневи на инициативата и по този начин колебаещите се в мнението си граждани застанаха на страната на покръстителите. На мюфтийството толкова му е работа да се произнася по този въпрос, колкото на днешните общински съветници да преименуват всички топоси. А защо само местности? Не може ли на територията на Стара Загора някои политици също да се третират с български вместо турски имена. Да речем Волен Желязков, Красимир Номадикоитосезанимаватсовчарлък, Ангел Престъпников, може и Крадлев. Някой ден Джамбаз тепе в Пловдив ще го прекръстят, а Ангел Джамбазки – не. Каракачанов: На Балканите има много двойни стандарти И защо, след като тепето носи това име по-дълго време, отколкото човекът? А „аязмото“ запазило името си, защото не било турско, а тракийско название. Не е тракийско, гръцко е, но това е дреболия, то и панагюрското златно съкровище е гръцко, пък му викаме тракийско. И правилно, траките са имали добър вкус и са пили вино от вносни сервизи. Защо мисля, че старозагорци просто преместиха въздуха? Какво си представяте, като чуете Бакаджика – ниски хълмове, които разкриват необятен простор от морето до комините на „Мариците“, здравословен климат, резиденция на Тодор Живков, Вълкана Стоянова, излел е Индже войвода на висок баир Бакаджик… А какво си представяте, като чуете „Гледките“ – кръчма с червени покривки с фабрични шевици, потни сервитьори пренасят овкусителни комплекти от маса на маса, тройка кебапчета, солницата не пуска сол. Е, през 1985-6 година в Ямбол се пръкна идеята Бакаджика да се нарича Гледките. Не се получи. По същото време в Сливен мислеха име за новия туристически комплекс в Жеравна, като изискването беше то така да залепне към името на селото, че да стане популярно поне колкото него. Измислиха „Златна Ореша“, хубаво име, някой да го е запомнил? Една от новите атракции в Родопите се казва Орлово око. Защо помаците от село Ягодина, които направиха площадката над пропастта на връх „Св. Илия“ не я кръстиха „Картал гьозю“? Много просто – защото те са български граждани, площадката е в България и няма никакво значение, че хората, които направиха площадката, включително и организират транспорта с джипове до нея, са мюсюлмани. Имената са си имена – те носят знака на своето време и с това нямат нищо общо нито мюфтийството, нито патриотите с турски фамилии, нито общинските съветници, които може би искат да пренесат проблема от изнервящото забавяне на ремонта в центъра към патриотични войни. Когато старозагорци започнат да наричат Ахча Тахта – Трапезата, ще се извиня, че съм ги заподозряла, че се занимават с пренареждане на въздуха.", "date": "2018.06.02", "title": "А Джамбазки и Каракачанов кога?"}
{"url": "http://clubz.bg/68627-londonskata_mastaba_na_kristo", "text": "Инсталацията „Мастаба“ на Кристо в езерото Сърпантайн в Хайд парк, Лондон, скоро ще бъде завършена. Първата творба на ариста във Великобритания може да бъде разгледана от 18 юни до 23 септември. „Кейовете“ на Кристо - най-посещавана творба в света за 2016 г. Екип от инженери и работници сглобяват произведението от 7506 варела, поставени хоризонтално върху плаваща платформа. Височината на инсталацията е 20 метра, широчината – 30/40 м, с наклон на стените 60°. „Мастаба“ е гробница с трапецовидна форма, характерна за Древен Египет.", "date": "2018.06.02", "title": "Лондонската Мастаба на Кристо"}
{"url": "http://clubz.bg/68628-irlandiq_dava_2_sedmici_na_velikobritaniq_da_reshi_problema_za_granicata", "text": "В следващите две седмици Великобритания трябва да предостави писмени предложения как планира да запази безпроблемна граница с Ирландия, в противен случай я чака несигурно лято на преговори, заяви ирландският външен министър Саймън Ковини, цитиран от Ройтерс. Северна Ирландия със спецстатут след Brexit Границата между Северна Ирландия, която е част от Обединеното кралство, и Република Ирландия ще остане единствената сухоземна граница на Великобритания с ЕС след Брекзита. Двете страни повтарят, че искат да оставят тази граница отворена, но все още не е намерено практическо решение. ЕС и Дъблин настояват в договора за напускане на Великобритания да се съдържа споразумение, което гарантира, че Северна Ирландия ще спазва регулациите на ЕС, ако бъдещо търговско споразумение не премахне необходимостта от граничен контрол. Лондон е съгласен с това, но не приема начините, по които ЕС иска да го извърши. Той има предвид срещата на върха на лидерите на ЕС в края на месеца, от която се очаква да регистрира значителен напредък по този въпрос. В предложението на ЕС е предвидено, че в случай на неуспех на всички други опити за договаряне по ирландската граница, Северна Ирландия ще образува \"общ регулаторен район\" с ЕС, с което този британски район фактически ще остане в митнически съюз с ЕС. Великобритания отхвърля този вариант като заплаха за конституционната цялост на Обединеното кралство. Вчера британски правителствен представител заяви, че Лондон обмисля предложение, с което на Северна Ирландия се дава съвместен статут на член на Обединеното кралство и на ЕС, за да може да търгува свободно с тях. Тази идея обаче бе отхвърлена от ирландски официални представители, от ЕС и от подкрепящата Брекзита северноирландска партия, която поддържа правителството на малцинството на британския министър-председател Тереза Мей.", "date": "2018.06.02", "title": "Ирландия дава 2 седмици на Великобритания да реши проблема за границата"}
{"url": "http://clubz.bg/68624-valeri_simeonov_otkri_sezona_na_proverkite_po_chernomorieto", "text": "Вицепремиерът с ресор \"туризъм\" Валери Симеонов откри сезона на проверките по летните заведения в Слънчев бряг, съобщи бТВ. И тази година той ще се бори с шума по Черноморието. Първата акция, от която бяха споделени видеа в социалните мрежи, е засега само превантивна - заведенията са получавали предупреждение. 5 заведения са вдигали твърде много шум в късен час, установила проверката, като те не били и шумоизолирани.  ", "date": "2018.06.02", "title": "Валери Симеонов откри сезона на проверките по Черноморието"}
{"url": "http://clubz.bg/68625-prodyljavame_da_rabotim_za_nezavisimost_obqvi_noviqt_premier_na_katalunq", "text": "Националистите отново поеха контрола върху каталунското регионална правителство, като новият кабинет положи днес клетва в Барселона и така автоматично се прекратява 7-месечното пряко управление на испанското централно правителство, предадоха световните агенции. Кабинетът, ръководен от Ким Тора, близък съратник на бившия каталунски лидер Карлес Пучдемон, е съставен от 13 членове. Има риск движението за независимост на Каталуня да се радикализира Новият премиер на Каталуния каза, след като правителството му встъпи в длъжност, че ще продължи усилията за независимост на областта. Той каза, че иска да започне преговори с новия испански министър-председател Педро Санчес за уреждане на конфликта между Барселона и Мадрид. Социалистът Санчес, който днес положи клетва като премиер на Испания, е за разговори с Каталуния, но е против референдум за независимост. Предшественикът му - консерваторът Мариано Рахой - наложи прякото управление върху Каталуния в края на октомври, след като националистите начело с Пучдемон проведоха референдум за независимост, обявен за незаконен от испански съдилища. Според извънредните правомощия, дадени на испанското централно правителство от Сената, значителна част от автономното управление на областта ще й бъде върнато веднага щом сформира правителство след нови избори. Сепаратистите спечелиха през декември изборите и избраха за регионален лидер Ким Тора. Членовете на предишното каталунско правителство ще бъдат съдени по обвинения, сред които и за бунт. Няколко от тях са в предварителния арест, а други избягаха в чужбина. ", "date": "2018.06.02", "title": "Продължаваме да работим за независимост, обяви новият премиер на Каталуня"}
{"url": "http://clubz.bg/68619-protest_na_muzikantite_ot_radioto_pred_narodniq_teatyr", "text": "Пред Народния театър ще излязат музикалните състави на БНР в понеделник, 4 юни, за да заявят отново категоричния си отказ да работят срещу „обидно ниското възнаграждение“ на труда им. Това е петата им публична проява в борбата за справедливо заплащане – и докато не бъде решен проблемът им, оркестрантите и хористите от Радиото ще продължат протестите.  Народният театър отрича да подкрепя музикантите от БНР Музикантите в БНР получават най-ниските възнаграждения в Европа, като средната им заплата е 660 лв., а минималната – 570 лв., която е близо до минималната за страната (510 лв.) и в пъти по-ниска от възнагражденията на колегите им в Софийската филхармония и Софийската опера. Музикантите приемат това заплащане за унизително, защото създават Златния фонд на БНР. Необходимо е преразглеждане на бюджета на Радиото, за да бъдат коригирани заплатите ни, смятат музикантите. И твърдят, че до този момент отговорните институции и ръководството на БНР си прехвърлат отговорността за проблема. От парламента предложиха музикалните състави да бъдат извадени от структурата на Радиото и те да преминат на делегиран бюджет към Министерството на културата – което според протестиращите на практика означава да бъде унищожена цяла една институция, която създава музикалната памет на българската нация. Музикалните състави са една пета от цялия състав на Радиото и според изпълнителите, при едно по-добро разпределение на средствата заплатите им могат да се изравнят поне със средната в БНР, която е около 1000 лв. Музикантите твърдят, че търпението им е изчерпано, защото ситуацията, в която са поставени, не ги прави европейци. Затова в понеделник пред Народния театър Симфоничният оркестър на Радиото няма да изпълни „Ода на радостта“, химна на Европа – посланието им ще бъде с втората част на Седма симфония на Бетовен. Публиката им може да ги подкрепи с присъствието си в 19 ч.", "date": "2018.06.02", "title": "Протест на музикантите от Радиото пред Народния театър"}
{"url": "http://clubz.bg/68626-frenskiqt_nacionalen_front_stana_nacionalen_syyuz", "text": "Френските националисти от \"Националния фронт\" преименуваха днес партията си, съобщи в. \"Индепендънт\". От днес те са вече \"Национален съюз\". Льо Пен - следствена за присвояване Лидерката Марин льо Пен съобщи, че решението е подкрепено със солидно мнозинство - 80,81% от членовете на партията. Тя заяви готовност да промени имиджа на партията още миналата година.  Баща й, основателят на \"Националния фронт\" Жан-Мари Льо Пен, нарече преименуването \"предателство\". Той бе изключен от политическата сила след като предаде властта на дъщеря си заради расистки реплики.", "date": "2018.06.02", "title": "Френският \"Национален фронт\" стана \"Национален съюз\""}
{"url": "http://clubz.bg/68590-v_bylgariq_demokraciqta_e_v_opasnost_v_stranata_na_atatyurk_shte_tyrjestvuva", "text": "В четвъртък вечерта паркингът пред градския стадион се превърна в гостилница за хиляди местни жители. Поводът: ифтар - вечеря след залез слънце по време на мюсюлманските пости преди Рамазан байрама. Подобно човешко множество може да се види иначе само по избори. Но този път хората са насядали край дълги маси в очакване на молитвата, с която приключва дневният пост. 80-годишните пенсионерки Стоянка и Христина постят в други дни на годината - християнки са, но са дошли заради приятели и съседи. Не разбират думите на мюсюлманския духовник, но са сигурни, че молитвата е за добро. Вечерята ифтар приключва бързо и в тишина, след което на сглобяемата сцена се качват политици - кметовете на Кърджали, на Одрин и на Силиври. Момичета в етно-костюми ги посрещат с хляб, сол и мед. Специално за случая и очевидно не само за вечерята е пристигнал и лидерът на ДПС Мустафа Карадайъ. В краткото си слово той предупреждава, че днес в България демокрацията е в опасност, след което казва: Карадайъ говори за предсрочния вот в Турция, защото най-важният гост на вечерта идва именно от там - кандидатът за президент Мухарем Индже, издигнат от опозиционната Републиканска народна партия. Местните хора го познават и уважават заради пламенните му слова при възпоменателните митинги за жертвите на \"Възродителния процес\" в село Могиляне. Овации огласят площада, когато Индже тръгва към сцената. Твърдо убеден, че ще спечели вота, Индже подчертава, че повече няма да има едноличен режим, а управление на общия ум и разум, правителство на хора, изповядващи свободата и демокрацията и вярващи в законите и в научните достижения. Казва и какъв няма да бъде: президент, който се произнася за броя на децата в семейството, който се кара на всички и почти всекидневно провокира скандали. Кандидатът за държавен глава е категоричен, че \"мястото на Турция не е в пустинята на Близкия изток, а в Европейския съюз\". Според местен активист на ДПС, пожелал анонимност, вечерята ифтар, прераснала в политически митинг, е сериозен гаф на партийното ръководство. 70-годишният Хюсеин Али е на друго мнение. Лидерът на най-влиятелната изселническа организация в Турция \"Балгьоч\" проф. Юксел Йозкан също е кандидат за депутат от Републиканската народна партия, казва още Али и добавя, че само тази партия може да промени облика на Турция. Вечерята на открито отдавна е приключила, тонколоните са замлъкнали. Но Стоянка и Христина са потънали в оживен разговор с мюсюлманските си съседи. Основната им тема: \"този умен човек, който иска да оглави Турция\". Всички са единодушни: \"Дано да успее\".", "date": "2018.06.02", "title": "В България демокрацията е в опасност. В страната на Ататюрк ще тържествува"}
{"url": "http://clubz.bg/68623-i_erdogan_zabrani_uber", "text": "Uber няма повечеда работи в Турция, обяви днес президентът на страната Реджеп Ердоган, съобщи местният в. \"Дейли Сабах\". Съдът в Люксембург: Uber ще плаща данъци като таксиметрова компания Местното МВР вече е издало нареждане на бъде блокирана работата на услугата, каза още той. Uber не пожъна големи успехи в Турция. Но не пропусна да отбележи, че самите турски таксиджии се оплакват от нелоялната конкуренция и практики, които се прилагат от Uber за привличане на клиенти. Дейността на Uber бе забранена в редица държави в Европа и по света - Франция, Италия, Германия, Япония, Тайван и България, основно заради натиск от таксиметровите компании, според които компанията изпълнява същата услуга като тяхната, но не е подчинена на същите регулации. В други държави обаче, например съседна Румъния, Uber се развива.", "date": "2018.06.02", "title": "И Ердоган забрани Uber"}
{"url": "http://clubz.bg/68622-nevrobiolojka_uchete_decata_da_psuvat_pomaga_na_socialnoto_razvitie", "text": "Британска невробиоложка препоръчва да учим учениците да псуват, защото това би помогнало за социалното им развитие, съобщи в. \"Индипендънт\". Индийски съд прати псуващ папагал в изгнание в джунглата Ако децата бъдат учени да псуват, ще разбират по-добре езика, изтъква Ема Бърн. Известно е, че хората от всички култури псуват. Предишно изследване установи, че грубият език успокоява мозъка и дори облекчава болката. В едно от изследванията по темата Ричард Стивънс от университета в Кийл накара доброволци да потапят ръцете си в ледена вода и установи, че ако псуват, издържат така с 50 процента по-дълго. ", "date": "2018.06.02", "title": "Невробиоложка: Учете децата да псуват, помага на социалното развитие"}
{"url": "http://clubz.bg/68618-borbata_za_kultura_e_borba_za_svobodata_na_slovoto_video", "text": "Това се казва в изявление на движение „Реформи в културата“, което бе учредено от десетки интелектуалци навръх 24 май и обяви, че ще се бори за възраждане на традициите, запазване на институциите и културните мрежи, изграждани от десетилетия и срещу подмяната на културните политики от политически и медийни двойници, зад които се крият корупция и лобистки интереси. България се превръща в пустиня на вкуса Те обявяват, че   и затова тя не е лукс, а необходимост за всяко съвременно общество Тук можете да видите видео от първата пресконференция на движение „Реформи в културата“, в която участваха културологът проф. Александър Кьосев, издателят Манол Пейков и мениджърът в областта на културата Асен Асенов: На пресконференцията бе анонсиран първият форум за критически мониторинг на културните политики, който ще се проведе в Пловдив на 16 юни.", "date": "2018.06.02", "title": "Борбата за култура е борба за свободата на словото (ВИДЕО)"}
{"url": "http://clubz.bg/68621-novi_obvineniq_sreshtu_harvi_uajnstijn", "text": "Още три жени заведоха заедно съдебно дело срещу Харви Уайнстийн заради сексуални посегателства и сексуално насилие, предаде Франс прес.  В новия иск, заведен също срещу компаниите \"Мирамакс\", \"Уайнстийн\" и ръководителите им, продуцентът е обвинен, че през 2011 г. изнасилил жена, която се срещнала с него в Ню Йорк с надеждата да му продаде маркетингов инструмент. Адвокатите на Уайнстийн впоследствие накарали жената, идентифицирана като Мелиса Томпсън, да повярва, че защитават интересите на неговите жертви. Това им позволило да убедят Томпсън да им предостави визуални доказателства за насилието. Харви Уайнстийн - свободен под гаранция от 1 милион долара Друга жена, актрисата Кейтлин Дюлейни, обвинява Уайнстийн, че през 1995 г. я заплашил, нахвърлил се върху нея и я задържал против волята й в апартамента си на фестивала в Кан. По-рано актрисата Азия Ардженто го обвини, че я изнасилил в Кан през 1997 г.  Сега актрисата Лариса Гомес също го обвинява, че се нахвърлил върху нея в хотелска стая в Торонто през 2000 г. ", "date": "2018.06.02", "title": "Нови обвинения срещу Харви Уайнстийн"}
{"url": "http://clubz.bg/68617-yunker_prizova_da_se_uvajava_italiq", "text": "Председателят на Европейската комисия Жан-Клод Юнкер призова днес в интервю за редица германски вестници да \"се уважава Италия\" и нейното коалиционно правителство, в което влизат популисти и крайната десница. Той призова \"да не се поучава\" Рим, предаде Франс прес. Италия има кабинет, борещ се срещу правилата на ЕС Запитан за огромния дълг на Италия, Юнкер каза, че \"изобщо не е привърженик да се поучава Рим\". Той припомни, че това е било правено с Гърция, по-специално от страни като Германия в момента на гръцката криза. Италия се спаси - ще има правителство Юнкер призова да не се повтарят грешките, допуснати с Атина, по-специално когато гръцкият премиер Алексис Ципрас, лидер на радикалната левица Сириза, дойде на власт в началото на 2015 г. Той добави, че не иска изобщо да се намесва в италианските вътрешнополитически въпроси. Той допълва, че няма риск от нова дългова криза в еврозоната въпреки идването на власт на антисистемна коалиция в Италия, предаде Ройтерс. Италия се спаси - ще има правителство", "date": "2018.06.02", "title": "Юнкер призова да се уважава Италия"}
{"url": "http://clubz.bg/68620-chetvyrti_kandidat_investitor_za_belene_no_e_tajna", "text": "Четвърти инвеститор е заявил писмен интерес към проекта АЕЦ \"Белене\" преди ден, обяви вицепремиерът Томислав Дончев пред бТВ. Министърът обаче отказа да назове името на компанията. Не назова дори от коя държава идва той.  Според представители на ГЕРБ до момента има заявен интерес и от три други компании - китайската CNNC, френската \"Фраматом\" и руската „Росатом“. Ако се стигне до строеж със сигурност руснаците ще участват, защото проектът е техен, припомни неотдавна и самият Дончев. \"Фраматом\" участваха в подаването на оферти за \"Белене\" още през 2005-2006 г.. Тогава компанията бе в обединение с \"Атомекспортстрой\", чието производство е оборудването за атомната централа. \"Атомстройекспорт\" е част от групата \"Росатом\" Вицепремиерът Дончев обаче отново не гарантира, че \"Белене\" наистина ще се строи - въпреки намерението на ГЕРБ, на коалициоонните им партньори от \"Обединени патриоти\" (поне на по-голямата част от тях) и на опозицията от БСП за рестарт на прекратения през 2012 г. проект. По думите му  Властта таи надежда някой да извади 17 милиарда за АЕЦ \"Белене\" Дончев все пак заяви, че е оптимист - заради четвъртата оферта, която отказа да разкрие. В петък от БСП внесоха в Народното събрание проект за решение, с което да се отмени решението от 2012 г. за прекратяване на проекта \"Белене\". Още на 12 май заявка, че такова проекторешение ще бъде внесено от правителството направи премиерът Бойко Борисов, но до момента подобен акт от Министерския съвет не е осъществен. Доклад на властта за \"Белене\": Да строим. Има 5 варианта (ДОКУМЕНТ) Министърката на енергетиката Теменужка Петкова пък изготври и изпрати в Народното събрание доклад с варианти за съдбата на \"Белене\" с препоръка атомната централа все пак да се строи. По думите на Петкова в противен случай имало риск за финансовата стабилност на НЕК - тъй като тя има държавен заем от 1,1 млрд. лв. за закупуване на реакторите от \"Атомстройекспорт\".  Отпишем ли \"Белене\", отписваме НЕК Томислав Дончев заяви дне пред бТВ, че активната позиция на правителството в последните месеци по енергийни въпроси е опит за рестартиране на проекти, които преди това не са отговаряли на европейското законодателство. Именно заради това сега всичко се правело така, че да се изпълни всяка една точка от закона. Той уточни, че срещата на президента Румен Радев с руския му колега Владимир Путин няма нищо общо с визитата на премиера Бойко Борисов в Москва. И призна, че има \"двустранно напрежение\" в отгошенията между институциите, помещаващи се от двете страни на бул. \"Дондуков\" в София. Доклад на властта за \"Белене\": Да строим. Има 5 варианта (ДОКУМЕНТ) Отпишем ли \"Белене\", отписваме НЕК", "date": "2018.06.02", "title": "Четвърти кандидат-инвеститор за \"Белене\". Но е тайна"}
{"url": "http://clubz.bg/68611-podpirat_han_solo_sys_seriozni_filmi", "text": "Хан Соло и Чубака не се развилняха из българския боксофис така, както се очакваше, но все пак поведоха в класацията, пък макар и с три пъти по-малко зрители от последния междузвезден филм миналия декември. Разпространителите обаче и през втората седмица, в която Хилядолетният сокол ще лети по българските екрани, не рискуват да пуснат филми с висок касов потенциал.  Вместо това този уикенд по кината тръгват 3 европейски драми, като поне две би трябвало да се харесат и на по-претенциозните кинолюбители, и една американска комедия за възрастни.     В „Лятото на 1993“ шестгодишната Фрида напуска баба си и дядо си в Барселона и заминава на село. И двамата ѝ родители току-що са починали от мистериозно заболяване. Отведена при чичо си и леля си, Фрида открива нов свят в старата каменна селска къща в планински район близо до гъста гора. Новите ѝ „родители“ са мили с нея, имат и тригодишна дъщеря Ана, с която двете могат да си играят. \n\t Някое не толкова объркано и нещастно дете като измъкнатата от корените си Фрида би се почувствало в перманентна идилична ваканция. Но Фрида е много объркана и освен добрите времена, в новия си „дом“ ще изживее и много болка, която ще я накара да се държи лошо. Само краят на лятото знае как ще свърши всичко. Дебютният пълнометражен филм на каталунката Карла Симон Пипо има многобройни режисьорски и актьорски награди и само положителни отзиви в сайта „Метакритик“: „Лятото на 1993“ сблъсква директно противоречивите чувства и импулси на дете, което трябва да се приспособи в ново семейство, но Симон не допуска грешките на много други семейни мелодрами, като създава изключително красив филм за тъгата и паметта“, пише „Вилидж Войс“. Филм на Михаел Ханеке с Изабел Юпер, Жан Луи Трентинян, Матийо Касовиц.  В най-новата си творба австрийският режисьор разкрива историята на едно френско буржоазно семейство в пристанищния град Кале и драматичните обрати в живота им на фона на бежанската криза в Европа. \n\t Бавно потъващият в деменцията Жорж Лоран, над 80-годишният патриарх на буржоазна фамилия, не е доволен, че му се налага да споделя дома си в Кале, където изникна небезизвестният имигрантски лагер „Джунглата“, с женения си за втори път син и неуморната си дъщеря Ан, която е завзела семейния строителен бизнес. Разведена и фригидна, Ан трябва да се справи с последиците от катастрофална злополука, причинена от сина ѝ Пиер, докато първата жена на брат ѝ  Томас е приета спешно в болница с мистериозно отравяне… Несъмнено всеки в това семейство крие по някой скелет в килера си, а от това ще се роди особен и притеснителен съюз. Но накрая някои тайни ще се окажат по-големи от други. Докато унгарското правителство се готви да приеме закон, според който оказването на помощ на бежанец е престъпление, унгарското кино в лицето на режисьора Корнел Мундруцо предлага нещо доста по-различно – свръхестествен трилър за сирийски бежанец. Млад имигрант е прострелян, докато влиза нелегално през границата със Сърбия. Ужасен и в шок, раненият Ариан мистериозно се сдобива със способността да левитира. \n\t Хвърлен в бежански лагер, той е изведен тайно от един доктор, който иска да изследва невероятното му умение. Преследвани от побеснелия директор на лагера, бегълците няма къде да се скрият, докато вдъхновен от свръхестествената способност на Ариан, докторът не му се доверява в свят, където чудесата се продават за жълти стотинки… „Луната на Юпитер“ бе селектиран в официалната програма на Кан, сред отличията му за най-добър филм от фестивали в Каталуния, Норвегия и Франция, е и наградата за най-добър режисьор от фестивала на фантастичното кино в Остин. Съпоставката между изразните средства на свръхестествения трилър и актуалните социално-политически теми в последния филм на Корнел Мундруцо – са оригинален поглед към супергероичния жанр на фона на бежанската криза – който може да се окаже труден за някои зрители. Обаче онези, които се престрашат, ще намерят много поводи да се наслаждават на „Луната на Юпитер“, смятат в „Гардиън“. „Книга за възрастни“ разказва историята на четири дългогодишни приятелки, чийто живот се променя напълно, след като прочитат „50 нюанса сиво“. Предвид актрисите и актьорите Даян Кийтън, Джейн Фонда, Кандис Берген, Мери Стийнбъргън, Ричард Драйфус, Анди Гарсия, Дон Джонсън (но без дъщеря му Дакота), не бива да очаквате особена еротика. Но можем смело да очакваме забавни моменти. \n\t", "date": "2018.06.02", "title": "Подпират Хан Соло със сериозни филми"}
{"url": "http://clubz.bg/68596-putin_pusna_sys_zakon_ofshorki_v_privatizaciqta", "text": "Руският президент Владимир Путин подписа закон, според който юридически лица, контролирани от офшорни компании, могат да приватизират предприятия. Това   на сайта си. В подписаните от Путин законодателни промени се изяснява понятието \"чуждестранен инвеститор\". За такива вече не се смятат чуждестранни организации, които са под контрола на руснаци или руски юридически лица, както и на чужденци с руско гражданство. Руският премиер Дмитрий Медведев обяви по рано плановете си за създаване в най-скоро време на офшорни юрисдикции на остров Руский във Владивосток и на остров Октябрский в Калининградска област. Според министър-председателя най-добрите практики в тези зони по-късно могат да се разпространят в цяла Русия. Идеята на Москва за \"свои си\" офшорни зони беше обсъдена за първи път на 10 април от руското правителство, с цел да се помогне на руските компании и олигарси, които попадат под ударите на санкциите на Запада.  Дерипаска ще се откаже от контролния пакет в \"Русал\" ТАСС съобщи, позовавайки се на осведомен и анонимен източник, че правителството може да пререгистрира компанията \"Русал\" на Олег Дерипаска в някоя от руските офшорни зони, които ще бъдат създадени на островите Октябрский и Руский. Малко по-рано министърът на икономическото развитие Максим Орешкин съобщи, че големите руски компании проявяват интерес от пререгистрация в специални административни райони, които ще са по подобие на чуждестранните офшорки. На 30 май агенция Bloomberg съобщи, че американското Министерство на финансите ще се откаже от санкциите срещу компанията En+ на Олег Дерипаска, ако делът на милиардера в нея не превиши 40%. Към момента Дерипаска притежава около 66%. Седмица по-рано финансовото министерство допусна възможността да отмени санкциите за групата на Дерипаска ГАЗ, ако милиардерът се откаже от контрола над нея. В началото на април Вашингтон наложи санкции по отношение на руски бизнесмени, компании, чиновници и топмениджъри в държавни корпорации.", "date": "2018.06.02", "title": "Путин пусна със закон офшорки в приватизацията"}
{"url": "http://clubz.bg/68614-21_razliki_mejdu_patriota_i_psevdopatriota", "text": "2-и юни. Ден на загиналите за свободата ни. Ден, в който ще ни залее вълна патриотизъм. И вълна псевдопатриотизъм. Разликата е съществена. На 2-и юни мога само да кажа, че трябва да се пазим от псевдопатриотите. И от думите им, с които ни облъчват непрекъснато. Патриотизъм не е само да се гордеем с миналото и с постъпките на други хора. А да правим полезни и съзидателни неща в настоящето, за да оформим по-добро бъдеще. И следващите поколения да ни помнят. За да им даваме пример как те трябва да правят тяхното си бъдеще. Ако мога да перифразирам един велик човек: Не мисли какво други хора правят за България, за да се гордееш с тях, а мисли какво ти можеш да направиш, за да накараш България да се гордее с теб! Поклон пред паметта на хората от миналото ни. Помним ги. И дано ние да направим нещо смело, за да ни помнят и нас.  ", "date": "2018.06.02", "title": "21 разлики между патриота и псевдопатриота"}
{"url": "http://clubz.bg/68615-rumen_radev_dneshniqt_den_ne_e_vreme_za_patos_a_za_smirenie_i_razmisyl", "text": "Това заяви в словото си преди тържествената заря-проверка на площад \"Христо Ботев\" във Враца президентът Румен Радев. Държавният глава присъства на отбелязването на Деня на Христо Ботев и на падналите за свободата на България. Държавният глава и върховен главнокомандващ Въоръжените сили прие почетния строй на представителните роти. Президентът посочи в речта си, че всяка година по едно и също време се прекланяме във Враца пред великия син на България, но го правим и с известно неудобство. каза Радев и добави, че това е честа участ в българската история. И припомни, че преди 142 години „шепа българи“ повярваха в себе си и промениха живота ни, а техният кураж сила, воля и доблест трябва да бъдат и наше вдъхновение. Паметта на поета-революционер беше почетена от представителни военни подразделения на Българската армия с военнослужещи от Бригадното командване - Благоевград и Представителния военен духов оркестър на Сухопътните войски.", "date": "2018.06.02", "title": "Румен Радев: Днешният ден не е време за патос, а за смирение и размисъл"}
{"url": "http://clubz.bg/68616-masud_i_terez_veche_ne_sa_bebeta_a_lyvove_snimki", "text": "Помните ли двете малки лъвчета, които така трудно бяха спасени от зоопарка в Разград, а после с огромните усилия на фондация \"Четири лапи\" и \"Дивите животни\", граждани, лекари, стигна се и до протести, бяха спасени и от участта да останат в зоокъта в Пазарджик? Операцията по спасяването на Терез и Масуд бе дълга и трудна, след протестите се стигна и до намеса на държавата от най-високо ниво (преди протестите институционалните пречки продължаваха), а през февруари малките големи котки успешно стигнаха до спасителния център \"Фелида\" в Холандия.  Близо 5 месеца по-късно Терез и Масуд са добре. Но... вече не са малки лъвчета. Вече са лъвове. Тази сутрин от спасителния център \"Фелида\" публикуваха снимки на котките. Ето ги и тях: А ето как изглеждаха през февруари: В центъра за спасение на големи котки \"Фелида\" в Холандия от няколко месеца е и още един български лъв  - Иван Асен.   ", "date": "2018.06.02", "title": "Масуд и Терез вече не са бебета. А лъвове (СНИМКИ)"}
{"url": "http://clubz.bg/68594-gorillaz_vse_po_blizo_do_palmite_s_novite_pesni_video", "text": "Чисто новият студиен албум на Gorillaz, озаглавен  , ще излезе на 29 юни и съдържа 11 нови песни от  Той е продуциран от Gorillaz с James Ford и Remi Kabaka, и записан изцяло в Studio 13 в Лондон през февруари тази година. В албума участват редица гост звезди, а бандата се завръща към същността на творческия си екип: синекосия добродушен   умното лошо момиче от Япония  , бруклинския философ  . А с временното изключване на  бас китарата в новия албум се поема от . \"Плажното\" ново видео към първото парче от албума - Humility, в което 2D кара кънки, е с участието на Джак Блек. То е режисирано от Jamie Hewlett и е заснето изцяло във Венис, Калифорния миналия месец, съобщава \"Зи рок\". Gorillaz тръгват на път това лято за турнето си The Now Now Tour, с което ще посетят някои от най-големите фестивали в Европа и ще направят единствения си концерт във Великобритания тази година на фестивала Boomtown Festival в Хемпшир на 11 август. Интересно е, че групата вече издаде нещо, наречено Visualiser на друго парче - Lake Zurich. Ето и една илюстрация как изглеждат Gorillaz \"на живо\". Ако подобно понятие изобщо е уместно... Като се сети човек, че Blur ги смятаха за   едва ли не най-свежото нещо  му става смешно. Горното е по-скоро клубен хаус с вокал като на \"Бисти Бойс\". Blur ли казахме... Помните ли ги? А ето нещо още по-отдавна. Високо оцененият фестивал на Gorillaz  ”, организиран от Деймиън Олбърн и Джейми Хюлет, ще се завърне тази година на 20 октомври в Pico Rivera Arena в Лос Анджелис с допълнителни дати за Северна Америка. Албумът   ще бъде наличен във формати на CD, плоча и дигитално, както и в колекционерско издание от делукс версия на бокс сет от винили от Орфей Мюзик, изключителен лицензиант на Warner Music International.", "date": "2018.06.02", "title": "Gorillaz - все по-близо до палмите с новите песни (ВИДЕО)"}
{"url": "http://clubz.bg/68607-ne_samo_babchenko_e_insceniral_smyrtta_si", "text": "Като в шпионски трилър руският журналист Аркадий Бабченко се появи на пресконференция в Киев на 30 май – ден, след като бе съобщено, че той е убит. Бабченко обясни, че смъртта му е била инсценирана като част от акция на украинските служби за сигурност за залавяне на тези, които са искали да го убият. Това е удивителна сага. Не за първи път обаче известни хора инсценират смъртта си, пише АП. Това са хора, жиеещи в стрес или преживяващи неприятни моменти. Агенцията припомня някои от най-знаменитите случаи. Бабченко е жив. \"Убийството\" било операция на службите в Киев (ВИДЕО) Испанският птицевъд, известен като агент Гарбо, изиграва ключова роля за десанта на съюзниците в Нормандия по време на Втората световна война. Той се представя за агент на Германия, но в действителност работи за британските служби МИ-5 и залива нацистите със заблуждаваща информация за действията на съюзниците. Най-големият му успех е, че успява да заблуди германското командване, че десантът ще бъде в региона на Па дьо Кале – доста по на север от плажовете на Нормандия. След войната Пужол се опасява от отмъщение на оцелели нацисти. С помощта на МИ-5 той отива в Ангола, където инсценира смъртта си от малария. В действителност се мести във Венецуела, където отваря книжарница. Умира през 1988 г. През 1965 г. водачът на раздаващата ЛСД банда „Веселите пакостници“, вече прочул се с книгата „Полет над кукувиче гнездо“, е арестуван за притежание на марихуана. Опасявайки се, че ще бъде хвърлен в затвора, Киси паркира камиона си на ръба на скала в Калифорния и оставя бележка: Оттам той прехвърлен нелегално в Мексико в багажника на колата на свой приятел. Завръща се в САЩ няколко месеца по-късно. Арестуван е и прекарва пет месеца в затвора Остатъка от живота си Киси прекарва в Орегон и умира през 2001 г. на 66-годишна възраст. Той е бивш британски депутат лейбърист с финансови проблеми. След като бизнес начинанията му се сриват, Стоунхаус отива през 1974 г. във Флорида и инсценира съртта си, като оставя дрехите си във вързоп на плаж в Маями. Месец по-късно той е арестуван в Австралия, където живее с фалшиво име, взето от починал избирател. Екстрадират го във Великобритания, където го осъждат на 7 години затвор за кражба, измама и заблуда. След като е освободен, Стоунхаус написва няколко трилъра. Умира на 62-годишна възраст през 1988 г. Две десетилетия след смъртта му идват разкритията, че през 60-те г. Джон Стоунхаус е бил шпионин на комунистическа Чехословакия. Това става ясно от разсекретени документи от Британския национален архив. От тях се разбира, че правителството в Лондон е знаело за дейността на лейбъриста още приживе, но прикрило случая, тъй като имало твърде малко доказателства, за да бъде той съден. Сенаторът от щата Ню Джърси е изгряваща звезда на американската политика, когато е хванат да взема подкуп от 300 000 долара през 1980 г. Осъден е на 7 години затвор, но се спасява, като се съгласява да помага на правителството да залови други имамници. Фридланд обаче продължава с противозаконната ис дейност. Той източва над 1 милион долара от пенсионните фондове на Профсъюза на шофьорите на камиони. През 1985 г., когато разбира, че обвинението е неизбежно, сенаторът отива на Бахамските острови и инсценира смъртта си, настъпила уж при гмуркане. Фридланд се укрива от властите чак до 1987 г., когато е заловен на Малдивските острови, където върти бизнес с гмуркане под вода. При излизането си от затвора през 1997 г. политикът не съжалява за годините, прекарани като беглец. Том Карю е авторът на бестселъра „Джихад“ - роман за операциите на специалните сили  Афганистан, написан от бивш член на британските елитни специални военновъздушни части САС. През седмиците преди 11 септември 2001 г. той се появи по телевизията като експерт по талибаните. В действителност това е Филип Сесарего, който е служил в редовната британска армия, а не в САС. През 1993 г. той инсценира смъртта си при взрив на колата му в Хърватия и възкръсва като Том Карю. След като номерът е разкрит от Би Би Си през ноември 2001 г., Сесарего се премества в Белгия. Разложеното му тяло е открито в гараж в Антверпен през 2008 г. Спорид полицията той вероятно е умрял от отравяне с въглероден окис.", "date": "2018.06.02", "title": "Не само Бабченко е инсценирал смъртта си"}
{"url": "http://clubz.bg/68613-ucheni_otkriha_nad_100_gigantski_planeti_s_potencialno_obitaemi%C2%A0luni", "text": "Американски учени под ръководството на Стивън Кейн от Калифорнийския университет в Ривърсайд и техни австралийски колеги от университета на Южен Куинсланд анализираха получени от космическия телескоп \"Кеплер\" данни и откриха над 100 потенциално обитаеми екзолуни, съобщи Лайф.  НАСА и частници ще строят завод за ракетно гориво на Луната В Слънчевата система има 175 луни. На тях не са открити признаци за живот, но учените се надяват, че резултатите от търсенето на извънземен живот ще са различни в други звездни системи. Експертите идентифицирали 121 гигантски екзопланети, които са в потенциално обитаемата зона на своите звезди. Край всяка от планетите кръжат няколко луни. Специалисти ще изследват най-\"надеждните\" от екзопланетите, що се отнася до възможността да бъде открит живот на орбитиращите около тях луни. И рече Тръмп: Връщаме се на Луната. Да се готви Марс Наскоро учени от Швейцарския федерален технологичен институт в Цюрих откриха далечни галактики, в които има незапълнени с газ или други вещества големи пространства. \n\tРезултатите от изследването са публикувани в Astrophysical Journal.  И рече Тръмп: Връщаме се на Луната. Да се готви Марс", "date": "2018.06.02", "title": "Учени откриха над 100 гигантски планети с потенциално обитаеми луни"}
{"url": "http://clubz.bg/68612-kakvo_se_sluchva_v_norvegiq", "text": "Вчера се потресох от историята с отнетите деца в Норвегия и отделих няколко часа да направя малко лично разследване. Имам много добра приятелка, която от години живее там, там роди и си отгледа детето, при това е учителка, има контакт с много деца, говорих и с нея. Изчетох ВСИЧКИ коментари на групата на българите в Норвегия. Изчетох няколко статии в чуждата преса на хора, пострадали от същото (изобщо не са само българи). И мисля, че картинката горе-долу ми се изяснява. Позволявам си да споделя с вас мнението си, защото виждам как някаква масова истерия настава сред майките, а няма нужда от това.  Норвегия очевидно е държава, в която детето е равнопоставено на родителя. В България, Италия, Испания, Гърция и много други страни по света не смятаме за посегателство над детето, ако му се разкрещим или ако го плеснем. Някои го правят, други - не, но като цяло не се смята за нарушаване на правата му. В Норвегия това е недопустимо и могат да ти вземат детето, ако го удариш. Дори само веднъж. Добре е чужденците, които искат да живеят там, да са наясно с тези правила. Това е все едно някой от държава, в която е нормално да удариш жена си, да отиде в държава, където не е. Законът ще я защити. Дали е редно да го правят или не, дали няма крайности, дали няма злоупотреби - най-вероятно има. Ще ви копирам тук два коментара на българи, които живеят в Норвегия, които ми се сториха най-обективни и според мен много ясно показват за какво иде реч. Първи коментар за социалната им служба и как действа: Втори коментар относно шокиращата статистика на отнети деца. Моето обяснение за тази крайна ситуация, защото очевидно там социалната служна наистина действа много драстично, е, че явно години наред тези хора са имали проблеми с деца, жертви на насилие и неглижиране. И в един момент са си казали край, взимаме мерки. Имаше и още един коментар, който много ме разтърси. Един българин сподели, че миналата година бил на море в България и се замислил, че ако норвежките социални служби се разходят по плажа, ще вземат децата поне на 10 процента от българските родители, като чуят как им крещят и ги пляскат. Как ви звучи това? Мисля, че донякъде е прав. Всички такива случаи се разглеждат в съда. Но заради правото на детето на конфиденциалност, социалните служби нямат право да разкрият пред медиите защо всъщност е отнето детето - това се разглежда в съда на закрити врати, за да се предпази детето. Излиза, че каквото и да му се е случило, за да го отнемат, те не могат да застанат открито пред медиите и да кажат - взехме го затова и това. И в крайна сметка тяхната гледна точка остава само пред съда. Това беше обяснението. Аз съм склонна да му повярвам. Това са законови държави, не е третият свят. Съчувствам ужасно на майката и се надявам да докаже, че е права и да си вземе детето. Но познавам и българка в Канада, която години наред не успя да си вземе децата от България и да ги гледа там, защото бащата не й разреши. Децата израснаха без майка и баща, защото той ги хариза на бабата тук. Не знам защо се сетих за този случай. Може би защото и бащата норвежец не си дава децата, макар че не ги гледа той. В България няма да се стигне до такива крайности. Нито в Гърция, Италия, Испания, ние сме нации с друг манталитет, възприемаме децата като \"наши\". В това няма нищо лошо, според мен, стига да не ги бием и тормозим. Там децата са си “свои, отделни личности” и нямаш право да \"злоупотребяваш\" с тях, като очевидно под злоупотреба се разбира дори да им плеснеш един шамар. А че някъде ще има фалшиви сигнали и човешки трагедии заради тях, всъщност не ме учудва чак толкова. И у нас човешки трагедии колкото искате, само че причината не е, че службите прекаляват, а обратното, че не действат достатъчно бързо и адекватно. Така че моето заключение е, че разказаните истории най-вероятно са абсолютно достоверни. Социалните служби в Норвегия са опасна работа. Човек с нашия манталитет лесно може да стане жертва на системата, ако не се съобразява с нея. От друга страна всичко това го правят с абсолютното убеждение, че предпазват детето и най-вероятно в повечето случаи е точно така. Факт е, че у нас постоянно излизат в пресата ужасяващи случаи за деца, неглижирани, насилвани, тормозени от родителите си. Виждаме по улицата деца, принудени да просят от родителите си. Женят се на 14 години, принудени от родителите си, защото това им е културата. Бият ги, понякога ги пребиват. У нас е малко другата крайност, но това е различна тема.  Снощи моят най-малък син направи поредната си беля и мъжът ми му се накара. “Престани, бе, момче, ще те пребия!” Никога не би го направил, разбира се. Но веднага се сетих за Норвегия и си казах колко лесно би било да ми вземат детето, ако това се случи там и някой съсед ни чуе. Веднага ще поръча проверка. Нелепо, нали? Но това е системата там и такива са им правилата.  Когато човек емигрира, трябва наистина да е добре запознат със страната, в която отива. И добре да си помисли дали ще се впише там.", "date": "2018.06.02", "title": "Какво се случва в Норвегия"}
{"url": "http://clubz.bg/68580-feministka_revolyuciq_v_drevno_kralstvo", "text": "Султанът на Йогякарта има мощна политическа и духовна власт на индонезийския остров Ява. Сега се опитва да остави като наследничка на престола своята най-голяма дъщеря и така предизвиква силни брожения във фамилията си, разказва Би Би Си. Той е един от 1500-те абди далам - членове на кралския съвет.  Според него обаче винаги жените са държали истинската власт в домакинствата на остров Ява В културата на острова нещата не се казват директно, а посланията се предават чрез символизма. 72-годишният султан наскоро промени титлата си, за да бъде джендър неутрална, и даде на най-голямата си дъщеря новото име Густи Кандженг Рату Мангкубуми, което означава \"Тази, която държи земята\". Това беше изтълкувано като следваща стъпка, че точно тя е готвена за наследничка на престола. Тя рядко говори за наследяване на трона и внимателно подбира думите си. Но все пак многозначително добавя: \"Има владетелки на Ачех и на други ислямски кралства, само това ще кажа\". Нейната по-малка сестра, Густи Кандженг Рату Хаю, е по-смела по темата за голямата власт, която е получила принцесата. И двете са учили в Европа, Америка и Австралия и сега заемат различни управленски постове в двореца, които някога са били запазени само за мъже. Добавя, че вероятно на някои хора не им харесва, но все пак, когато \"султанът нареди, трябва да го приемат\". Братята и сестрите на султана не приемат никак добре промените. Те са вбесени и голяма част от тях, като Джи Би Пи Ейч Прабукусумо категорично отказват да говорят със султана или дори да присъстват на събития в двореца. Според него промяната ще наруши вековна традиция, той обвинява семейството на брат си, че е алчно за власт и пари. След което прави тежко предупреждение: \"Дали сме обещание, че сега няма да се борим, но когато султанът напусне този свят, имаме споразумение, че ще накараме жена му и дъщерите му да си тръгнат от двореца\". Извън двореца обикновените хора предпочитат да не вземат страна в конфликта като казват, че ще приемат решението на монарха и семейството му. Но сред по-религиозните има притеснения какво ще каже Кралицата на Южно море. Монархическата традиция на Ява датира от 16 век, но въпреки че мнозинството от хората на острова са мюсюлмани, техните ритуали и вярвания са силно повлияни от мистицизъм, те са смесица от хундуизъм, будизъм и анимализъм. Според традицията султанът на Йогякарта трябва да вземе богинята Кандженг Рату Лоро Кидул за своя мистична съпруга. Всяка година богинята получава кичури от косата на султана и изрязани нокти. Султанът трябва да вземе решение и за по-земни неща като управителя на града и територията около него. Когато Индонезия спечелва независимостта си, Джакарта позволява на кралската фамилия на Йогякарта да запази властта си, като благодарност за ролята ѝ в борбата срещу холандските управници. Така че Йогякарта е единственото място в Индонезия, чиито жители не избират директно лидерите си. Когато от Джакарта се появи предложение през 2010 г. това да се промени, по улиците на Йогякарта започнаха протести и централното правителство се отказа от идеята си. Но султан Наменгкубувоно Х е модерен лидер, който има разнообразни политически и бизнес амбиции. И когато един от най-активните вулкани на острова Маунт Мерапи започна да бълва лава през 2006 г., той каза на хората да слушат учените за това кога той ще изригне вместо предсказанията на назначения от двореца пазител на вулкана. Някои обвиняват султана, че е превърнал някога задрямалата културна столица в град с молове, билборди и небостъргачи. В тези бурни времена пред султана стои и предизвикателството да съхрани уникалната умерена мистична форма на исляма, която монархията на острова олицетворява. Почитането на езически божества и силните моменти на политеизъм са в противоречие с уахабизма, който печели все по-голяма популярност на Ява. Въпреки че все повече млади мюсюлманки от Ява избират да носят забрадки, хиджабът не е разрешен в двореца. Тя смята: \"не става дума за религия, а за защита на нашата традиция и култура, и обществото разбира това. Султанът е над всички религии\". Но това е опасно твърдение в днешна Индонезия. Наскоро дъщерята на премиера на Индонезия Сукарно, Сукмавати, беше докладвана на полицията за богохулство и принудена да се извини, защото в своя поема написала, че традиционното покривало на явайките е по-красиво от ислямския чадор. Жената на султана отговаря на обвиненията като казва, че е отгледала дъщерите си да са независими и да вярват, че са равни на мъжете.", "date": "2018.06.02", "title": "Феминистка революция в древно кралство"}
{"url": "http://clubz.bg/68609-visa_veche_raboti_pochti_normalno", "text": "Функционирането на разплащателната система на Виза (Visa) почти се е нормализирало, предаде Ройтерс, като се позова на комюнике на компанията. Вчера Виза съобщи за нарушения в услугите, което е попречило на обработката на някои трансакции в Европа, и че разследва проблема. По-късно компанията обяви, че нейните системи оперират на  . Проблемът е бил  .", "date": "2018.06.02", "title": "Visa вече работи почти нормално"}
{"url": "http://clubz.bg/68585-glavniqt_arhitekt_na_sofiq_ne_znae_vlastta_da_izdiga_nov_pravitelstven_kompleks", "text": "В Столична община не са запознати с плановете на кабинета да строи правителствен комплекс, какъвто анонсира във вторник представляващият Висшият съдебен съвет (ВСС) Боян Магдалинчев.  Това отговориха от екипа на главния архитект Здравко Здравков на запитване на Клуб Z.  За идеята се разбра, след като на заседание на ВСС, коментирайки натовареността на съдиите, Магдалинчев заяви, че неофициално се планира изграждането на нов правителствен комплекс. Той трябвало да обедини голяма част от държавната администрация. По думите на магистрата комплексът ще се разпростира на площ 30-35 декара, \"някъде в района между бул. \"Г. М. Димитров\" и \"Черни връх\".  По всяка вероятност реализацията на идеята ще започне догодина, тъй като в бюджет 2018 не са предвидени подобни средства за проект и капиталови разходи. От Министерския съвет отказват да коментират по същество има ли такъв план изобщо. Посочиха само, че не е нормално, например, администрацията, която отговаря за усвояването на европейските фондове, да е разпокъсана по различните ведомства. Разделена е и администрацията на Националната агенция по приходите. Властта си вдига нов команден център Концепцията за втори градски център на София, който да измести правителствената сграда от центъра, за първи път беше лансирана при кабинета на тройната коалиция, управляван от Сергей Станишев. Тогава - през пролетта на 2009 г., дори бе обявен конкурс за нов градски център, в който участваха и студиата на двама световноизвестни архитекти - сър Норман Фостър и Заха Хадид, но журито предпочете проекта на французина Доминик Перо. За целта беше отреден терен от 264 декара, до колелото на 4-ти километър, на мястото на бившите казарми, а амбициите бяха за българското европредседателство, т.е. властта да управлява от командния си център на 6-и километър. Но с идването на новите управляващи - първия кабинет на Бойко Борисов, идеята остана нереализирана. Не е ясно откъде ще се намерят средства за подобно грандиозно строителство. По времето на Станишев също не се говореше за суми, първоначалните планове на правителството бяха това да се осъществи чрез публично-частно партньорство.", "date": "2018.06.02", "title": "Главният архитект на София не знае властта да издига нов правителствен комплекс"}
{"url": "http://clubz.bg/68610-beliqt_dom_treskavo_gotvi_sreshta_na_trymp_s_putin", "text": "Белият дом е започнал подготовката за евентуална среща на президента Доналд Тръмп с руския му колега Владимир Путин, пише \"Уолстрийт джърнъл\". Администрацията на САЩ се надява, че преговорите и диалога между двамата ще позволят да се разрешат разногласията между двете страни, които вече са достигнали мащабите от времето на студената война. Източник на вестника е потвърдил, че американският посланик в Русия Джон Хантсман неотдавна се е прибрал във Вашингтон, за да помогне за организирането на срещата на върха. Датите и мястото на срещата все още не са уточнени, защото подготовката е в ранен стадии. Очаква се на масата на преговорите да бъдат поставени теми като напрегнатото положение в Сирия и Украйна. Ще се обсъди и започналата нова надпревара във въоръжаването между двете държави, както и контрола върху ядреното оръжие в света. Тръмп предложил на Путин среща в Белия дом Вестникът припомня, че през април в пресата се появиха съобщения, че в телефонен разговор Тръмп е поканил Путин да посети Вашингтон. Говорителката на Белия дом Сара Сандърс тогава по-скоро потвърди информациите. Тя заяви, че подобна среща може да се осъществи в \"не толкова далечно бъдеще\". Тогава руският външен министър Сергей Лавров обяви, че Путин е готов на такава среща. Досега Тръмп и Путин са се виждали два пъти. През юли 2017 г. на международен форум в Германия и през ноември на интернационална среща във Виетнам.", "date": "2018.06.02", "title": "Белият дом трескаво готви среща на Тръмп с Путин"}
{"url": "http://clubz.bg/68562-qponiq_i_rusiq_v_nadprevara_koj_shte_sintezira_pryv_119_iq_element", "text": "Научният институт \"Рикен\" във Вако, Япония, работи все по-усилено върху синтезирането на нов 119-и елемент от Менделеевата таблица, съобщи японският \"Асахи Шимбун\". Проектът започва през 2017 г. и за него ключов е ускорителят за частици на института, който ще бъде оборудван с нов силициев детектор на вертекси. Той ще подобри точността на локализиране на частици и други характеристики на комплексната машина. Японският екип ще се състезава с руски учени от Дубна, които започват работа по синтеза през 2019 г. Засега американци и германци са се опитвали неуспешно да синтезират унунениум, както е временното име на 119-ия елемент.  4 нови елемента влизат в Менделеевата таблица Учените от \"Рикен\" вече имат опит със синтезирането на нови елементи - преди няколко години именно те създадоха успешно 113-ия, наречен нихоний (Nh), кръстен на японската дума за Страната на изгряващото слънце.  Русия обаче не е за подценяване - последният новосинтезиран елемент, оганесон, е тяхно дело. В природата съществуват в естествено състояние само 93 от елементите в Менделеевата таблица - всички останали са получени с изкуствен синтез. Унунeният ще от групата на алкалните метали като лития, натрия, калия, цезия и др. Според учените неговият синтез ще е значително по-трудна задача от всички досега.", "date": "2018.06.02", "title": "Япония и Русия в надпревара - кой ще синтезира пръв 119-ия елемент"}
{"url": "http://clubz.bg/68598-amerika_obqvi_vojna_na_priqtelite_si", "text": "Да чуеш администрацията на Тръмп да обяснява как трябва да удари Европейския съюз, Канада и Мексико с мита върху стоманата и алуминия, за да попречи на китайските производители да наводняват пазара с тези метали, и така да защити американските работници... Това е фантазия. Китайските пещи и леярни ще продължат да пушат от работа, а най-вероятно американските фермери и производителите на бърбън, мотори Harley-Davidson и говеждо ще понесат най-тежкия удар от новите мита, които водят до търговска война. Президентът Тръмп първоначално бе изключил тези съюзници от 25-процентното мито за стоманата и 10-процентното за алуминия, които обяви през март. Но след няколко седмици преговори, в четвъртък икономическият министър Уилбър Рос обяви, че са решили да въведат митата, защото разговорите продължили много дълго. Трудно е това да бъде обяснено с нетърпение. По-вероятно е администрацията да се опитва да излъска своя непоколебим образ по отношение на търговията, особено след критиките за няколко търговски отстъпки към Китай. Спрете лицемерието, откажете срещата на върха на Г-7! Тези мита не са насочени директно срещу Пекин, но идеята е те да намалят общата конкуренция. Администрацията казва, че новите мита ще попречат на Китай да заобикаля досегашните мита като изнася своите стоки през други държави. Белият дом обаче е предоставил малко доказателства, че Китай прави това. Част от китайската стомана пристига в САЩ след като е преработена в трети страни, но този начин е законен. Не само, че това няма да намали капацитета на Китай за производство на стомана и алуминий, но ще накара Европейския съюз, Канада и Мексико да отговорят с нови мита върху американските стоки, което ще навреди на фабрики и работници в Съединените щати. Президентът Тръмп също напълно ефективно изолира САЩ от техните най-близки съюзници – точно страните, с които трябва да работи най-много, за да притиснат заедно Китай да промени търговската си политика. Финално: САЩ удариха с мита стоманата и алуминия от ЕС Дори Асоциацията на производителите на алуминий, която представлява повечето базирани в САЩ производители, обяви, че е разочарована от решението на Тръмп. „Днешното решение има малко общо със заплахата от Китай, но има потенциала да отблъсне съюзниците“ и да наруши доставките на алуминий и суровини, от които се нуждае американската индустрия, каза президентът на организацията Хайди Брок. И наистина, защо Европа, Канада или Мексико, които също страдат от китайското свръхпроизводство, ще искат да работят заедно с една американска администрация, която изобщо не изглежда загрижена за последствията от своите действия за техните икономики и работници? Грубиянското поведение на Тръмп тласка избирателите в поне една държава към екстремизма. В Мексико войнственият тон на Тръмп изглежда помага на левия кандидат за президент Андрес Мануел Лопес Обрадор в навечерието на изборите на 1 юли. Много експерти се опасяват от неговите авторитарни наклонности, които ще подкопаят демокрацията в Мексико, ако той стане президент. Китайският гигант ZTE спира дейността си заради санкции на САЩ Митата вероятно са начин за Тръмп да демонстрира, че ще накаже всяка държава, която се опитва да мами Съединените щати. Те идват след критиките от конгресмени, че президентът е пожалил китайската телекомуникационна компания ZTE. Дори и след като компанията скандално наруши американските санкции за износ на напреднали технологии за Иран и Северна Корея и след като бе обявена от разузнаването за риск за сигурността, администрацията обяви, че ще позволи на ZTE да продължи да купува американски полупроводници и други компоненти. Това споразумение, което според президента има за цел да защити китайски работни места, изглежда още по-подозрително в светлината на факта, че дойде твърде скоро след като Китай разреши на дъщерята на президента Иванка Тръмп да продава своите търговски марки в страната. То идва също и скоро след като китайска държавна компания спечели договор за изграждане на увеселителен парк заедно с индонезийски инвеститор точно до хотела и голф игрището, коrто индонезийската фирма строи заедно с организацията „Тръмп“. Ако намерението на президента Тръмп е да си създаде образ на защитник на индустрията и на работниците, то той е оплескал нещата. Решението му да наложи мита на американските съюзници само ще отслаби американското лидерство, а в същото време няма да реши по никакъв начин проблемите на производителите на стомана и алуминий. Финално: САЩ удариха с мита стоманата и алуминия от ЕС Китайският гигант ZTE спира дейността си заради санкции на САЩ", "date": "2018.06.02", "title": "Америка обяви война на приятелите си"}
{"url": "http://clubz.bg/68608-trymp_poluchih_mnogo_hubavo_pismo_ot_kim_ne_sym_go_chel", "text": "Президентът на САЩ Доналд Тръмп обяви, че ще се срещне със севернокорейския лидер Ким Чен Ун на 12 юни в Сингапур и че комунистическата държава желае да се откаже от ядреното си оръжие, предадоха световните агенции. Той каза това пред репортери след среща в Белия дом вчера с високопоставен пратеник на режима в Пхенян. Тръмп прие заместник-председателя на управляващата в КНДР Корейска трудова партия Ким Йон Чхол, като срещата продължи по-дълго от планираното. Тя е минала \"много добре\", според президента на САЩ. Ким твърдо решен да се срещне с Тръмп Тръмп каза също, че президентът на Китай Си Цзинпин е помогнал за уреждане на предстоящата среща на върха. Американският президент прогнозира, че отношенията със Северна Корея в края на краищата ще се окажат успешен процес. Той предупреди, че след годините на враждебност няма да е достатъчна една среща, но изрази надежда, че тази в Сингапур ще бъде едно добро начало. Според американския президент севернокорейският лидер наистина възнамерява да закрие ядрената военна програма на страната си, както искат Съединените щати. Той съобщи, че е обсъдил с Ким Йон Чхол официалното слагане на край на Корейската война, т. е. подписването на мирен договор за формално прекратяване на конфликта от периода 1950-1953 г., след който е подписано само примирие. Президентът на САЩ каза, че очаква деня, когато ще може да отмени санкциите срещу Северна Корея. Съединените щати няма да дадат основната сума пари в помощ на КНДР, а това ще направи Южна Корея, отбеляза той. Тръмп изтъкна, че повече няма използва термина \"максимален натиск\" върху Северна Корея, защото тя и Съединените щати вече намират общ език. Ким: Как е със здравето другарят Путин? Президентът на САЩ каза, че срещата на руския министър на външните работи Сергей Лавров с Ким Чен Ун в Пхенян не му се е понравила, предаде ТАСС. След това той допълни, че ако срещата е \"била позитивна\", то тя ще му \"се понрави\". Ким Йон Чхол, смятан за втория човек в режима в Пхенян и за \"дясна ръка\" на севернокорейския лидер, предаде на американския президент писмо от Ким Чен Ун. Тръмп първо определи писмото като \"много хубаво\", след което призна, че не го е чел, предаде Франс прес. По-рано тази седмица високопоставеният севернокорейски пратеник проведе разговори в Ню Йорк с държавния секретар на САЩ Майк Помпео. Вчера Помпео също присъства на срещата в Овалния кабинет на Белия дом между Тръмп и Ким Йон Чхол. Ким: Как е със здравето другарят Путин?", "date": "2018.06.02", "title": "Тръмп: Получих много хубаво писмо от Ким. Не съм го чел"}
