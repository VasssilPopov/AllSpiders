{"url": "http://clubz.bg/61157-hilqdi_na_protest_v_rumyniq_iskat_pravosydie_i_novi_izbori", "text": "Хиляди румънци протестират в неделя вечер срещу правителството на премиера Михай Тудосе. Причина за недоволството са данъчната и правосъдната реформа на правителството, съобщи БНТ.  В неделната вечер на а площад „Виктория\" в Букурещ хиляди гневни румънци, предимно млади хора, се събраха на митинг. Според съобщения в реално време в туитър на улицата са около 20 000 души. Протестът е организиран в социалните мрежи. Хората искат независимо правосъдие и предсрочни избори и настояват гласуваните от правителството реформи в съдебната, данъчната и социалната система да бъдат отменени. Реформите на социалдемократическото правителство срещат критики както от синдикати и работодатели, така и от президента на страната Клаус Йоханис, припомня БНТ. Най-спорната точка е свързана със социалните осигуровки. От 1 януари 2018 година те ще се поемат изцяло от служителя. Тоест работодателите ще бъдат освободени от това задължение. За да компенсира служителите в обществения сектор, правителството обеща да им повиши заплатите, но синдикатите се опасяват, че този пример няма да бъде последван от частния сектор и че трудовите възнаграждения ще намалеят с 20%.  Румънците са против промените и в съдебната система, предложени от правителството. Президентът вече няма да участва в избора и назначаването на главен прокурор и на шефа на специализирана антикорупционна прокуратура. Притеснението е очевидно - че прокуратурата ще се използва за обслужване на политически интереси. Очаква се, ако тези промени влязат в сила от Нова година, те да бъдат ослорени пред Конституционния съд. Протест има не само в столицата, но и в градове като Тимишоара и Клуж.", "date": "2017.11.26", "title": "Хиляди на протест в Румъния - искат правосъдие и нови избори"}
{"url": "http://clubz.bg/61140-kongres_na_gerb_populizmyt_e_po_vreden_ot_alkoholizma", "text": ", шегуваха се делегати на четвъртото национално събрание на ГЕРБ, което се провежда тази неделя, на влизане в Интер Експо център в София. От партията на Бойко Борисов се бяха постарали да осигурят мултимедия и 3D мапинг, издържанr в стил „Междузвездни войни“ за събитието, на което се очаква преизбиране на тясното ръководство и дребни рокади в по-широкото. Както приляга на отчетно-изборно събрание, от ГЕРБ отчетоха свършеното от 2009 г. досега. Водещитe - депутатът от ГЕРБ и актьор, влязъл в схватка с коалиционния партньор Волен Сидеров преди вторият да бъде такъв - Евгени Будинов и певицата - Йоанна Драгнева, по-известна като Joanna Dark. Последваха дежурните поздравителни адреси от европейските лидери, чийто партии са част от семейството на ЕНП. На български, с „Добър ден“, пък поздрави делегатите зам.-председателят на ЕНП Дара Мърфи. Борисов бил един от най-важните членове на ЕНП, посочи Мърфи поздрави дистанционно Борисов от името на председателя Жозеф Дол за „изборния успех“. , в това число и на изборите, отдаде дължимото и на зам.-председателя на ГЕРБ Цветан Цветанов Мърфи. В отделно лично обръщение пък Дол поздрави лично Бойко Борисов за преизбирането му начело на партията, което преизбиране все още не бе станало факт. Поздравителен адрес имаше и от коалиционния партньор на ГЕРБ - „Обединени патриоти“ (ОП). Отправи го съпредседателят на ОП и лидер на групата им в парламента – Волен Сидеров. Сидеров бе смирен, какъвто свикнахме да го виждаме, откакто влезе във властта. Но пък речта му се отплесна в посока разсъждения защо „патриотите“ са полезни на ГЕРБ. А за да не стават грешки тип ала Валери Симеонов, който често се оплаква от липсата на коалиционен диалог, Сидеров подчерта:  “ , разсмя залата финансовият министър Владислав Горанов, след което хвърли камък в градината на БСП с:  . Горанов върна жеста към ОП:  “. Похвали се и с „нечуваните“ 100 млрд. лв. БВП от началото на членството ни в ЕС досега. След което изброи позитивните тенденции при макроикономическите показатели. Благодари и на кабинета, от който също е част, че е поставил човека в центъра на политиките. Говори и за класическото за финансов министър   и излезе с извод: Рокади в ръководството на ГЕРБ Последваха изказвания на вицепремиера Томислав Дончев и на кметовете на София и Бургас Йорданка Фандъкова и Димитър Николов, а в това време, изнурени от дългия преглед на успехите, част от делегатите похапваха хапки във фоайето, а други дърпаха по цигара на крак. Последва кинопреглед на историческите събития от създаването на ГЕРБ с всичките му подразделения ГЕРБ-Жени, ГЕРБ-Старейшини, мина се през първия мандат, подаването на оставки с „достойнство“, целувката на бившите вече лидери на БСП и ДПС Сергей Станишев и Лютви Местан на Орлов мост и пр. и се свърши с прегръдките между лидера Борисов и канцлера на Германия Ангела Меркел и пр. „Кинопрегледът“ бе затвърден и на думи от Цветанов, който използва графики, за да онагледи успехите на партията. Така например през 2006 г. членската маса наброявала скромните 5526 души, а през настоящата година 93 506. Само в офисите на ГЕРБ в страната работели близо 400 души. Цветанов изброи изборните успехи, в това число и на кметските избори и наблегна на разбиването на модела ДПС в смесените райони. На свой ред той благодари на „патриотите“ за подкрепата за вторив кабинет „Борисов“ макар и без да са част от коалицията. А по думите му, всички останали били в колаборация с БСП. Вероятно това трябваше да се отнася и за част от реформаторите, които в миналия парламент се разделиха на две – участници в управлението и такива, които вече не го подкрепят. Цветанов говори и за „достойните“ Цецка Цачева и Пламен Манушев, кандидат-президентската двойка на партията и отчете като победа на твърдото ядро резултата им. За общинските листи година по-рано, през 2015-а, ГЕРБ имала по-малко гласове от тези за загубилите кандидати за „Дондуков“ 2. Така Цветанов стигна до вота през 2017 г., като победата им дала възможност да направят  и да управляват. На финала Цветанов „изненада“ всички като даде заявка на висок глас, че ще номинира Борисов за нов-стар лидер на партията.  ", "date": "2017.11.26", "title": "Конгрес на ГЕРБ. \"Популизмът е по-вреден от алкохолизма\""}
{"url": "http://clubz.bg/61139-medii_podozirat_mej_v_tajni_kompromisi_s_es", "text": "Министър-председателката на Великобритания Тереза Мей се е съгласила страната ѝ да плати над 60 милиарда евро при излизането си от Европейския съюз, но цялостната сметка ще остане в тайна, дори при постигането на окончателното споразумение за \"Брекзит\" през 2019 година, пише в. „Сънди Таймс“. Според изданието Мей е дала ясни гаранции на европейските лидери, че Обединеното кралство ще се съгласи да плати повече и така да отвори пътя за преговори по бъдещите отношения на срещата на върха на ЕС на 14 и 15 декември в Брюксел. \"Дейли телеграф\": Откритото говорене на плещестия премиер за Брекзит е смущаващо В нейните заключения няма да бъдат отразени гаранциите за финансовите ангажименти на британското правителство, за да попадне то в нов политически скандал, пише вестникът. Според изданието това означава, че и окончателната цена по развода няма да се разбере. Либералният \"Индепендънт\" пък пише, че Мей е готова да се съгласи страната ѝ да приема всички регулации на ЕС през двегодишния преходен период, който тя иска преди окончателното напускане на съюза. Това означава, че тя ще трябва да се подчинява на законодателство, в чието приемане не участва, защото след 29 март 2019 г. няма да присъства в европейските институции и следователно няма да има право на глас в тях. Вестникът се позовава на изтекли документи от преговорите и посочва, че такъв компромис е вероятно да предизвика криза в кабинета, защото би разярил твърди \"брекзитъри\" като външния министър Борис Джонсън, министъра на търговията Лайъм Фокс и министъра на околната среда Майкъл Гоув. Ако поставеното от ЕС условие раздели правителството, Мей може да се раздели с премиерския стол, смята \"Индепендънт\". \n\t ", "date": "2017.11.26", "title": "Медии подозират Мей в тайни компромиси с ЕС"}
{"url": "http://clubz.bg/61147-zashto_gerb_nqma_da_se_koalira_s_bsp_deklaraciq", "text": "Както бе обещано още преди форума, Националното събрание на ГЕРБ, след като преизбра лидера си Бойко Борисов, а всички гласувания минаха без нито един глас \"против\" и \"въздържал се\", партията прие и декларация, според която нито сега, нито в бъдеще е възможна коалиция с БСП. Лидерът на ГЕРБ: Най-гадната дума, която знам, е \"завист\" За това гласуване пак не е имало нито един глас \"против\", но един делегат сред близо 1200 души се е въздържал. Не се знае кой е той. Гласувалите \"за\" бяха 1079. Предлагаме ви декларацията на ГЕРБ без редакторска намеса:", "date": "2017.11.26", "title": "Защо ГЕРБ няма да се коалира с БСП (ДЕКЛАРАЦИЯ)"}
{"url": "http://clubz.bg/61141-globata_ot_ek_za_gazoviq_monopol_do_330_mln_evro", "text": "Глобата, която Европейската комисия може да наложи на България заради злоупотребата с господстващо положение на държавните компании \"Булгаргаз\" и \"Булгартрансгаз\" на пазара на газ може да е до 330 млн. евро. Това съобщи министърката на енергетиката Теменужка Петкова пер БНР, след като в петък на закрито заседание и с пълно единодушие Народното събрание одобри идеята България да си плати глобата, да не признава никакво нарушение и да обжалва решението на ЕК. Парламентът заседава тайно заради делото на ЕК срещу \"Българския енергиен холдинг\" Решението на парламента, прието единодушно, бе предложено от депутати от БСП с мотив \"защита на националния интерес\". Министърката заяви, че ще спази това решение: ЕК настоява, че у нас има държавен газов монопол, въпреки че в началото на годината Петкова бе по-скоро убедена, че няма да се стигне дотам, защото страната ни е дала доказателства, че няма нарушение на Регламент №1 от 2003 г.  По думите й ако България признае нарушението, а не следва решението на парламента за обжалване, глобата за страната можело да бъде намалена с до 30%. Това обаче няма да се случи, по думите на министърката, че ще спари парламентарното решение от петък.  По думите на Теменужка Петкова съдбата на АЕЦ \"Белене\" е в ръцете на Народното събрание. В интервю за \"24 часа\" пак от днес тя казва, че няма да е министърът, който ще се подпише под края на проекта.  Пред БНР министърката обями, че според доклада на Българската академия на науките за АЕЦ \"Белене\" категоричният отговор за строежа на централата е \"положителен\" дали е нужна нова атомна мощност. Въпросният доклад си е все така секретен. ", "date": "2017.11.26", "title": "Глобата от ЕК за газовия монопол - до 330 млн. евро"}
{"url": "http://clubz.bg/61146-lideryt_na_gerb_naj_gadnata_duma_koqto_znam_e_zavist", "text": "Чаканата от близо 1200 делегати реч на лидера на ГЕРБ Бойко Борисов все пак се случи - близо три часа след старта на четвъртоно Национално събрание на ГЕРБ. Което избра лидер - разбира се, Борисов, и ново партийно ръководство. Борисов извади само Цецка Цачева от ръководството Борисов говори през съпартийците си най-вече за опозицията в лицето на БСП и нейната „завист“ за стореното от ГЕРБ през годините и затвърди заявките, че никога няма да влязат в коалиция с левицата. Затвърди също така близките отношения с коалиционния партньор \"Обединени патриоти\", въпреки караниците с „Валери“ (Симеонов). След което също като заместника си Цветан Цветанов изтъкна какво е направило и прави правителството през годините. Като обърна специално внимание на протеста, който протича паралелно в центъра на столицата, с искане за оставката на кметицата Йорданка Фандъкова: Ревизия на приватизацията? Може, ако България не е правова държава После мина през темата „приватизация“, като пак акцентът падна върху хората на Корнелия Нинова: Конгрес на ГЕРБ. \"Популизмът е по-вреден от алкохолизма\" И после пак си припомни за протеста в столицата:  По думите му от БСП били готови да провалят и европредседателството. Той риторично попита как се водят заседания на Съвета без правителство. И в заключение заяви:  Ревизия на приватизацията? Може, ако България не е правова държава Конгрес на ГЕРБ. \"Популизмът е по-вреден от алкохолизма\"", "date": "2017.11.26", "title": "Лидерът на ГЕРБ: Най-гадната дума, която знам, е \"завист\""}
{"url": "http://clubz.bg/61152-erdogan_napuskam_politikata_ako_imam_i_edno_peni_v_chujbina", "text": "С тези думи турският президент Реджеп Тайип Ердоган се обърна към най-голямата опозиционна партия в страната - Републиканската народна партия, съобщи англиоезичната версия на онлайн изданието \"Хюриет\". Поводът - обвинения от опозиционния лидер Кемал Кълъчдаролу, че семейството на Ердоган и самият той имат сметки в чужди банки. Обвиненията дойдоха след разкрития от \"Досиетата Парадайз\" или \"Досиетата от рая\", както бе наречена поредната акция на международния консорциум от разследващи журналисти, чрез която бяха публикувани хиляди документи за пари на политици и общественици. \"Досиетата Парадайз\" показват как и къде световният елит крие парите си В отговор турският президент настоява Кълъчдаролу да даде доказателства в документи.  Ердоган настоява и за извинение. Освен това той и адвокатите му са решени да заведат дело за клевета с иск за нанесени неимуществени вреди на стойност 1,5 милиона турски лири (около 350 000 долара) Турският министър на енергетиката и зет на президента Реджеп Тайип Ердоган е свързан с офшорни сметки, част от които се споменават и в международното разследване \"Досиетата от Рая\", написа в началото на ноември турският вестник \"Джумхуриет\". В документите фигурирало името на по-големия му брат, Серхат Албайрак. По времето, когато Берат Албайрак, който е зет на Ердоган, и неговият брат са ръководели турската компания \"Чалък холдинг\", са били създадени много офшорни фирми, свързани с холдинга, пише изданието. Серхат Албайрак лично е бил директор на една от тези фирми. Според документите братът на турския енергиен министър е свързан с офшорна фирма в Малта - \"Фрокс интернешънъл трейдинг\", която е функционирала в периода януари 2003 - септември 2009 г. В \"Досиетата от рая\" изтекоха и документи, според които има осем компании, свързани със семейството на турския премиер Бинали Йълдъръм, базирани в Малта.  Пет от компаниите са собственост на синовете на Йълдъръм - Еркам и Бюлент Йълдъръм, написа тогава \"Хюриет\".  ", "date": "2017.11.26", "title": "Ердоган: Напускам политиката, ако имам и едно пени в чужбина"}
{"url": "http://clubz.bg/61151-merkel_pred_avarien_izhod_nova_golqma_koaliciq", "text": "Призракът на нова \"голяма коалиция\" между консервативния блок на канцлерката Ангела Меркел и досегашните му младши партньори, социалдемократите, изплува от политическото небитие днес, след като миналата седмица преговорите на десницата със зелените и либералите се провалиха. Според \"Ройтерс\" тази идея \"набира инерция\", а \"Политико\" отбелязва, че водещи фигури на СДП вече излагат условията си за нов съюз с християндемократите (ХДС) на Меркел и традиционните им съюзници от баварския Християнсоциален съюз (ХСС). Неговият лидер Хорст Зеехофер днес обяви подкрепата си за продължаване на досегашната коалиция, която председателят на социалдемократите Мартин Шулц досега изключва. Агенцията посочва, че Меркел е повдигнала въпроса за запазване на сегашния непопулярен формат на правителството заради \"интензивния натиск да запапи стабилността и да избегне нови избори\". Европейските ѝ партньори вече изразяват тревоги, че затънала в правителствена криза Германия е лоша за Европа. Междувременно евроскептичният британски \"Телеграф\" цитира коментар на Джени Хил, кореспондентка на Би Би Си в Берлин, че Меркел е \"в края на кариерата си\" и е изправена пред скорошна загуба на властта заради неуспеха ѝ да сформира правителство в досегашните преговори. Макар и първа по гласове, нейният консервативен блок беше значително отслабен на общите избори на 24 септември, където той постигна най-ниския си резултат от 1949 г. насам. В интервю за германския \"Велт ам зонтаг\" Елке Фернер, висша представителка на СДП, призова Меркел да преразгледа ограниченията върху социалната политика, пише днес \"Политико\". Зам.-председателят на социалдемократите Карл Лаутербах каза, че партията му ще постави като предварително условие за евентуални преговори премахването на частните здравни осигуровки. Без това \"нямаме никакъв шанс да предотвратим нови избори\", каза той, цитиран от \"Политико\". Освен социалните разходи, източник на несъгласия между левицата и консерваторите е таванът за прием на кандидати за убежище от 200 000 души годишно, който Меркел беше принудена да приеме под натиска на ХСС, припомня Ройтерс. Агенцията отбелязва, че Меркел е по-резервирана от социалдемократите към идеите на френския президент Еманюел Макрон за отделен бюджет и финансов министър на еврозоната. СДП е отворен и към френската идея спасителният фонд на еврозоната, Европейският механизъм за стабилност да се превърне в Европейски валутен фонд.", "date": "2017.11.26", "title": "Меркел пред авариен изход - нова \"голяма коалиция\""}
{"url": "http://clubz.bg/61143-sauditska_arabiq_obqvi_antiteroristichna_koaliciq", "text": "Наследникът на саудитския трон - принц Мохамед бин Салман, официално провъзгласи днес в Риад военна антитерористична коалиция от 41 мюсюлмански страни, като обеща \"силна, отлична и специална\" координация между членките ѝ срещу екстремистките групи, предаде АФП. Бин Салман изрази солидарността на участниците с Египет, където терористи убиха 305 души в атентат срещу джамия в петък. В коалицията не участва Иран, шиитския регионален съперник на Саудитска Арабия. Катар е част от нея, но негов представител не присъстваше на церемонията. Четири страни, включително Саудитска Арабия, прекъснаха дипломатическите си отношения с Катар през юни, обвинявайки го в подкрепа на тероризма. Коалицията, която е инициатива на Бин Салман, беше съставена прзе декември 2015 г., но днес беше официалното ѝ влизане в действие.  Сред участващите държави са Турция, Пакистан, Афганистан, Египет, Йордания, Либия, Мароко, Тунис, Обединените арабски емирства, Кувейт, Нигерия. ", "date": "2017.11.26", "title": "Саудитска Арабия обяви антитерористична коалиция"}
{"url": "http://clubz.bg/61149-kak_leti_svetiqt_otec_pri_zadgranichni_viziti", "text": "От днес папа Франциск е на тридневна визита в Миянмар, а от 30 ноември до 2 декември  - в Бангладеш. Преди старта на самолет на авиокомпания “Ал Италия” към Азия команидрът на полета Алберто Чолаути (56 г.) разкрива пред “Шпигел” някои подробности около полети с папа на борда. Разбира се не всички, а това, което е в унисон с добрия тон. Папата стъпва на дипломатическо минно поле Самият Чолаути е авиаторът, който 10 пъти е пилотирал самолет с глава на Римокатолическата църква на борда, което е своеобразен рекорд. Никой от колегите му не го е постигал. Да уточним, че за разлика от държавни глави и премиери папата лети със самолет на италианската авиокомпания “Ал Италия”. За пръв път Чолаути е бил командир на подобен полет през 2011 г. , когато папа Бенедикт XVI се отправя на визита в африканската държава Бенин. Следващите полети, както и сегашните до Миянмар и Бангладеш, били особена привилегия за всеки командир на полет и екипажа. Той вече добре познавал процедурата и отдавна загърбил вълнението. Полет с папа на борда се подготвял три до четири месеца. Иначе нямало големи разлики с тези по редовните авиолинии. Дискретността обаче била задължителна. Поради тази причина Чолаути не разкрива какви ястия и напитки се поднасят на папата, нито дали по време на полет гледа филми. Казва обаче, че Светият отец винаги сяда на първия ред, а до него външният му министър кардинал Пиетро Паролин или папският говорител. Зад него летят антуражът му и журналистите, на всеки от които преди старта Светият отец подавал ръка и любезно разменял по няколко думи. 80-годишният папа Франциск не се страхувал да лети, разкрива още пилотът. Това не се отнасяло до всички от антуража му. Чолаути, който е вярващ католик, уточнява, че това не било изискване, за да пилотираш самолет с папа на борда. Нямало и постоянен екипаж по време на всеки полет. Решаващ бил опитът. Самият той благодари на съдбата, че е имал честта цели десет пъти да е командир на полет с глава на Римокатолическата црква на борда. В кариерата си на пилот до този момент имал 14 000 летателни часа.", "date": "2017.11.26", "title": "Как лети Светият отец при задгранични визити?"}
{"url": "http://clubz.bg/61145-borisov_izvadi_samo_cecka_cacheva_ot_rykovodstvoto", "text": "Преизбраният лидер на ГЕРБ Бойко Борисов е решил да направи само една рокада в Изпълнителната комисия на ГЕРБ. От тясното партийно ръководство си отива правосъдната министърка и кандидат на партията за президент Цецка Цачева.  На нейно място лидерът е посочил друга дама - шефката на здравната комисия в Народното събрание д-р Даниела Дариткова.  Конгрес на ГЕРБ. \"Популизмът е по-вреден от алкохолизма\" Това стана ясно по време на Националното събрание на ГЕРБ.  Изненадата обаче е друга - въпреки първоначалните анонси, че място в Изпълнителната комисия на ГЕРБ ще получи подалият оставка председател на Народното събрание Димитър Главчев - това не се случи. Той става председател на Контролната комисия, на която бе член досега, но няма да е част от тясното партийно ръководство. Тази сутрин през БНТ Цветан Цветанов заяви, че след оставката на Главчев \"това, което беше поето като ангажимент е да предложи Главчев в Изпълнителната комисия\". Според източници от партията обаче по-скоро сам Главчев се е отказал от тази позиция. Всички други остават в Изпълнителната комисия - това са Цветан Цветанов, Йорданка Фандъкова, Димитър Николов, Менда Стоянова, Томислав Дончев, Пламен Нунев, Живко Тодоров, Румяна Бъчарова и Красимир Велчев. Лидерът на ГЕРБ: Най-гадната дума, която знам, е \"завист\" В Контролната комисия ще бъдат досегашния й шеф Емил Радев, Десислава Танева, Александър Ненков, Даниела Савеклиева, Ирена Соколова, Андрей Новаков. На финала презибраният с пълно мнозинство лидер отправи благодарности, но и отдели специално внимание за нещо като катарзис по отношение на Главчев. Всъщност Главчев е бил избран за председател на Контролната комисия по личното предложение на Борисов, който се мотивирал с това, че е свикнал да го нарича „председател“ (от председател на Народното събрание, б.р.). Самият Главчев коментира пред Клуб Z, че такова е било личното му желание. Цецка Цачева, която изпадна от ръководството, пък допълни, че трябвало да се дава път на младите в лицето на Дариткова. Лидерът на ГЕРБ: Най-гадната дума, която знам, е \"завист\"", "date": "2017.11.26", "title": "Борисов извади само Цецка Цачева от ръководството"}
{"url": "http://clubz.bg/61144-es_osydi_ruski_zakon", "text": "Европейският съюз осъди днес нов руски закон, който позволява на властите да класифицират международните медии в страната като \"чужди агенти\", предаде Франс прес. Путин подписа закона за \"чуждестранните агенти\" Законът, който руският президент Владимир Путин подписа вчера, задължава чуждестранните медии да обозначават съдържанието, което произвеждат за руската публика, като продукт \"на чужди агенти\" и да разкриват източниците си на финансиране, посчова Ройтерс. Според нея това е  Законът, който беше ускорено приет от руския парламент, е отговор на искането на Вашингтон държавната руска телевизия \"Русия днес\" да се регистрира като \"чуждестранен агент\"  в САЩ.  Американски разузнавателни източници обвиниха Кремъл и държавните медии, които той финансира, в опити да повлияят на избирателите в САЩ при последните президентски избори преди година. Руското министерство на правосъдието публикува миналата седмица списък с подкрепяни от САЩ медии, които биха могли да бъдат засегнати от новия закон.", "date": "2017.11.26", "title": "ЕС осъди руски закон"}
{"url": "http://clubz.bg/61150-masov_boj_mejdu_fenove_sprq_macha_lokomotiv_pd_cska_sofiq", "text": "Мачът от Първа лига между \"Локомотив\" (Пловдив) и ЦСКА-София (0:1) бе спрян за около половин час в края на първото полувреме. Причината е сбиване между част от агитките на двата отбора, които нахлуха на пистата и си спретнаха масово меле пред сектор \"А\" на стадиона в парка \"Лаута\". Изглеждаше, че \"червените\" запалянковци първи счупиха предпазната ограда и десетки от тях навлязоха край терена в 42-ата минута. \"Черно-белите\" не чакаха покана, бързо отвърнаха и се стигна до грозни сцени. Съдията Ангел Ангелов прекрати временно двубоя и прибра отборите в съблекалнята. След като страстите се успокоиха, срещата бе подновена. Има ранени и арестувани. Тогава не че ясна причината, проковирала хулиганската проява от страна на цесекарите. Наложи се шефовете на столичния тим Трифон Попов и Пламен Марков да успокояват тартори на агитката на \"червените\". Много тежки санкции чакат и двата отбора. Ситуацията бе овладяна от полиция. Униформените действаха решително срещу най-буйните - свалиха ги на земята и задържаха. Оказа се, че полицаи не е имало на самия стадион, тъй като по думите старши комисар Атанас Илков, \"черно-белите\" отказали охрана от страна на служителите на реда и наели външна фирма. Практиката е често срещана в българския футбол. Прави се, за да си спестят отборите пари. Полицаите обаче са били край стадиона, затова и реакцията им бе бърза, а този път можем да го кажем - напълно адекватна и навременна. Комисар Илков даде и различна картина от тази, която се видя първоначално. Според него провокацията е дошла от домакините: Така Илков потвърди изтеклата информация, че руски футболни хулигани, гостували на свои \"съратници\" в Пловдив, са в основата на грозната случка. Фенове на \"Спартак\" (Москва) предизвикали баталните сцени в Пловдив Според дисциплинарните правилници на БФС двата клуба могат да бъдат наказани с финансова глоба в размер на 10 000 лева, както и с лишаване от домакинство между 1 и 6 срещи. По-късно за строги санкции настоя и спортният министър Красен Кралев, цитиран от БНТ. А мачът все пак продължи и завърши, а ЦСКА спечели 1:0. Победното попадение реализира Кирил Десподов с 35-ата минута от свободен удар, не без помощта и на вратаря на домакините Диао, който се намеси неубедително. В началото на второто полувреме гол на гостите не бе зачетен, като причината е игра с ръка. От тв повторенията не личи нарушение от страна на футболиста на \"червените\" Лое. Като цяло ЦСКА игра по-добре, създаде повече и по-чисти ситуации.", "date": "2017.11.26", "title": "Масов бой между фенове спря мача \"Локомотив\" (Пд) - ЦСКА-София"}
{"url": "http://clubz.bg/61142-boris_iii_i_hitler_%E2%80%93_protiv_pravilata_na_facebook", "text": "България влиза във Втората световна война на страната на Германия. Исторически факт. Също както е факт срещата между цар Борис III и Хитлер. Която освен това е документирана. Социалната мрежа Facebook обаче стигна толкова далеч в пазенето на потребителите от обидно съдържание, че…  Страницата   публикува в социалната мрежа оцветени исторически снимки. Зад нея стои 20-годишен студент по журналистика с интерес към фотографията. Той взима снимките, които оцветява, от   и  . На страницата му можем да открием оцветени снимки на исторически личности, архитектурни паметници и пейзажи. Ден след като качва снимката на Борис III и Хитлер създателят на страницата е уведомен, че снимката не отговаря на стандартите на Facebook и затова е свалена. Кадърът на българския цар и фюрера е взет от  . През последните години Facebook е подложен на все по-силен натиск от страна на националните власти да предприема мерки срещу речта на омразата и екстремисткото съдържание. Компанията обеща да разшири екипа си, който се бори срещу това и дори обяви, че ще използва изкуствен интелект за разпознаване на изображения, видео и текст, пропагандиращи екстремистка идеология. \"Фейсбук\" ще използва изкуствен интелект за борба с тероризма В последните месеци обаче все по-често от социалната мрежа се сваля съдържание, което няма нищо общо с екстремизма или речта на омразата. Стотици профили са блокирани. Това ясно сочи, че Facebook не може да разчита само на потребители, които да докладват определена публикация като обидна или опасна. Всеки може да докладва текст или снимка, които не му харесват, но технологичният гигант трябва да намери начин адекватно да проверява съдържанието и контекста му, за да не се стига до ограничаване на свободата на изразяване. Очевидно алгоритмите на компанията не са достатъчно съвършени, за да улавят контекста на определен текст или изображение. Затова снимка от срещата на българския цар Борис  III и Хитлер от преди повече от 75 години се оказва против стандартите на социалната мрежа… Христо Комарницки бойкотира фейсбук след \"цензура\" През последните седмици сред публичните личности, чиито профили са блокирани, са карикатуристът Христо Комарницки, журналистът от \"БиволЪ\" Атанас Чобанов и учителят по история Емил Джасим. Христо Комарницки бойкотира фейсбук след \"цензура\"", "date": "2017.11.26", "title": "Борис III и Хитлер – против правилата на Facebook"}
{"url": "http://clubz.bg/61153-fenove_na_spartak_moskva_predizvikali_batalnite_sceni_v_plovdiv", "text": "Руски футболни хулигани на \"Спартак\" (Москва) са в основата на масовия побой между фенове, довел до спиране на мача от Първа лига между \"Локомотив\" (Пловдив) и ЦСКА-София (0:1) на стадиона в \"Лаута\". Поне така твърди старши комисар Атанас Илков от полицията. \"Червените\" също го заявяват в официална декларация. Масов бой между фенове спря мача \"Локомотив\" (Пд) - ЦСКА-София В края на първото полувреме възникнаха невиждани на български стадион сцени, а съдиите прибраха отборите в съблекалнята. Полицията сравнително бързо овладя положението и срещата завърши. Десетима запалянковци - 6 на Локо и 4 на ЦСКА-София, са задържани. Сред тях има леко ранени. А измежду шестимата закопчани от \"Локомотив\" има руски граждани, разкри Илков пред журналисти. Още две неща са факт: в неделя, 26 ноември, в Пловдив със сигурност е имало привърженици на \"Спартак\" (Москва). Също така те са били на трибуните на стадион \"Локомотив\" за мача.  Пловдивският сайт plovdivderby.com публикува снимка  , на която се вижда знаме на страховитата руска футболна групировка \"Банда Тука\" на трибуна \"Бесика\", на която сядат най-отявлените привърженици на Локо. \"Туките\" били на гости на \"черно-белите\". Отделно агитките на \"Локомотив\" и ЦСКА никак не се обичат. Пловдивчани са в добри отношения с публиката на \"Левски\", но не и с тази на \"червените\". А в последните години руските футболни хулигани станаха може би най-опасните и агресивни в света. Те безцеремонно взеха \"титлата\" от английските си \"колеги\". Във вторник ще заседава дисциплинарната комисия на БФС, но не е изключено случаят да бъде отложен за разглеждане дни по-късно. Освен докладите на съдиите и делегата на централата, ще бъде изискано и полицейско становище. Според старши комисар Атанас Илков, провокацията дошла от неколцина запалянковци на \"Локомотив\" (плюс руснаци), които слезли на пистата и почнали да дразнят гостуващата агитка. Така тя счупила предпазната ограда и нахлула на метри от терена. Това опровергава първоначалните наблюдения, че всичко започна от \"червените\" . Срещата не е охранявана от полиция (по решение на клуба - заради по-малко пари), а от фирма. Униформените обаче бяха край стадиона, така успяха да реагират сравнително бързо и да предотвратят наистина кървава драма.", "date": "2017.11.26", "title": "Фенове на \"Спартак\" (Москва) предизвикали баталните сцени в Пловдив"}
{"url": "http://clubz.bg/61154-nepylnoletni_sa_zadyrjani_za_iznasilvane_i_ubijstvo_na_77_godishna_jena", "text": "Двама братя - на 14 и 17 години - са арестувани в Провадия по обвинение, че са изнасилили и убили 77-годишна жена, съобщи Би Ти Ви, позовавайки се на прокуратурата. Миналия понеделник самотно живеещата жена ангажирала двете момчета да ѝ пренесат дърва за огрев. Те разбрали, че има пари и се върнали в дома ѝ в сряда вечер, предаде телевизията. Съседи открили тялото на жертвата вчера. По него имало следи от душене, удари и изнасилване. Според репортерка на Би Ти Ви двамата задържани \"са тормозели хората в квартала отдавна\". Съседка разказа пред камерата, че са я обрали, докато си била у дома. Телевизията съобщи, че задържаните  са \"от ромски произход\" и че могат да получат намалени присъди, защото са непълнолетни.", "date": "2017.11.26", "title": "Непълнолетни са задържани за изнасилване и убийство на 77-годишна жена"}
{"url": "http://clubz.bg/61155-premieryt_se_chul_s_erdogan_sled_kongresa_na_gerb", "text": "Премиерът Бойко Борисов проведе телефонен разговор с президента на Турция Реджеп Тайип Ердоган, съобщи правителствената пресслужба. Ердоган е поздравил Борисов за преизбирането му начело на партия ГЕРБ и е посочил, че неговото лидерство е гаранция за добрите отношения между двете страни, пише в съобщението.  Двамата са дали висока оценка на развитието на отношенията между България и Турция и сътрудничеството в рамките на НАТО, както и за запазване на сигурността и спокойствието по външните граници на ЕС. Разговорът е засегнал и изграждането на газовите връзки на България с Турция и с Гърция, които трябва да гарантират енергийна независимост на страната ни. Интерконекторите ще бъдат тема и на предстоящото посещение у нас на министъра по европейските въпроси на Турция Йомер Челик. Президентът Ердоган посочи, че утрешната визита в България на министъра на храните, земеделието и животновъдството Ахмет Ешреф Факъбаба за участие в българо-турски агрофорум ще спомогне за стимулиране на отношенията в сектора на земеделието и животновъдството, както и на селскостопанската наука.  ", "date": "2017.11.26", "title": "Премиерът се чул с Ердоган след конгреса на ГЕРБ"}
{"url": "http://clubz.bg/61134-reviziq_na_privatizaciqta_moje_ako_bylgariq_ne_e_pravova_dyrjava", "text": "България ще престане да бъде правова държава, ако започне днес да търси наказателна отговорност за приватизационни сделки отпреди 20 години, каза тази сутрин бившият служебен премиер проф. Огнян Герджиков. Най-големите партии  в парламента са съгласни за промяна на конституцията, така че да отпадне давността за престъпления, извършени по време на приватизацията през 90-те години на миналия век. Предложението е на ГЕРБ. Герджиков и още 21 експерти ще съветват депутатите за закони Той каза, че няма пречка да бъдат обезсилени приватизационни сделки, когато и да е, ако те са незаконни, но да се въвеждат санкции с обратна сила за сделки, които са били сключени в съответствие със закона, би означавало, че България престане да бъде правова държава. Герджиков призна, че е   вследствие на начините, по които са били продавани част от държавните активи, но и че  .", "date": "2017.11.26", "title": "Ревизия на приватизацията? Може, ако България не е правова държава"}
{"url": "http://clubz.bg/61137-paradoksyt_%E2%80%9Eda_jivee_bylgariq%E2%80%9C", "text": "Първата прожекция на „Да живее България“, новия филм на Адела Пеева, на „Киномания“,  не предизвика никакви противоречия – въпреки присъствието на националисти в залата. Когато след финалните надписи Адела Пеева излезе да представи екипа и размаха българско знаменце, цялата зала я аплодира.  След като бе заподозряна в симпатии (или легитимиране) на национализма заради някои сцени в предишния си филм „В търсене на Списаревски“ (особено заради финала с внезапно разплакалия се Боян Расате), опитната кинодокументалистка прекарва следващите 3 години в търсене на националисти, които да разкажат сами за своите схващания и идеи. Резултатът е „Да живее България“. Филмът показва малко възрастни, повече млади и съвсем млади хора от Стара Загора, Пловдив и София с мечти и блянове за Велика България. Сред тях има и религиозни фанатици, съчетаващи в ритуалите си православие и езичество. Те са убедени, че от най-дълбока древност богът на българите е и бог на цялото човечество, а нашият народ страда много, защото има велика мисия към всички народи, която тъмни сили се опитват да провалят. Деца пеят и маршируват заедно с ентусиазираната си учителка „Де е България“ – и хубаво, че пеят, но защо трябва и да маршируват? Тийнейджъри споделят несъгласието си с разполагането на бежанци в България, организират нощни факелни шествия и крещят с прекракнали гласове:  . Разнасят гигантски 300-метрови знамена и споделят:  , както твърди на един от заснетите митинги председателката на Сдружението на българските футболни фенове. Те, феновете, напоследък живеят със самочувствието, че разбират историята по-добре от професионалните историци. Факелните шествия, станали особено популярни по време на Третия райх, се любими и на българските националисти. По-страшно става, когато 13-годишни деца започнат да говорят в класната стая за 3 март: Момчето реди апокалиптичните си геополитически прогнози с още немутирал детски глас, съучениците му кимат одобрително, а учителките смятат, че  . Обявявят го за лидер, момче, надраснало връстниците си. Добре дошли в българското училище! При съвременните будители. Във филма има показани и още по-скандални случаи. Предполагам, че много хора нямат представа какво се случва в класните стаи с децата им, на десетата година, откакто сме в Европейския съюз, с всичките му красиви идеали – и то пред камера. При такива учители, а и семейства, да не говорим за най-гледаните телевии, сайтове и вестници – цяло чудо е, че премиерът ни не се казва Волен Сидеров или Валери Симеонов. И все още не сме обявили война на някоя съседна държава. Все едно на коя – „всичките са ни врагове“. И, разбира се, фейсбук не само е медията, от която се информират все повече и повече хора, без никаква гаранция за достоверност, но има и заблуждаващото свойство да създава комфортен информационен балон, в който националистите попадат само на себеподобни и се радикализират допълнително, а вие може изобщо да не чуете за тях, докато не почукат на вратата ви с добре подкована кубинка.  е предупреждението, от което имаме голяма нужда. И все пак, интересно какво ли става в класната стая след изключването на камерата? Имаше един полски филм за Северна Корея (където, разбира се, филмовите екипи имат право да снимат само това, което им бъде посочено от властите като подходящо за снимане). Но поляците се бяха изхитрили да „забравят“ да изключват камерата си. Така в кадър бяха попаднали много интересни моменти, в които корейците, мислейки, че никой не ги снима, ставаха съвсем различни. Но това е друг филм. В този филм, без да изказва гласно мнението си, Адела Пеева е оставила героите-националисти сами да се представят какви са и за какво се борят. Вярно, че така виждаме и чуваме само това, което те решат да ни (по)кажат. Но и то е достатъчно, за да ни стане ясно, че повечето от тях са обикновени расисти, антисемити и неонацисти. Проблемът е, че за много хора това не е проблем. Те не виждат нищо лошо, даже напротив, както разбираме от думите на учители, на родители и на един театрален директор от Стара Загора, който ги нарича „добри момчета“. Тук първата аналогия е с едноименния криминално мафиотски филм на Скорсезе „Добри момчета“. Добри момчета, които ходят с униформи и имат военна подготовка, защото са готови да тръгнат „на бой, на бой, за народа свой“ (интересно с кой?). А междувременно се бият помежду си на и около стадионите, преди, по време и след футболни мачове. Те и тези, които ги харесват, не се срамуват, те се гордеят с това, че са расисти и неонацисти. Национализмът е свързващото звено между лявото и дясното в политиката. Но не нормалното ляво и дясно, а на крайните радикали и в двете посоки – тези, които отричат и демокрацията, и Европа, защото както твърдят самите те: обичат България. Днешният национализъм, с неговите  удобни обяснения е най-лесно смилаемата и възбуждаща идеология за деца и за тийнейджъри без изработени навици за критично мислене, които предпочитат униформеното единство, строевата подготовка и маршируването в кръг. С античовешките си тези и практики национализмът е неосъзнат опит за национално самоубийство. Историята сочи, че възстановки на исторически събития, блянове за увеличаване на територията, преклоненние пред „славното минало“, връщане към традициите за сметка на прогреса, разпалване на омраза към евреи, турци, цигани и пак евреи, клетви за вярност, псувни, маршове и маршировки, факелни шествия и викове „Да живее България“ не водят до добър край. А ако вярваме на Адела Пеева и на самите националисти, те друго не предлагат. След премиерата попитах известния националист (и отявлен расист) Боян Расате, който гледа филма от първия ред, за мнението му. Изглежда засега предположенията на авторката, че филмът ѝ ще има бурна съдба, не се сбъдват – всички харесват „Да живее България“. Не съм сигурен, че това е хубаво. \n\t 27 ноември, 18,15 ч. – кино G8 \n\t28 ноември, 18,30 ч. – кино „Одеон“ \n\t29 ноември, 18,30 ч. – Euro Cinema \n\t30 ноември, 19 ч. – Дом на киното Пловдив – 27 ноември, 19 ч. – кино „Лъки“ \n\tВарна – 1 декември, 12-20 ч. – Фестивален комплекс, зала 2 „Европа“", "date": "2017.11.26", "title": "Парадоксът „Да живее България“"}
{"url": "http://clubz.bg/61135-desetki_arestuvani_sled_bezredici_v_bryuksel", "text": "Полицията в Брюксел съобщи, че е арестувала 16 души по обвинения в престъпления и 55 -  за административни нарушения след демонстрация на африкански имигранти снощи, която е преминала в насилие. Развилнели се демонстранти са чупили витрини и са повредили автомобил в луксозен търговски район на белгийската столица, близо до съдебната палата. Пред нея те са протестирали срещу тежките условия за нелегалните мигранти в Либия. Наложило се властите да използват сила, за да прекратят безредиците. Вътрешният министър Ян Ямбон спомена в туитър за около 100 задържани в началото на протеста.", "date": "2017.11.26", "title": "Десетки арестувани след безредици в Брюксел"}
{"url": "http://clubz.bg/61156-vejdi_rashidov_v_bylgariq_ostava_tova_koeto_za_chep_za_zele_ne_stava%C2%A0", "text": "Любопитен диалог между депутата от ГЕРБ и председател на комисията по култура в парламента Вежди Рашидов и водещия Георги Любенов се разви в ефира на БНТ в неделя. Във втората част от разговора, когато стана дума пак за политика, а Рашидов разказа защо иска да се върне към творчеството и не иска да бъде министър, Любенов вметна, че явно гостът му е разбрал каква е цената на политиката. След това мисълта на депутата тръгна в следната посока: Депутатът от ГЕРБ на два пъти предупреди, че страната ни е в опасност от изчезване и големи цивилизации са били претопявани. За ситуацията в родния парламент той обяви, че ако опозицията продължава да се държи така „инфантилно“, най-вероятно партия ГЕРБ ще управлява и след следващите избори. Рашидов повтори, че общественото говорене е нехигиенично, от което е пострадал и лично той. Скулторът съобщи, че по повод рождения си ден на 14 декември ще направи изложба на творби от личната си колекция - западноевропейски картини -  живопис, както и реставрирани картини. Специално място ще намери и платно на Рембранд. Творбите са събирани с години. През февруари догодина, по време на българското председастелство на Съвета на ЕС, предстои изложба с лични творби на Ражидов - непоказвани скулптури и рисунки, както и изложби в Люксембург и Третяковската галерия в Москва.", "date": "2017.11.26", "title": "Вежди Рашидов: В България остава това, което за чеп за зеле не става... "}
{"url": "http://clubz.bg/61136-nqmam_nujda_ot_narodnata_lyubov_ima_nujda_ot_istina", "text": "Така бившият премиер Иван Костов отговори в интервю за бТВ с какво иска да бъде запомнен. Той говори и за предложението на ГЕРБ от конституцията да отпадне давността за престъпления, свързани с приватизацията във фиксиран период от 1992 до 2017 г., с което на практика процесът ще се приравни с този при престъпления срещу мира и човечеството. Както и възкресението на проекта АЕЦ \"Белене\". Ревизия на приватизацията? Може, ако България не е правова държава ГЕРБ ще променя конституцията заради разследването на приватизацията Това каза още бившият премиер Иван Костов. И попита ако се твърди, че приватизацията е престъпна, къде са осъдените, при положение, че още навремето прокуратуратат е проверявала 500 сделки от общо 10 000. Всички случаи, в които са повдигнати обвинения, са приключили в съда с оправдателни присъди.  Костов обори твърдението, че България е най-бедната държава в Европа заради приватизацията. Костов припомни, че алтернативите пред държавните предприятия през 1997 г. и в следващите години е била или фалит, или приватизация.  Лукарски: Да спрем с лошата приватизация и цветущия комунизъм По думите му повечето от приватизаторите са върнали към живот предприятия, които са били практически и икономически умрели и изключенията са по-малко от примерите в това отношение. По думите на Костов този, който се опитва да заличи приватизацията трябва да осъзнава, че приватизацията е единственият начин да се създаде пазарна икономика в България. Бившият премиер предупреди: За реставрацията на проекта АЕЦ „Белене” Костов каза, че това е гигантски обществен риск, който ще очерни абсолютно всичко, което правят правителствата на ГЕРБ досега. По думите му оценката, с която работи БАН за стойността на проекта „Белене”, е силно съмнителна. , отбеляза той.   ГЕРБ ще променя конституцията заради разследването на приватизацията Лукарски: Да спрем с лошата приватизация и цветущия комунизъм", "date": "2017.11.26", "title": "\"Нямам нужда от народната любов. Има нужда от истина\""}
{"url": "http://clubz.bg/61094-bylgariq_trudno_privlicha_rabotnici_ot_ukrajna_moldova_i_makedoniq", "text": "Вероятността пазарът на труда в България да бъде “залят” от чужда работна ръка, дори при липса на каквито и да е ограничения за нейния достъп, е минимална. Това се казва в   на Института за пазарна икономика (ИПИ). Въпреки постепенното покачване на работните заплати в страната, те остават далеч от тези в редица алтернативни дестинации за чуждите работници. Разликата в нивото на заплащане между България и Украйна, Молдова, Македония не е достатъчно голяма. В анализа се изтъква, че българската икономика приключи третото тримесечие на 2017 г. с рекордно висока заетост, почти рекордно ниска безработица, нарастваща икономическа активност и невиждани от близо десетилетие темпове на увеличаване на средната работна заплата. Водещ фактор, който пречи на икономиката да разгърне пълния си потенциал, е увеличаващият се недостиг на трудов ресурс. След успешния опит в сферата на летния туризъм, желание за облекчаване на условията на привличане на работници от чужбина беше заявено не само от асоциации в земеделието, но и от водещи работодателски организации, представляващи редица компании в преработващата промишленост. Според последните данни на Евростат относителният дял на индустриалните предприятия у нас, които посочват липсата на подходящи кадри като фактор, ограничаващ производството, достига рекордните 35% през третото тримесечие на 2017 г. Дори в годините преди кризата, когато безработицата беше по-ниска от отчетената през третото тримесечие на 2017 г., върховата стойност е едва 25%. Българските индустриални предприятия щяха да произвеждат повече и да изнасят повече, ако имаха необходимия ресурс. Забавянето или отказването на постъпили поръчки поради недостиг на хора е проблем не само в краткосрочен, но и в дългосрочен план заради пропускането на възможности за търговски взаимоотношения с потенциално ключови контрагенти. По всичко личи, че зимният сезон 2017/2018 няма да мине без работници от чужбина. Причината е, че както летният, така и зимният туризъм в България не успяват да привлекат или задържат насочилите се към по-високоплатени дестинации местни сезонни работници. Освен чисто икономически фактори като разликата в нивото на заплащане между отделните страни, фактор е и позиционирането на България като дестинация за евтин туризъм. Има и друг момент - в много региони на страната недостигът на кадри е подчертано демографски обусловен. Добър пример е Смолян - област с бързо застаряващо население, в която икономическата активност на населението на 15-64 години достигна 74,1% през 2016 г. при средно 68,7% за страната. Активността е по-висока само в столицата (75,4%). Само в рамките на година заетостта в Смолян се повишава от 64,4% на 69,3% (към третото тримесечие на 2017 г.), като постепенно недостиг на кадри, освен в туризма, започва да се усеща и в други икономически дейности като строителството. Областта е едновременно “изолирана” в териториално отношение заради релефа си и в същото време е в достатъчна близост до може би най-интензивно развиващия се икономически център в страната - Пловдив. Това намалява нейната способност да привлича кадри от съседните области, което поставя бизнеса в патова позиция България може да е най-бедната страна в ЕС, но все пак е страна от ЕС и самото обстоятелство, че граждани от други страни имат желание да работят тук е показателно за напредъка ни в редица отношения, включително нивото на заплащане и условията на труд.", "date": "2017.11.26", "title": "България трудно привлича работници от Украйна, Молдова и Македония"}
{"url": "http://clubz.bg/61138-vulkan_v_bali_agung_bylva_dim_i_pepel_kompanii_otmenqt_poleti", "text": "Вулканът Агунг на индонезийския остров Бали изригва. Тази нощ стълбът пепел е достигнал височина от близо 4000 метра, десетки полети от и за туристическия остров да отменени. Международното летище в столицата на индонезийския остров Денпасар е отворено, но авиокомпаниите сами преценяват дали да поемат риск.  Вулканът е на надморска височина от 3000 м и е на около 75 км от туристическите градчета Кута и Семиняк. В района няма сеизмична дейност към момента, няма и опасност за туристите. Властите в Индонезия все пак от седмици поддържат нивото на опасност в най-висока степен заради мощта на Агунг и очакваното от седмици изригване.  При предишното изригване на Агунг - през 1963 година - загиват близо 1600 души, а около 100 000 губят домовете си. Днес на остров Бали хората предпочитат да ходят с маски, а в районите в близост до вулкана доброволци раздават маски на минувачите. Евакуирани са 24 000 души. Според местните медии покривката от пепел е около половин сантиметър. В Индонезия има 120 действащи вулкана. А на Бали животът си тече, въпреки изригването на Агунг.     ", "date": "2017.11.26", "title": "Вулкан в Бали - Агунг бълва дим и пепел, компании отменят полети"}
