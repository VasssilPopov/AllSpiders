{"url": "https://clubz.bg/87524-prezidentyt_otdavna_ne_znaem_kakyv_e_idealyt_ni_a_syedinenieto_ostava_edinstveno_na_dumi", "text": "Това заяви в словото си в Пловдив при честванията на 134-ата годишнина от Съединението, президентът Румен Радев. В него той освен за миналото, говори и за настоящето и бъдещето, призовавайки  Президентът: Или апатията ще продължи да опразва България, или улицата ще помете статуквото \"Направихме, каквото можахме и колкото можахме. Сега можем да чакаме съда на историята. С тези скромни слова смелият министър-председател Петко Каравелов описва паметните събития от 1885 година. Присъдата е ясна. Препотвърждаваме я с признателност година след година, тук в Пловдив, за да почетем героите на Съединението.  На седмата година от Свободата българите проявиха зрялост и национална отговорност, еманципираха се и показаха, че няма да чакат Великите сили да се събират, за да решават съдбата им. Те направиха исторически „скок“  и отхвърлиха несправедливостта,  разпокъсала снагата на Родината им. Защото макар и разделени, българите от Княжеството и Румелия продължаваха да живеят с идела за обединена и независима България.  С тази мечта живееха всички без значение на вяра и етнос, на пол и възраст, на занаят или политически пристрастия. В онзи миг политиците съумяха да са на висотата на народа и неговите въжделения. Броени дни по-късно мобилизираните войници и доброволци от Мизия, Тракия и Македония подпечатаха с кръвта си Съединението по бойните полета на Драгоман и Сливница. Днес търсим гордост в миналото и често загърбваме своя дълг към настоящето и бъдещето. Идейната безпътица на първенците катастрофира в апатия, отчуждение и безверие. Отдавна не знаем какъв е идеалът ни, а съединението остава единствено на думи.  Все по-често се призовава за ново Съединение, но се пропуска, че то минава през разделение. Епохата иска от нас да се разделим с всичко, което тежи и спира нацията в нейното развитие. Трябва да се разделим с беззаконието, с арогантността и апатията. Да отхвърлим нихилизма. Да съзнаем, че докато позволяваме на несправедливостта да царува, не можем да бъдем истински единни.  Нека помним, че най-страшна е присъдата на следващите поколения. Че истинската оценка за делата ни ще я дадат онези, които идват след нас. Но съдбата на нацията се кове тук и сега. Наш дълг е заедно да съградим справедлив и достоен живот в свободна, демократична и просперираща държава.\"", "date": "2019.09.06", "title": "Президентът: Отдавна не знаем какъв е идеалът ни, а съединението остава единствено на думи"}
{"url": "https://clubz.bg/87523-specsydyt_prekrati_deloto_sreshtu_ochite_zaradi_kalpav_obvinitelen_akt", "text": "Специализираният апелативен наказателен съд прекрати делото срещу несебърския бос Димитър Желязков-Очите и още 12 души, сред които и дъщеря му Станислава, подсъдими за участие в организирана престъпна група и върна случая обратно в специализираната прокуратура за ново разследване и ревизия, съобщава  . Причината - отстраняване на съществени процесуални нарушения в 180-те страници обвинителен акт. До този развой се стигна, след като Специализираният наказателен съд намери множество пороци в обвинителния акт, част от които според защитата на подсъдимите, са неотстраними. Митьо Очите - всенароден \"любимец\" и винаги преди избори му започват дело Има разминавания в сумите, които изнудваните от бандата му са давали, в обстоятелствата за присъединяването към групата от общинския съветник от Несебър Пейко Янков и пр. Сега прокуратурата спешно трябва да изготви нов обвинителен акт по случая. Митьо Очите беше задържан в Истанбул през август 2018 г., а през февруари беше екстрадиран обратно от Турция у нас.", "date": "2019.09.06", "title": "Спецсъдът прекрати делото срещу Очите заради калпав обвинителен акт"}
{"url": "https://clubz.bg/87498-telefonniqt_razgovor_kojto_qdosa_makron", "text": "Трябваше да бъде показно за решителните действия, които френското правителство предприема срещу домашното насилие.  Но не се получи точно така. Когато френският президент Еманюел Макрон посети национална гореща линия за домашно насилие, той чу на живо как местен полицай упорито отказва да помогне на жена в беда, пише \"Гардиън\". Френската жандармерия вече започна разследване на случилото се, което според Макрон онагледява липсата на разбиране за домашното насилие. От началото на година поне 100 жени са били убити във Франция от настоящите си или бивши партньори. Тъй като Макрон е поел ангажименти френското правителство да предприеме засилени мерки за противопоставяне на тази опасна тенденция.  Макрон номинира кандидатка от тежка категория за френското място в ЕК Във вторник премиерът на Франция Едуар Филип свика спешна среща с участието на министри, адвокати, съдии, полицаи, асоциации и граждани по повод борбата с домашното насилие. Причина за срещата се превърна 100-ната жертва на домашно насилие в страната от началото на годината. След срещата Филип обяви, че ще бъдат предприети серия от спешни мерки в борбата с домашното насилие. В страната ще бъдат създадени 1000 кризисни центъра за убежище и спешно настаняване от началото на следващата година. Започват и проверки в 400 полицейски участъци, а целта е да бъде проверено как се процедира с жалбите за подобни случаи. В този контекст Макрон преди дни отиди на посещение на гореща линия против домашното насилие, намираща се в центъра на Париж. Президентът си сложи слушалки и безмълвно слушаше обажданията, които бяха поемани от опитен оператор. Едно от обажданията беше на разтревожена 57-годишна жена, че съпругът ѝ я е заплашил с убийство. Това се случило след години на ескалиращи обиди и тормоз. След заплахата тя напуснала дома си. В момента на обаждането се намираше в местното полицейско управление. Как Макрон обезвреди Тръмп Подала оплакване в полицията, но сега се страхува, че съпругът ѝ може да изпълни заканата си и затова помолила полицай да я придружи до дома ѝ, за да си събере багажа. От полицията обаче ѝ отказали. Жената обаче повтаря, че от полицията са отказали. Макрон изглежда видимо вбесен и клати глава, но не се намесва. Следва 15-минутен разговор, в който операторът опитва напразно да убеди полицая да окаже помощ на жената, но служителят на реда упорито твърди, че не е негова работа да се намесва. Той - невярно - твърди, че му трябва съдебна заповед, за да придружи жената. Макрон профилактира Тръмп преди срещата на Г-7 (СНИМКИ) Макрон без да проговори клати глава и пише нещо на парче хартия, подава го на оператора. Операторът на горещата линия продължава да притиска полицая и в един момент, казва: \"Тази жена е получила смъртна заплаха, ще чакате, докато наистина бъде убита ли?\" Дори и тогава полицаят отказва да действа.  След края на разговора Макрон пита: \"Случва ли се това често?\" Операторът, който работи повече от 20 години, отговаря: \"О, да, все по-често и по-често\".. Как Макрон обезвреди Тръмп Макрон профилактира Тръмп преди срещата на Г-7 (СНИМКИ)", "date": "2019.09.06", "title": "Телефонният разговор, който ядоса Макрон"}
{"url": "https://clubz.bg/87512-belgijcite_gubqt_po%C2%A0edin_miliard_evro_godishno%C2%A0ot_izlishno_lyubopitstvo%C2%A0", "text": "На година в Белгия се губят по един милиард евро заради любопитството, което водачите проявяват, докато преминават покрай катастрофа в насрещното движение на магистрала. Това съобщават местни медии, като се позовават на официални данни. Изчислено е, че когато види катастрофа на пътя, белгийският водач губи по 12 секунди средно, за да огледа внимателно какво се е случило. Тези секунди натрупват задръствания, отнемат от полезното време за извършване на друга дейност, водят до допълнителни удари между автомобилите и щети. Специалисти предлагат да бъде въведен опитът на Холандия и Великобритания, където при катастрофа на пътя пристигналите на място спасители разпъват паравани. Уточнява се, че ако водачите нямат възможност да видят повече от стената на паравана, любопитството им се изчерпва за четири секунди. БТА", "date": "2019.09.06", "title": "Белгийците губят по един милиард евро годишно от излишно любопитство "}
{"url": "https://clubz.bg/87505-nie_ne_se_syedinqvame_a_ako_go_pravim_se_poluchava_kyso_syedinenie", "text": "Имаше някога една страна, в която на власт бяха лошите. Никой не знаеше защо на власт са именно лошите и всички си викаха: В тази страна лошите си правеха каквото пожелаят. А добрите реагираха веднага. Пиеха две ракии, пишеха статус във фейсбук и брояха лайковете под него. \"Я, 120 лайка! Това значи, че победих лошите!\", си казваше някой от добрите и си сипваше трето питие, пускайки \"Хабиби\" на АзисТ. Един ден някой от добрите се замисли. И тогава този някой стартира своята мисия. \"Хайде да се обединим срещу лошите! Тук, сега и веднага!\" \"Да се обединим! Веднага се обединяваме! Само ако ние сме начело, а другите помогнат, ама нямат претенции, че са помагали!\", рекоха едни от добрите. \"Да се обединим!? С ония, дето на единия чичо му през 1974 написал в ученическия лексикон, че СССР е велика страна? СМЪРТ!!!\" - рекоха други от добрите. \"Ще се обединим само ако ония тримата и оня четвъртият не са в обединението! Иначе никакво обединяване!\", рекоха трети от добрите. \"Кой бе!? С тия ли, бе!? Точно с тия ли, бе? Вижте ги, бе! Единият е грозен, другият - кривоглед! А третият не е биовеган!\", рекоха четвърти от добрите. \"Тоя има сметка в ПИБ с 15 лева вътре! Никакво обедининие!\", рекоха пети. \"Тоя кара стара кола с дизелов двигател! Никога с него!\", рекоха шести \"На тоя чичо му ме скъса на изпит за шофьорска книжка! Слуга на MAFIQTA! Никога!\", рекоха седми. Така съединението срещу лошите отново се отложи! Отложи се за времето, в което някой друг безумец ще реши да съединява несъединими субекти. Днес на власт отново са лошите. Как па си ги избрахме толкова лоши, като ние сме толкова добри, не знам. Та, седят лошите, пийват по два пръста сингъл малц и гледат надолу. И се смеят. Скоро пак ще има избори и ние, добрите, пак ще си изберем тях - лошите. А после пак ще изпишем тонове патетична помия, която ще бъде героично публикувана и самоотвержено лайквана. Честито Съединение, скъпи приятели! Само че не знам дали имаме право да си честитим Съединението. Защото ние не се съединяваме. А ако го правим, кой знае защо се получава не съединение, а късо съединение. И последно... Нали знаете, че има много големи спорове дали е имало турско иго или е нямало. Спорете си. Това е още един пункт, по който ние се \"съединяваме\". Но знам едно: Освободете се от егото си. А после ще се освободим от всичко лошо наоколо... Честит празник... Ако ви стиска да го празнувате...  ", "date": "2019.09.06", "title": "Ние не се съединяваме, а ако го правим, се получава късо съединение"}
{"url": "https://clubz.bg/87519-toplofikaciq_pernik_ekoministerstvoto_dejstva_haotichno", "text": "\"Хаотични действия без конкретни мерки за разрешаване на проблема\". Така от \"Топлофикация-Перник\" определиха решението на екоминистерството да затвори два парогенератора на ТЕЦ \"Република\", съобщава  . Санкцията заради изгаряне на биомаса остави миньорския град без работеща топлоцентрала, като проверките на властите в частните тецове в Перник, Бобов дол, Сливен и Гълъбово започнаха след протести на граждани и споделени от тях опасения, че горене на боклуци замърсява въздуха. Екоминистерството разпореди спирането на два генератора на ТЕЦ-а в Перник Те подчертават, че не са горили биомаса от 24 август и експертите са били наясно с това, когато са дошли на проверка на 3 септември и не са намерили следи от нея в системите на централата. Според тях „институциите не бяха и помислили, че ще се наложи” да се спре топлоподаването на Перник заради наложената санкция.  ДАНС влиза в ТЕЦ-а в Перник Те отказали с мотивите, че според комплексното разрешително, парогенератор №3 може да се пуска само при авария на другите два (спрени заради изгарянето на биомаса), а, освен това, блокът до октомври е в ремонт, „т.е. в момента МОСВ ни казват, че можем да запалим нещо, което ние няма как да направим”. ДАНС влиза в ТЕЦ-а в Перник", "date": "2019.09.06", "title": "\"Топлофикация-Перник\" - екоминистерството действа хаотично"}
{"url": "https://clubz.bg/87504-pochina_bivshiqt_prezident_na_zimbabve_robyrt_mugabe", "text": "Бившият президент на Зимбабве Робърт Мугабе почина на 95-годишна възраст, съобщи в Туитър настоящият държавен глава на африканската държава Емерсън Мнангагва, цитиран от Ройтерс.  Мугабе е починал в Сингапур, където често се лекуваше през последните години, съобщи пред Ройтерс източник, запознат с въпроса.  Мугабе най-накрая подаде оставка За кончината на първия лидер на страната след получаването на независимост потвърдиха и от семейството му, като посочиха, че той е имал сериозни проблеми със здравето си. Мугабе беше един от лидерите на 7-годишната въоръжена съпротива срещу режима на бялото малцинство в страната, наричана тогава Южна Родезия. След свалянето на расисткия режим на Ян Смит през 1980 г. той застана начело на страната, първо като премиер, после като президент, и остана на този пост до 2017 г., когато бе свален от власт от въоръжените сили на Зимбабве след остри критики срещу неговото близо 40-годишно авторитарно управление и острата икономическа криза в страната. ", "date": "2019.09.06", "title": "Почина бившият президент на Зимбабве Робърт Мугабе "}
{"url": "https://clubz.bg/87521-hm_spira_da_kupuva_koja_ot_braziliq_zaradi_pojarite_v_amazoniq", "text": "Шведският гигант в търговията с облекло Ейч енд Ем (H&M) е спрял да купува кожа от Бразилия заради опасенията за околната среда, които привлякоха вниманието на фона на горските пожари в Амазония, предаде ДПА, цитирана от БТА.  Заради тежките пожари в бразилската част от дъждовната гора на Амазония и връзката с отглеждането на говеда, решихме временно да забраним кожата от Бразилия, посочи компанията в изявление.  Забраната ще остане в сила, докато не бъдат дадени надеждни уверения, че производството на кожа не допринася за щетите върху околната среда в Бразилия.  Пожарите могат да превърнат Амазония в савана В страната в момента бушуват най-тежките пожари от години. От началото на годината в Бразилия са регистрирани почти 85 000 пожара, което е със 75 процента повече спрямо същия период на миналата година.  Мнозина обвиняват крайнодесния президент Жаир Болсонаро, че не прави достатъчно за справяне с пожарите.  Според говорител на Ейч енд Ем по-голямата част от кожата, използвана от компанията, идва от Европа и оповестеното днес решение ще има ограничено влияние върху бизнеса.", "date": "2019.09.06", "title": "H&M спира да купува кожа от Бразилия заради пожарите в Амазония"}
{"url": "https://clubz.bg/87513-dnes_e_denqt", "text": "Медии и журналисти, спазващи етичните норми в професията:", "date": "2019.09.06", "title": "Днес е денят"}
{"url": "https://clubz.bg/87525-grigor_chasove_predi_polufinala_chestit_den_na_syedinenieto", "text": "Часове преди да излезе на корта в полуфинала на US Open срещу Данийл Медведев, Григор Димитров честити на българите 6 септември. Направи го в социалните мрежи с пост, в който публикува снимка на ракетата си \"Уилсън\". От вътрешната страна личи подписът на най-добрия ни тенисист и българския герб. Това не е нещо ново за Димитров. Наскоро той смени ракетата си, но герб имаше и върху предишните. Двубоят Данийл Медведев - Григор Димитров ще започне не преди 23 часа наше време на централния корт \"Артър Аш стейдиъм\" в комплекса \"Флашинг Медоус\" в Куинс, Ню Йорк. Ще бъде предаван пряко по \"Евроспорт\" с коментара на Николай Драгиев и треньора и бивш тенисист Юлиян Стаматов. Другият полуфинал, в който съперници са Рафаел Надал и Матео Беретини е след срещата на българина и руснака.", "date": "2019.09.06", "title": "Григор часове преди полуфинала: Честит ден на Съединението"}
{"url": "https://clubz.bg/87520-da_dokumentirash_subkultura_koj_e_henri_chalfont", "text": "Той се казва Хенри Чалфонт. Днес е 79 години. Завършва класическа скулптура в университета в Станфорд. Но животът го превръща в най-популярния документалист на графити. В света. Чалфонт заживява в Ню Йорк през 1970 г. С идеята да твори по специалността си. Времето обаче съвпада с разцвета на бандите, хип-хоп субкултурата и графити движението, което използва за платно предимно подземния свят на метрото. Рисунките се местят по фасадите в последствие. Скулпторът бързо се преквалифицира. И решава да изследва в дълбочина новите течения в градския живот. Въоръжен с фотоапарат и камера, той документира уличните войни, чиито оръжия са боя и спрей. Войни и между авторите, и на всички автори с властите и обратното. Запечатва на хиляди кадри еволюцията на вандализма по влаковете в образи. Разказва и историите зад изображенията. Работата му съвпада и с обявената от властите в Ню Йорк \"война срещу графитите\", нещо, за което градът - заради мащаба на бедствието, харчи милиони долари. Но историята как управата на Ню Йорк се бори с графитите е толкова пъстра, че е цяла отделна вселена от голямата тема \"графити\". Между другото, само за периода 1972-1974 г. на територията на Голямата ябълка има над 4500 ареста на графити автори. Или обикновени вандали, защото ги има и двете групи хора. Една от стратегиите е част от наказанието на хванатите графитаджии да почистват сами творчеството си. За собствена сметка.  Чалфонт разказва в интервюта, че разходките му из Бронкс с проблясващ обектив не са били приемани с доверие от хората, чиято субкултура документира. Но с времето това се преодолява. Разказва и за самото време, което ражда графити субкултурата тогава. От кадрите, разказите и впечатленията му, от създадените контакти, се ражда документалният филм \"Style Wars\" и книгите \"Subway Art\" в съавторство с фотографката Марта Купър, и \"Spraycan Art\" - в съавторство в Джеймс Пригов. Колекцията от снимки на Чалфонт е от над 1500 кадъра. Участва в изложби по целия свят. А в момента тече кампания за събиране на средства документалната му работа да се върне там, където се е случила - в Бронкс. В Музея на Бронкс.     ", "date": "2019.09.06", "title": "Да документираш субкултура. Кой е Хенри Чалфонт"}
{"url": "https://clubz.bg/87522-desislava_ivancheva_pak_kandidat_za_kmet_na_mladost", "text": "Бившата кметица на столиния район \"Младост\" Десислава Иванчева и заместничката й Биляна Петрова, които бяха осъдени за подкуп на първа инстанция (на по 20 и 15 г.), пак ще се кандидатират на местния вот - за същите постове. Това става ясно от съобщение на самата Иванчева във фейсбук. Двете са кръстили инициативата \"НЕпослушните\" и обявяват кампанията си по набиране на подписи за регистрация за вота. Двете са подкрепени от Християндемократическа партия на България на Ирина Репуц. За кратко тя бе част от Реформаторския блок. И прилага снимки на първите предизборни плакати. Мотото на капманията отново ще е срещу презастрояването на София.", "date": "2019.09.06", "title": "Десислава Иванчева пак кандидат за кмет на \"Младост\""}
{"url": "https://clubz.bg/87509-borisov_obqvi_pravitelstvoto_ot_godini_otdelq_miliardi_za_zdraveopazvane", "text": "Българското правителство години наред милиарди отделя за здравеопазване.  Това каза премиерът Бойко Борисов по време на 29-ият Конгрес на Световното дружество на кардиохирурзите и гръдните хирурзи, съобщавааАгенция \"Фокус\". \"Първо ми позволете да си поздравя българския народ с този прекрасен празник - Съединението на България. На тази дата сме доказали на великите сили, че българският народ може да се обедини и сам да решава своята съдба\", започна своето слово министър-председателят.  Здравното министерство спря търга за детската болница Той обърна внимание, че в зала 3 на НДК, където се провежда конгресът, преди месеци завършило миналата председателството на България на Европейския съвет. \"За радост машините има и кой да ги управлява в лицето на прекрасните много добре подготвени български хирурзи, техните екипи, сестри, лекари, санитари в сферата на гръдната хирургия, сърдечната и съдовата. Благодарение на вашия професионализъм, не само че оцеляват хората в този страшен бич, тези заболявания, но и максимално бързо ги връщате в тяхната семейна среда, а и на работа, което е изключително важно да продължаваме да държим високия ръст на БВП, който произвежда България\", продължи словото.  И поздрави \"тези над 40 страни, които са изпратили на днешния конгрес свои представители\". ", "date": "2019.09.06", "title": "Борисов обяви: правителството от години отделя милиарди за здравеопазване"}
{"url": "https://clubz.bg/87502-ispaniq_mina_pobedno_i_prez_bukuresht", "text": "Победният ход на Испания в европейските квалификации продължи и в Букурещ срещу Румъния - 2:1 и пет от пет в група F. Иберийците имаха проблеми в края, но все пак си тръгнаха с трите точки. Серхио Рамос откри от дузпа в 29-ата минута, а Пако Алкасер удвои в 47-ата.. След около час игра Флорин Андоне намали. В 79-ата Йоренте получи директен червен картон за нарушение срещу Андоне и гостите останаха с един по-малко. Румъния натисна и създаде чиста голова възможност, но не успя да стигне до нов гол. В другите мачове от групата нямаше изненади: Швеция разби Фарьорските острови с 4:0, а Норвегия спечели с 2:0 срещу Малта. Така след пет мача Испания има 15 т., Швеция е с 10, Норвегия - 8, а Румъния - едва 7. Дания си направи добра разходка до Гибралтар - 6:0. В един от най-интересните мачове на вечерта пък Ирландия и Швейцария завършиха 1:1 след късна размяна на попадения. Ирландците са лидери с 11 т., Дания събра 8 (мач по-малко) а Швейцария - 5 (два мача по-малко). Северна Македония успя да стигне до 1:1 в Израел. Полша е без грешка дотук с 12 т., сладват Израел - 8 (мач повече), Австрия - 6, Северна Македония и Словения - по 5 и т.н. Визитата на Италия в Армения не мина безоблачно. Карапетян даде аванс на домакините в 11-ата. 17 мин по-късно Андреа Белоти изравни. Чак в 77-ата Лоренцо Пелегрини изведе \"скуадрата\" напред, а малко след това Айрапетян си вкара автогол - 3:1 за Италия. Босна и Херцеговина разгроми Лихтенщайн с 5:0, Финландия пречупи Гърция с 1:0. Италия води с пълен актив от 15 т., следват Финландия - 12, Босна - 7 и т.н.", "date": "2019.09.06", "title": "Испания мина победно и през Букурещ"}
{"url": "https://clubz.bg/87501-fajnenshyl_tajms_georgieva%C2%A0cimentira_poziciqta_si_na_favorit_za_mvf", "text": "Българката Кристалина Георгиева затвърди статута си на фаворит за ръководната позиция в Международния валутен фонд, след като бившият британски финансов министър Джордж Озбърн оттегли кандидатурата си заради липса на подкрепа преди днешния краен срок за подаване на кандидатури, пише лондонският в. \"Файненшъл таймс\", съобщава БТА. Тласък на кандидатурата на Георгиева даде решение на най-висшия ръководен орган на МВФ, който одобри отпадане на изискванията за възраст. Служители, запознати с процеса на избор, казаха, че няма признаци за поява на друга кандидатура, посочва изданието. Международният валутен фонд обяви, че е одобрил промяна в устава си, за да отпадне изискването за възраст за поста управляващ директор, което премахва последното препятствие пред номинацията Георгиева. Германия: Кристалина Георгиева ще е новата шефка на МВФ В изявление МВФ припомня, че от 1951 г. общите разпоредби забраняваха назначаването на кандидат на възраст 65 години или повече на поста управляващ директор и не позволяваха на титуляра да изпълнява функциите си след навършване на 70 години. Измененията в общите правила, одобрени от управителния съвет, които влизат в сила незабавно, приравняват условията за назначаване на управляващ директор към тези за членове на съвета на директорите, председателстван от управляващия директор, и за председателя на Групата на Световната банка, които не са обект на никаква възрастова граница, посочва базираната във Вашингтон институция. Промяната, одобрена непосредствено преди приключване на процедурата по предлагане на кандидатури, ще позволи да бъде приета тази на Кристалина Георгиева. Понастоящем тя е втори по ранг служител в Световната банка и навърши 66 години на 13 август. За момента Георгиева е единственият известен кандидат. Тя беше номинирана като кандидат на ЕС на 2 август, след гласуване, подчертало разделенията в общността", "date": "2019.09.06", "title": "\"Файненшъл таймс\": Георгиева циментира позицията си на фаворит за МВФ"}
{"url": "https://clubz.bg/87507-shte_imat_li_bylgarite_v_chujbina_ravni_prava_s_bylgarite_v_bylgariq", "text": "Ще имат ли българите в чужбина равни права с българите в България? Въпросът ми звучи странно, защото повечето хора биха възразили, че правата са еднакви за всички българи, където и да са по света, нали? Но президентът Радев е забелязал нещо, за което аз съм писал и говорил през последните 15 години. Ето какво каза в речта си пред Народното събрание по-рано тази седмица г-н Радев: Президентът: Или апатията ще продължи да опразва България, или улицата ще помете статуквото \"Според мен не само трябва да бъде ускорено въвеждането на електронно дистанционно гласуване, при ясни гаранции за неговата неприкосновеност и при ясни условия за защита на националната сигурност, но трябва да вървим и по-нататък – за обмисляне на законови и конституционни промени, които да дадат възможност на българи по рождение, придобили двойно гражданство в държави от ЕС – а защо не и в развити демокрации като САЩ, Канада, Швейцария и т.н. – да могат да се кандидатират за народни представители, президент и вицепрезидент – каквато е в болшинството* от развитите страни. Защото все повече наши сънародници са зад граница и е от изключителна важност не само да не късат духовна връзка с родината – нещо, за което работи усилено и г-жа Йотова, и вие, и българското правителство, но тези хора трябва да бъдат съпричастни и към нашия обществено-политически живот. Голяма част от тях са високообразовани и с престижни професии. Ако им се даде законова възможност да участват в българската политика, натрупаните от тях опит и знания в страни с много по-развити обществени, политически и икономически системи ще бъде от наша полза, а и те ще получат допълнителен стимул да се завърнат в родината. Това ще способства и за нашите обществено-политически модели да се сближават по-бързо с тези на държавите-членки и да се интегрираме по-пълноценно в ЕС. Не може тези хора да внасят в България повече средства отколкото преките чуждестранни инвестиции, а да не може да участват в българската политика. Не е справедливо!\" Западът не е чужбина, Изтокът не е родина. Значи си враг За съжаление, тъкмо поради това, че призивът за равни права идва от президента, има всички шансове той да бъде отхвърлен от управляващите с аргумента \"Няма да му вдигаме имиджа, я?!\" Но идеята си заслужава обмисляне и спокойно обсъждане. Аз самият мога да защитавам и едната, и другата позиция: че трябва да имат еднакви права, но и че не може хора, които не живеят в България, да се ползват със същите права като на живеещите там – поне що се отнася до участието им в избори. Въпросът не е един, а няколко: 1) Трябва ли да имат равни права? 2) Ще има ли желаещи да се върнат, за да се включат в управлението? 3) Ще има ли политически сили, които да подкрепят подобно нещо? И т.н, и др.п. Да не забравяме, че през 2001 г. някои българи, т.нар. юпита, се върнаха от чужбина и никой не се сети да ги попита дали имат друго гражданство, но те се включиха в политическия живот и някои от тях направиха забележителни кариери. Знам, че примерът, уви, не е от най-добрите, но след онази вълна от емигранти, които се върнаха, може да се мисли за следващата, защото вече има българи, които са действително успели, а не са само средно ниво финансисти в западни банки, които видяха златна възможност чрез влизането в политиката и връзките си с децата на Симеон Сакскобургготски да постигнат различна кариера от тази на чиновник във финансова институция. Същевременно има и други примери, които са значително по-добри, сред тях и на европейски политици от България, които се представят добре в европейските институции (една Мария Габриел, например, е сочена от сериозни хора от ИТ-бранша по света като изключително успешен комисар!). \n\tА има и такива на хора, завършили я Харвард, я Йеил, които се върнаха в България без много шум, фанфари и интервюта по медиите и в момента работят изключително полезни за страната работи. Но за тях ще пиша по-подробно друг път. … Държа да подчертая, че горните  бележки не означават, че одобрявам или не одобрявам останалата част от речта на президента. Не съм политически анализатор, не се занимавам с изследване на мотивите на президента да каже нещо (или да премълчи друго нещо), но когато видя някоя добра идея, откъдето и да идва, се чувствам длъжен да я коментирам. Особено, когато мога да споделя гледната точка на човек, който е мислил по темата Западът не е чужбина, Изтокът не е родина. Значи си враг", "date": "2019.09.06", "title": "Ще имат ли българите в чужбина равни права с българите в България?"}
{"url": "https://clubz.bg/87420-syedinenieto_edin_dylyg_uikend_ili", "text": "Отразяването на националния и официалните празници винаги е било предизвикателство за българските медии. С наближаването на 6 септември в медийното пространство отново започна да тече трескава подготовка за „празничен ефир” и „родолюбиви статии, отразяващи историческото събитие”. Изведнъж всички сме патриоти, които закачат българското знаме на балконите си и тръгват към Шипка или друго паметно място, свързано с българската история. И докато от телевизионния ефир ни залива на големи вълни псевдопатриотизъм, в интернет пространството преобладават по-различни настроения. Новинарските сайтове се надпреварват да публикуват анкети в стил „Знаем ли какво празнуваме на 6 септември?”, докато в социалните мрежи „летят” словесни нападки между групите на псевдопатриотите и псевдоинтелектуалците, взаимно обвиняващи се в простащина и елементарна липса на възпитание. Тук-там някой представител на властта ще произнесе патетична реч за подвига на българските войски, като при добро желание може дори да е облечен в народна носия. На фона на цялата какофония се пропуска истинското послание на това събитие. Затова следва логичният въпрос – наистина ли знаем какво празнуваме на 6 септември? Тази година отбелязваме 134 г. от фактическото обединение на Княжество България с Източна Румелия. Това се случва, след като през 1878 г. Берлинският конгрес разделя България на две части – Княжество България и Източна Румелия. Българското население, което остава под османска власт започва да води борба за обединяване с освободените българи. Така през 1880 г. е създаден Българският таен централен революционен комитет, чиято основна цел е обединението на двете територии. Ключова роля за българското Съединение играе княз Александър Батенберг. Той притежава правомощията на васал на Османската империя и въпреки народните бунтове е можел да не признае акта на Съединение. Въпреки това на 6 септември 1885 г. в Пловдив навлизат войниците на Чардафон Велики и арестуват областния управител на Източна Румелия. Създадено е временно правителство, а с манифест на княз Александър Батенберг се утвърждава присъединяването на тази територия. След този акт на обединение България е заплашена с война от Османската империя, която иска да си възстанови Източна Румелия, както и от Сърбия, която има претенции за териториални компенсации. Въпреки това Съединението получава международно и дипломатическо признание чрез така наречения Топханенски акт, подписан на 24 март 1886 г. Самата дата се превръща в официален празник с решение на Народното събрание от 18 февруари 1998 г. Това са основните исторически факти, свързани с 6-ти септември.  Моят 6 септември е свързан със спомена за учителя ми по история в гимназията. Той обичаше да казва, че историческите събития са важни, защото бележат бъдещето за години напред. И също така, че хората трябва да са запознати със своята национална история, ако не искат отново да я повторят. За него акта на национално обединение беше едно от най-смислените и значими исторически събития. Самият той го определяше като „триумф на човечността и желанието за съпричастност” пред егоизма и политическата пропаганда. И ни караше да се замислим какво би станало, ако определени исторически събития не се бяха случили и как би се отразило това на съвременния ни начин на живот. В съзнанието ми се е запаметила една слънчева сутрин в час по история, в която всички разсъждавахме какъв щеше да бъде съвременният ни живот, ако не се бе случило Съединението на България. И докато част от съучениците ми шеговито подхвърляха, че „Каменица” и „Загорка” щяха да бъдат вносни бири, казанлъшката поничка - чуждестранен специалитет, а  трети твърдяха, че черноморските ни курорти като Несебър, Приморско и Ахтопол щяха да са дестинации като Кушадасъ, Мармарис и Памуккале, някои определиха Съединението на България като едно от най-добрите политически решения в българската история. Размишлявайки върху това изказване от перспективата на времето, не мога да не се съглася. Във времена, когато повечето политически решения са продиктувани от лична изгода и алчност, патриотичните идеи се изопачават и се превръщат в уродлив инструмент в ръцете на властта, а българският народ се е разделил на враждуващи лагери, желанието за обединение на хиляди българи изглежда като подвиг, достоен за уважение. Шести септември е не просто поредният почивен ден преди края на лятото, а важна дата от българската история, която символизира съпричастност и желание за едно цяло.  Казвайки всичко това, признавам си, че днес няма да окача българския трибагреник на балкона си, нито пък ще тръгна към Шипка, за да демонстрирам своя патриотизъм. За мен почитането на историята не се изразява в псевдопатриотични цитати във фейсбук. То е в уважението към ближния и съпричастността. Изразява се в информираност, силно развито чувство за социална справедливост и идентифициране с гражданското общество. Съединението на България е символ на свобода и отстояване на правото да бъдеш част от една държава и един народ. Да се бориш за ценностите на същите тези държава и народ. Затова днес може и да не облека народна носия, но за пореден път ще бъда благодарна за подвига на нашите сънародници отпреди 134 г. Тъй като свободата и необходимостта да бъдеш част от нещо трябва да се отстояват и защитават. И 6 септември ни напомня, че и сме способни на това. Честит празник! „Генерация Z“ – с подкрепата на „Америка за България“", "date": "2019.09.06", "title": "Съединението -  един дълъг уикенд или..."}
{"url": "https://clubz.bg/87510-manolova_se_registrira_za_vota_ne_iska_dareniq_ot_oligarsi", "text": "Бившият вече омбудсман Мая Манолова се регистрира днес като независим кандидат за кмет на София и обяви как смята да финансира кампанията си - само с малки дарения от граждани, не от \"олигарси\". Във връзка с вчершната медийна публикация с неприлични снимки на жената до кандидат кмет на София, Манолова заяви: \"Предупредих отдавна, че кампанията е мръсна. Днес на Деня на Съединението като че ли не е моментът да говорим продължително за това. Още от днес моя екип и моята камапния изключват микрофоните си за този сайт\". Тя призова и останалите кандидати да работят и да дават изявления единствено и само на медии. \"Утре при започването на подписката на входа на Южния парк ще правим специално изявление за това\", допълни още Манолова. ", "date": "2019.09.06", "title": "Манолова се регистрира за вота, не иска дарения от олигарси"}
{"url": "https://clubz.bg/87503-opera_otmeni_spektakyl_s_domingo_zaradi_obvineniqta_v_sekstormoz", "text": "Операта в американския град Далас, щата Тексас отмени спектакъл с участието на прочутия испански тенор Пласидо Доминго заради обвиненията срещу него в непристойно поведение и сексуален тормоз, предаде Асошиейтед прес. От оперния театър съобщиха вчера, че галаконцертът, програмиран за 11 март, е свален от афиша, заради \"продължаващото развитие, свързано с обвиненията, отправени срещу\" Доминго. В изявление говорителка на певеца каза, че новите обвинения изобилстват с противоречия, но не посочи нищо конкретно.  Начало на края на кариерата на Пласидо Доминго Миналия месец осем певици и една танцьорка разкриха, че са били обект на сексуален тормоз от страна на отдавна женения тенор, роден в Испания, в продължение на три десетилетия от края на 80-те години на миналия век. Доминго се е опитвал да ги ангажира в сексуални отношения на различни места. Сред тях са оперни компании, в които е заемал ръководни постове.  Последваха обвинения от още 11 жени. В момента Доминго е директор на Лосанджелиската опера.", "date": "2019.09.06", "title": "Опера отмени спектакъл с Доминго заради обвиненията в секстормоз"}
{"url": "https://clubz.bg/87511-syedinenieto_v_sofiq_fandykova_i_manolova_zaedno", "text": "Съединението събра основните опоненти за кметския стол в София - сегашния кмет Йорданка Фандъкова и омбудсмана доскоро - Мая Манолова.  И двете участваха в честванията в столицата - пред Мавзолея-костница на княз Александър Батенберг, а фотографът ни Веселин Боришев запечата поздрава им. \"Свикнали сме лесно да се делим и да вървим сами,но нека си припомним Съединението като урок за настоящето\", заяви в речта си Фандъкова. \"Съединението прави силата\" е девизът на нашата държавност. Водачите в онези исторически месеци проявяват забележително държавническо поведение. Забравят за разделението на наши и ваши, за дребните си политически борби и лични амбиции. Опозицията активно работи за постигането на националния идеал заедно с правителството\", продължи в словото си кметицата.  ", "date": "2019.09.06", "title": "Съединението в София: Фандъкова и Манолова заедно"}
{"url": "https://clubz.bg/87515-predsedatelkata_na_ruskata_cik_napadnata_s_elektroshok_v_doma_%D1%9D", "text": "Маскиран мъж е нахлул рано тази сутрин в дома на председателката на руската Централна избирателна комисия Ела Памфилова край Москва и я нападнал с тейзър - електрошоково устройство, предадоха Ройтерс и ТАСС, цитирайки съобщения на руското МВР.  Нападението идва само два дни преди очакваните с голям интерес регионални избори в Руската федерация, включително и в Москва.  Любов Собол - лидерката на протестите в Москва Полицаи пристигнали бързо на местопроизшествието по подаден сигнал и установили, че потърпевша е именно Памфилова. За цел на нападението засега се смята грабеж, съобщи за ТАСС друг източник от правоохранителните органи. Според него обаче от дома на Памфилова не е изчезнало нищо - това е заявила самата тя. Памфилова засега не желае да коментира нападението, но се чувства добре и може да участва в публични мероприятия. Обирджията, по предварителна информация, не знаел кой е стопанин на дома и в момента се издирва. Случаят се разследва и е взет под контрол от ръководството на МВР. ", "date": "2019.09.06", "title": "Председателката на руската ЦИК  нападната с електрошок в дома ѝ "}
{"url": "https://clubz.bg/87514-zaharova_nareche_opasna_tendenciq_bylgarskata_poziciq_za_chervenata_armiq", "text": "България се занимава с пренаписване на историята, говорейки за донесените от Червената армия т.нар. репресии, това е опасна тенденция, заяви в интервю за ТАСС говорителката на руското външно министерство Мария Захарова.  Интервюто е дадено във Владивосток, където Захарова се намира на Източния икономически форум, в който участва и руският президент Владимир Путин. Руското посолство готви изложба за 9-и септември. Външно го съветва да се откаже Във вторник българското МВнР излезе с официално изявление във връзка с провеждането в Руския културно-информационен център в София на изложба, посветена на 75-годишнината от освобождението на Източна Европа от нацизма, припомня ТАСС. В изявлението се казва, че \"щиковете на Съветската армия са донесли на народите в Централна и Източна Европа половин век репресии, заглушаване на гражданската съвест, деформирано икономическо развитие и откъснатост от динамиката на процесите в развитите европейски държави\". ", "date": "2019.09.06", "title": "Захарова нарече \"опасна тенденция\" българската позиция за Червената армия "}
{"url": "https://clubz.bg/87516-veganite_sa_s_po_malyk_risk_ot_syrdechni_bolesti_no_s_po_golqma_veroqtnost_ot_insult", "text": "Учени от Оксфордския университет установиха, че веганската и вегетарианската диета намалява риска от сърдечни болести, но увеличава вероятността от инсулт, съобщава в. \"Мирър\". Тези хранителни режими обикновено са разглеждани като здравословна алтернатива на консумацията на месо. Специалисти от Оксфорд обаче разкриха, че въпросните диети намаляват риска от сърдечни болести, но могат да увеличат вероятността от инсулт.  След вегана – пеган Изследването обхванало 48 188 души, които не са били засегнати от сърдечни болести и инсулт. Участниците били разделени на три групи - консумиращи месо, консумиращи риба, но не и месо, и вегетарианци и вегани. За 18 години били регистрирани 2820 случая на исхемична болест на сърцето и 1072 случая на инсулт сред всички участници. След като взели предвид фактори, които могат да повлияят върху резултатите, учените констатирали, че консумиращите риба са с 13 процента по-малък риск от сърдечни болести в сравнение с консумиращите месо, докато рискът за вегетарианците и веганите е с 22 процента по-малък.  Вегани на протест срещу заколението  Рискът от инсулт за вегетарианците и веганите обаче е с 20 процента по-голям, отколкото за консумиращите месо. Шест месеца затвор за белгийци, хранели бебето си с веганско мляко Увеличеният риск от инсулт може да се дължи на по-малкото количество витамини у участвалите в изследването вегетарианци и вегани. Резултатите от изследването са публикувани в \"Бритиш медикъл джърнъл\".  БТА Вегани на протест срещу заколението  Шест месеца затвор за белгийци, хранели бебето си с веганско мляко", "date": "2019.09.06", "title": "Веганите са с по-малък риск от сърдечни болести, но с по-голяма вероятност от инсулт"}
{"url": "https://clubz.bg/87518-britanskite_lejbyristi_pak_glasuvat_sreshtu_predsrochniq_vot", "text": "Британската опозиционна Лейбъристка партия възнамерява на 9 септември отново да гласува против предложението на премиера Борис Джонсън за произвеждане на предсрочни парламентарни избори през октомври. Това заяви в интервю за Би Би Си външният министър в сянка на лейбъристите Емили Торнбъри. На въпрос означава ли това, че лейбъристите за втори път за няколко дни ще откажат да гласуват за предсрочни избори, тя отговори утвърдително. Парламентът забрани Брекзит без сделка и отказа на Джонсън предсрочни избори (ВИДЕО) Лейбъристката партия ще води преговори с други опозиционни партии за обсъждане на дата за парламентарни избори, каза Торнбъри, цитирана от Ройтерс. Премиерът Борис Джонсън иска вотът да се състои на 15 октомври, две седмици преди датата на излизането на Великобритания от ЕС. Опозиционната Шотландска национална партия (ШНП) ще се съгласи на някаква дата за избори едва когато бъде сигурна, че Великобритания няма да напусне ЕС без споразумение, заяви лидерът на парламентарната група на ШНП Иън Блакфорд в интервю за Би Би Си.", "date": "2019.09.06", "title": "Британските лейбъристи пак гласуват срещу предсрочния вот"}
{"url": "https://clubz.bg/87500-grigor_sreshtu_medvedev_ot_23_chasa_tazi_vecher", "text": "Полуфиналът Данийл Медведев - Григор Димитров на Откритото първенство на САЩ по тенис е тази вечер с начален час 23 ч наше време. Двубоят ще започне не по-рано, а е възможно да стартира и малко след това. Той е втори в програмата на централния корт \"Артър Аш\". Преди това е финалът на двойки - от 19 часа, но след приключването му ще има награждаване. Полуфиналът Рафаел Надал - Матео Беретини е след срещата на българина с руснака. До момента Димитров и Медведев са разменили по една победа. Серина Уилямс буквално отнесе Елина Свитолина - 6:3, 6:1, и се класира на десетия си финал на US Open. Тя ще направи нов опит за постигане на рекордната 24-а титла от Големия шлем. И за седма в Ню Йорк, а нейна съперничка на финала е канадката Бианка Андрееску, постижението на което е голяма изненада. 19-годишната дебютантка в турнира препъна и Белинда Бенчич - 7:6(3), 7:5, в по-интересния полуфинал. Финалът при дамите е в събота.", "date": "2019.09.06", "title": "Григор срещу Медведев - от 23 часа тази вечер"}
{"url": "https://clubz.bg/87429-taktikata_na_rusiq_sreshtu_nepokornite_aresti_i_zatvor", "text": "На твърдия подход на Москва срещу опозицията посвещава своя публикация в германския всекидневник \"Франкфуртер Рундшау\" Щефан Шол. Към 9 часа вечерта Иля Асар слага 20-месечната си дъщеричка да спи. След това излиза пред вратата, за да изпуши една цигара. Появяват се трима полицаи с намерение да го отведат. Не помага аргументът му, че не може да остави детето само. \"Успях да се обадя на съпругата ми да се върне колкото може по-бързо у дома\", казва по-късно Асар. Вечерта московският журналист е арестуван пред жилището му. Когато след половин час съпругата му Екатерина се връща, жилището е отворено, вътре детето спи. Властите  в Москва разрешиха митинг за 100 000 души Няма край на репресиите срещу московската опозиция. Същата нощ бяха арестувани двамата активисти, борещи се срещу корупцията Любов Собол и Николай Ласкин. Както и при Асар, обвинението беше за призив към непозволена, но мирна демонстрация. Освободиха и тримата, но все още ги заплашва 30-дневен арест за нарушаване на обществения ред. Така донякъде им се размина. Финансовият мениджър Владислав Синица беше осъден на 5 години затвор. По време на демонстрация в края на юли, когато силите за сигурност пребиха брутално демонстранти, той публикува туит - все някой можел да открие адресите на полицаите и да убие децата им. Другият обвиняем Иван Подкопаев получи присъда от 3 години лишаване от свобода, тъй като напръскал полицаи с лютив спрей. 25-годишният Данил Беглец беше осъден на 2 години затвор, защото хванал полицай за ръка с цел да го възпре. Същевременно разследващите прекратиха общо 17 заведени следствия срещу участници в непозволените протести. Пореден протест в Москва - за свободни местни избори Други демостранти обаче все още са под заплахата да бъдат изправени на съд заради извършване на непозволени действия и призиви към екстремизъм.\"Твърденията, че в Москва имало безредици и насилия, се оказаха недостоверни. Сега органите по сигурността се опитват да внушат извършването на други престъпления\", казва издателят на в. \"Новая газета\" Дмитрий Муратов. Протестите започнаха в края на юни, след като московските власти изключиха почти всички опозиционни либерални кандидати от участие в изборите за местна власт идната неделя. Един от тях - Дмитрий Гудков, написа във Фейсбук: Едва в понеделник Гудков беше освободен след 36-дневен арест. От края на юли неговият другар по съдба Иля Яшин беше арестуван 4 пъти и прекара 41 дни зад решетки. Това сполетя и редица други кандидати на опозицията за участие във вота. Протестите в Москва са заплашени от руската \"глубинка\" Според него зад  репресиите стоял Александър Бастрикин, шеф на Следствния комитет, който искал да докаже лоялността си към държавния глава на Русия Владимир Путин. Сергей Бойко и Марк Галперин, други двама либерални активисти, бяха арестувани във вторник посред бял ден заради призиви към демонстрации в събота. Арестите на водачите на уличната опозиция най-вероятно целят те да бъдат елиминирани в продължение на седмици, заключени в килии. Освен лишаването от свобода трябва да се прибавят и нечовешките условия в арестите, казва зачеркнатият от избирателните списъци Владимир Милов, прекарал 30 дни в арест. Пореден протест в Москва - за свободни местни избори Протестите в Москва са заплашени от руската \"глубинка\"", "date": "2019.09.06", "title": "Тактиката на Русия срещу непокорните - арести и затвор"}
