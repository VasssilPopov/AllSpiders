{"url": "http://clubz.bg/61286-nedorazumenie_sprqlo_samoleta_borisov_nad_iran", "text": "С \"техническо недоразумение\" посолството на Иран в София обясни отказа на страната самолетът на Авиоотряд 28 с премиера Бойко Борисов на борда да прелети над територията напът към Саудитска Арабия. Това става ясно от официална позиция на дипломатическото представителство на Техеран у нас.  Иран върна самолета на Бойко Борисов  Тя дойде, след като първият дипломат на страната бе извикан от МВнР. Поводът - въпреки предварително издадените разрешения за ползване на въздушното пространство, самолетът на Борисов и правителствената делегация бе върнат и се наложи да прелети над Ирак и Турция, за да кацне в Рияд. Според тях обаче поради несъответсвие в обявените данни по време на полета с информацията, представена от компетентните български органи, поради технически причини преминаването на самолета не е позволено. Борисов в Рияд: Стабилността ни прави интересни за света Според българската страна проявеното отношение е неприемливо предвид правителствения статут на пътуващата в самолета българска делегация и активния политическия диалог и сътрудничество между двете държави последните години.    Борисов в Рияд: Стабилността ни прави интересни за света", "date": "2017.11.29", "title": "\"Недоразумение\" спряло самолета Борисов над Иран"}
{"url": "http://clubz.bg/61262-i_botev_plovdiv_poiska_ostavkata_na_sydijskiq_shef", "text": "\"Ботев\" (Пловдив) поиска с декларация оставката на шефа на съдийската комисия на БФС Петър Петров. \"Канарчетата\" се чувстват ощетени след вчерашния мач с \"Берое\" (1:1) от Първа лига в \"Коматево\". Гол на \"жълто-черните\" не бе зачетен в края на срещата, като резултатът щеше да стане 2:1. Реферът не призна попадението заради нарушение срещу вратаря на гостите, а видеоповторенията показаха, че такова няма. \"Ботев\" недоволства и за дузпата, отсъдена за беройци през първата част, макар че беше пропусната. \"Ботев\" отрезви ЦСКА, \"червените\" зоват за оставка Неотдавна и ЦСКА-София поиска оставката на Петров, който впоследствие се извини на клуба. Любопитното е, че това стана за мача на \"червените\" срещу \"Ботев\" (1:1). Търновецът нарече нападател на пловдивчани \"изпечен симулант\", а това никак не се хареса на ръководството на \"Ботев\", което реагира и тогава. Шефът на съдиите се извини на ЦСКА-София, наказва сгрешил рефер Шефът на съдиите се извини на ЦСКА-София, наказва сгрешил рефер", "date": "2017.11.29", "title": "И \"Ботев\" (Пловдив) поиска оставката на съдийския шеф"}
{"url": "http://clubz.bg/61265-osyden_se_samoubi_pred_tribunala_v_haga_video", "text": "Бившият командир на босненските хървати Слободан Праляк почина днес, след като изпи отрова в Трибунала в Хага, който потвърди 20-годишната му присъда за военни престъпления, съобщиха световните медии. След заседаниео 72-годишният Праляк е починал в болница. След произнасянето на окончателната присъда за военни престъпления срещу босненските мюсюлмани, Праляк е отпил от малко шише, изправил се е и изкрещял: Линейка и парамедици веднага са го откарали в болницата.  Праляк беше осъден за масови убийства, извършени от командваната пряко и непряко от него армия на Босна и Херцеговина. По това време той е висш чиновник във военното министерство.  Днешното заседание на съда в Хага бе прекратено. Ратко Младич осъден доживот за геноцид в бивша Югославия Същият трибунал осъди преди седмица на доживотен затвор за геноцид друг бивш военен командир на босненските сърби Ратко Младич.  \n\t", "date": "2017.11.29", "title": "Осъден се самоуби пред трибунала в Хага (ВИДЕО)"}
{"url": "http://clubz.bg/61269-%E2%80%9Ezadqvka%E2%80%9C_neprilichno_predlojenie_za_49_hil_leva", "text": "Картини на Владимир Димитров-Майстора, Ярослав Вешин, Ян Вацлав Мърквичка, Иван Милев… се предлагат у нас на търг, озаглавен „Българско изкуство ХIХ–ХХ век“. Аукционът ще се проведе на 29 ноември в София. В него са включени 40 творби с обща предварителна оценка около 400 000 лева. „Ракурси“ предлага за продажба произведения на 24 именити автори от българското изобразително изкуство, творили между началото на 80-те години на XIX век до края на XX в. Сред най-ранните работи, за които ще може да се наддава, е „Психея“ на Иван Димитров от 1881 г. Авторът му, един от първите съвременни български художници, е специализирал в Парижката академия и е излагал свои произведения в Парижкия салон през 1883 и 1884 г. В тази категория са още „Задявка“ от 1886 г. на Ярослав Вешин  , както и диптих с битова сцена на чешкия художник. Тук трябва споменем и картина на Ян Вацлав Мърквичка, изпълнена в рядко срещаната техника  , рисувана около 1888 г. Търгът включва още изящна акварели и рисунки на Борис Георгиев, Иван Милев и от по-съвременни автори като Бенчо Обрешков и Димитър Казаков-Нерон. Марио Жеков е представен с два морски пейзажа, а при художниците, творили през последните десетилетия на миналия век, ще може да се наддава за майсторски работи от различни творчески периоди на Тома Трифоновски, Димитър Лалев и Едмонд Демирджиян. Аукционът ще предложи и две платна на енигматичния Иван Вукадинов.   Търгът ще се проведе от 18,30 ч. в столичния хотел „Кристал палас“.", "date": "2017.11.29", "title": "„Задявка“, неприлично предложение за 49 хил. лева"}
{"url": "http://clubz.bg/61270-barnie_otreche_da_ima_finansovo_sporazumenie_mejdu_es_i_britaniq", "text": "Главният преговарящ на ЕС за \"Брекзит\" Мишел Барние днес окачестви като \"слухове\" информациите в няколко британски медии, че вече има финансово споразумение за развода между Великобритания и Европейския съюз, предаде Франс прес. Няколко британски медии, между които и Би Би Си, съобщиха днес, че е постигнато споразумение между страните за начина на изчисляване на изходната сметка на Великобритания. Медии: Британия съгласна да плати €50 млрд. за развода с ЕС Британският \"Телеграф\" се позова на два източника, че Лондон и ЕС са се съгласили в края на миналата седмица за метод, позволяващ да се стигне до число между 45 и 55 милиарда евро за уреждането на въпроса, който е една от главните пречки в преговорите за излизането на Обединеното кралство от ЕС. Потърсени от АФП снощи, Европейската комисия и британското министерство за напускането на ЕС, са отказали да потвърдят, че има такова споразумение.  \"Дейли телеграф\": Откритото говорене на плещестия премиер за Брекзит е смущаващо Финансовите задължения на Великобритания, правата на гражданите и граничният режим между Ирландската република и Северна Ирландия след \"Брекзит\" са трите въпроса, по които ЕС иска да види достатъчен напредък в преговорите, за да се съгласи да започне втората им фаза - за бъдещите отношения между Съюза и Обединеното кралство. \"Дейли телеграф\": Откритото говорене на плещестия премиер за Брекзит е смущаващо", "date": "2017.11.29", "title": "Барние отрече да има финансово споразумение между ЕС и Британия"}
{"url": "http://clubz.bg/61273-napadatel_nahlul_na_pozitano_20", "text": "Човекът, който заплашваше мен и президента Румен Радев с sms-и, се опита да влезе в централата на БСП. Това каза лидерът на партията Корнелия Нинова. Въпреки това обаче тя е отказала охрана от НСО. Инцидентът е станал преди два дни. Във връзка с този инцидент извършителят - бившият кандидат-президент Кемил Рамадан, е викан на разпит в ДАНС. Нинова поясни, че той се е опитал да влезе в в сградата на \"Позитано\" 20, но охраната го е отстранила след разправия. Подаден е и сигнал в МВР. Служители от отдел \"Убийства\" са били в централата на БСП и са разпитвали охраната, секретарката и административния директор. Тя е категорична, че парите на хората не трябва да отиват за охрана на политиците и за това не иска гардове от НСО. Според Нинова това е принципен въпрос. Тя изтъкна, че този случай няма връзка с пътните инциденти, които тя претърпя преди няколко седмици. Заплахите чрез SMS към Нинова и президента Радев бяха отправени преди няколко месеца. Тогава служители на ДАНС задържаха лице от Пазарджишко. Нинова каза още, че е отправила покана за лидерска среща до всички парламентарни партии във връзка с конституционни промени, които да спомогнат за осветляването на престъпелнията на прехода. Тя поясни, че все още няма отговор на тази покана.", "date": "2017.11.29", "title": "Нападател нахлул на \"Позитано\" 20"}
{"url": "http://clubz.bg/61272-trymp_spodelq_antimyusyulmanski_klipove_london_go_kritikuva", "text": "Американският президент Доналд Тръмп разпространи три притеснителни видеоклипа на британски радикали в своя Туитър акаунт, съобщи Би Би Си. Те са от акаунта на Джайда Франсен, една от лидерите на \"Великобритания първа\", крайнодясна английска партия, основана през 2011 г. от остатъци от Британската национална партия. Описанието му твърди, че показва как мюсюлмани бият холандско момче с патерици. В   мюсюлманин строшавал скулптура на Дева Мария под възклицания \"Аллах Акбар\" от други извън кадър. В   пък ислямисти хвърляли тийнейджър от издигната платформа и го бият след падането му на покрива.  Видеата са споделени от Ан Коулсън, популярна крайнодясна коментаторка и блогърка, която Тръмп следва. Тръмп връща \"мюсюлманската\" забрана? Джайда Франсън е видно изключително доволна от споделянето на видеата, които според нея показват \"ислямизацията на Обединеното кралство\" и благодари възторжено на американския президент. При ретуитването Тръмп не е добавил какъвто и да е коментар.  По-късно говорителката на Белия дом Сара Сандърс защити действията на президента. Тя каза на журналисти, че със споделянията той искал да започне дебат за сигурността на границите и имиграцията. Сандърс каза, че не знае как президентът е попаднал на клиповете. В същото време правителството на най-близкият съюзник на САЩ, Великобритания, разкритикува споделянията, съобщи \"Гардиън\".    ", "date": "2017.11.29", "title": "Тръмп споделя антимюсюлмански клипове, Лондон го критикува"}
{"url": "http://clubz.bg/61266-koj_kolko_plashta_za_tok_i_gaz_v_evropa", "text": "Българите ползват номинално най-евтината енергия в Европейския съюз, съобщи днес Евростат. В реално изражение обаче обаче плащаме далече не най-евтиния ток в ЕС. Цените на електричеството за домакинствата в ЕС са намалели със средно 0,5% между първата половина на 2016 и първата половина на 2017 г. и сега средната им стойност е €20,4 за 100 киловатчаса (квч), съобщава статистическото бюро на ЕС. То посочва, че тези цени за първите шест месеца на т.г. варират значително между държавите членки като най-ниските са в България (под €10 за 1 квч), а най-високи са в Дания и Германия (над €30 за 100 квч). Подробни данни вижте  .  В реално изражение обаче българинът плаща това, което в средноевропейски контекст е равностойно на €20,1 за 100 квч, т.е. малко под средното за ЕС, посочва Евростат. Изчислено през стандарта на покупателната способност (PPS - Purchasing Power Standard), виртуална валута, която елиминира разликите в ценовите равнища между различните страни, най-евтин излиза токът на финландците (12,8 PPS за 100 квч), Люксембург (13,5) и Холандия (14,2), а най-скъп е той в Германия (28,7), Португалия (28,6), Полша (25,9), Белгия (25,6) и Испания (25,4).  В България, както и в други централно и източноевропейкси държави, делът на данъците и таксите в средната цена на електроенергията за домакинствата е относително по-нисък (17%) при средно 37% за ЕС като цяло и 40% за еврозоната. Този дял е 67% в Дания и 54% в Германия. Средната цена на природния газ за домакинствата в ЕС през първото полугодие на тази година се е понижила с 6,3% на годишна база и е €5,8 за 100 квч. И тук България, заедно с Румъния, е страната с най-ниска номинална цена - под €3,5 за 100 квч, докато в Дания тя е била над €8 за 100 квч, а в Швеция - €12 за 100 квч.  Делът на данъците и таксите в цената на газа за домакинствата в България също е 17% в сравнение с 26% средно в ЕС и 31% в еврозоната. Средните цени на тока за домакинствата у нас през първото шестмесечие на тази година са паднали с 0,2% на годишна база, а средните цени на газа - с 10,3% на годишна база. Евростат отбелязва, че, изчислено по стандарта на покупателната способност, най-евтин излиза природният газ за домакинкствата в най-богатата страна на ЕС - Люксембург (3,5 PPS за 100 квч). Следват Обединеното кралство (4,3) и Белгия (4,7). Най-скъпо излиза синьото гориво в домовете на португалците (9,7), шведите (9,5) и чехите (8,4).   Най-висок дял на данъците и таксите в цените на газа за домакинствата имат Дания и Холандия, най-нисък - Обединеното кралство и Люксембург. В първата половина на 2017 година този дял в Дания е бил 55%, в Холандия 53%, в Румъния 47% и в Швеция - 44%. В другия край на таблицата са Обединеното кралство (7%), Люкксембург (10%), Гърция (16%), България, Чехия, Литва и Словакия (всички със 17%). ", "date": "2017.11.29", "title": "Кой колко плаща за ток и газ в Европа"}
{"url": "http://clubz.bg/61271-delo_za_otkradnat_lanec_teche_15_g_pada_po_davnost", "text": "За две наказателни производства, прекратени поради изтекла давност, съобщава Инспекторатът към ВСС. Казусите с дръпнато синджирче, за което делото е продължило 15 години и имотна измама - 9 г., са установени вследствие на проверка на 111 заявления от граждани за нарушаване на правото им на разглеждане и решаване на делата в разумен срок. Двете производства са сред установените 40 основателни заявления по наказателни дела. Точно   Този период обхваща досъдебно производство и движение на делото само  Досъдебното производство, започнало през октомври 2001 г., е било спряно за повече от 4 години - от февруари 2003 г. до октомври 2007 г., поради това, че двамата обвиняеми не са намерени на посочените от тях адреси. През този период с цел възобновяване и по-бързо приключване на производството. Това е довело до забавяне от 4 години. По образуваното през 2008 г. в Софийски районен съд съдебно производство, , също са допуснати забавяния. Насрочени са 30 съдебни заседания, като голяма част от тях са отложени поради действията на съда. Първо отлагали заради справки за адреса на единия подсъдими. В периода април 2011 - април 2016 г. съдът и други. В резултат на всички тези забавяния производството по делото е прекратено с определение от ноември 2016 г. поради изтичане на абсолютния давностен срок. Другото прекратено поради изтекла давност производство е за имотна измама, причинената вреда от която е в големи размери – престъпление по чл. 210, ал. 1, т. 5 вр. чл. 209, ал. 1, пр. 1 и пр. 2 от НК. То е продължило 9 години, 1 месец и 16 дни. Във фазата на досъдебното производство (продължило 2 години, 2 месеца и 20 дни) делото веднъж е върнато от Софийска районна прокуратура на разследващите органи за извършване на допълнителни процесуално-следствени действия, а в съдебната фаза също било установено забавяне. След разглеждането на казуса от две инстанции, влязлото в сила решение на Софийски градски съд,   е отменено от ВКС. Делото е върнато за ново разглеждане от друг състав на СРС от етапа на съдебното следствие. Освен това при второто разглеждане на делото в СРС - продължило 4 години и 19 дни,  след установения от НПК 15-дневен срок. Целия отчет на Инспектората към ВСС за установените нарушения на правото на разглеждане и решаване на делата в разумен срок за периода 1 юли – 30 септември 2017 г. може да се прочете на интернет ", "date": "2017.11.29", "title": "Дело за откраднат ланец тече 15 г. Пада по давност"}
{"url": "http://clubz.bg/61268-bitcoin_mina_barierata_ot_10_000_i_prodyljava_nagore", "text": "Криптовалутата \"Биткоин\" мина бариерата от 10 000 долара и продължава да расте бомбастично нагоре, съобщи ABC News. Световните финансови институции се притесниха за традиционните пазари, а анализаторите обявиха, че става дума за балон. Когато се появи пред 8 години, 1 биткойн беше около 6-7 цента. В началото на тази година достигна 1000 долара. Виртуалната валута придоби популярност в годините след финансовата криза като метод за заобикаляне на банките и традиционните методи за разплащане, който позволява анонимно пазаруване в цял свят. Според световните анализатори обаче в момента имаме класически пример на спекулативен балон. Изпълнителният директор на JP Morgan Джейми Даймън дори обяви криптовалутата за \"измама\" и метод за пране на пари, подходяща само за употреба от наркобарони, убийци и хора, живееещи в Северна Корея. САЩ обвиниха руснак в пране на 4 милиарда долара чрез биткойн Други обаче са притеснени, че ако балонът порасне и в него влязат солидни фондове на големите борсови играчи, \"пукването\" му може да доведе до тежки сътресения и на традиционните пазари. Засега обаче няма такава опасност - общата пазарна капитализация на Bitcoin е едва 200 милиона долара.  Биткойн: Всичко, което трябва да знаете Причините за резкия ръст на биткоина е от една страна увеличения интерес към валутата, и от друга - че тя е лимитирана като брой и все още не се ползва масово. Ако влезе в обща циркулация и бъде приета като разплащателен метод не само в тъмните ъгли на интернет, със сигурност ще има нормализация на стойността й. Биткойн: Всичко, което трябва да знаете", "date": "2017.11.29", "title": "Bitcoin мина бариерата от $10 000 и продължава нагоре"}
{"url": "http://clubz.bg/61267-kralqt_na_sauditska_arabiq_posreshtna_bojko_borisov_video", "text": "Българският министър-председател Бойко Борисов бе официално посрещнат от Пазителя на двете Светини Негово Кралско Величество Салман бин Абдулазиз ал-Сауд. Това е първа официална среща на български държавен лидер с крал на Саудитска Арабия в цялата история на двустранните отношения, съобщиха от правителствената информационна служба. Премиерът и българската правителствена делегация кацнаха снощи в Рияд. Днес се разбра, че по време на полета се е наложила промяна на маршрута, след като Иран не е позволил самолетът да прекоси въздушното пространство на страната, въпреки предварителните разрешения. Причините още се изясняват. Иран върна самолета на Бойко Борисов  По-късно Бойко Борисов се срещна и с министъра на външните работи на Кралство Саудитска Арабия Адел ал-Джубейр и с министъра на енергетиката, индустрията и минералните ресурси Халид ал-Фалих. Визитата на българския премиер в Рияд се осъществява по покана на краля на Саудитска Арабия и поставя началото на политически диалог, който ще спомогне за развитието на партньорства между двете страни в различни сфери от взаимен интерес, съобщават от правителствената пресслужба. Престолонаследникът на Кралство Саудитска Арабия Мохамед бин Салман Ал-Сауд посети министър-председателя Бойко Борисов в резиденция „Крал Сауд“, където българският премиер е настанен по време на визитата си. Разговорите се състояха след срещата на Борисов с крал Салман бин Абдулазиз Ал-Сауд като потвърждение на постигнатите договорености. Премиерът, престолонаследникът и министърът на външните работи Адел Ал-Джубейр, който също проведе среща с министър-председателя Бойко Борисов, дадоха висока оценка за започналия политически диалог на най-високо равнище и го определиха като нов етап в двустранните отношения. Те изразиха очакване подписаните днес споразумения – за избягване на двойното данъчно облагане и за сътрудничество в областта на земеделието, животновъдството и рибарството, да донесат практически резултати и за двете страни. Според престолонаследника Мохамед бин Салман Ал-Сауд, започналите реформи в Саудитска Арабия са възможност страните-партньори на кралството да реализират проекти в областта на туризма, икономиката, селското стопанство, иновациите. Той посочи, че ще бъдат насърчени бизнес контактите между двете страни, което да доведе до задълбочаване на отношенията на всички равнища и да е от полза за развитието на България и Саудитска Арабия. В разговора бяха обменени мнения за обстановката в региона на Залива, на Балканите, мигрантската криза в Европа и приоритетите на Българското председателство на Съвета на Европейския съюз. България беше изтъкната като държава на етническата толерантност, в която всеки, независимо от своята религиозна принадлежност, получава шанс за развитие. Ето и видео от посрещането на Бойко Борисов от Негово Кралско Величество Салман бин Абдулазиз ал-Сауд:   Среща с престолонаследника на Саудитска Арабия принц Мохамед бин Салман: \n\t  ", "date": "2017.11.29", "title": "Кралят на Саудитска Арабия посрещна Бойко Борисов (ВИДЕО)"}
{"url": "http://clubz.bg/61264-cska_sofiq_kani_livyrpul_za_yubilej_na_cska", "text": "ЦСКА-София преговаря с 5-кратния европейски шампион \"Ливърпул\" за шоумач на 16 май 2017 г. на ст. \"Васил Левски\", информира БТА. През следващата година автентичният ЦСКА навършва 70 г. ЦСКА-София (на Гриша Ганчев) претендира, че е наследник на \"червения\" клуб. За същото обаче претендира и ЦСКА 1948, който е напът да влезе във Втора лига. Сезонът на \"Ливърпул\" в Англия приключва три дни преди 16 май. През пролетта на 2018-а клубните първенства завършват по-рано заради световното по футбол. ЦСКА и \"Ливърпул\" са се изправяли един срещу друг в евротурнирите. На 17 март 1982 г. българските \"червени\" елиминираха английските за Купата на европейските шампиони и това си остава една от най-великите победи на кубния ни футбол. А за 16 май 2018 г. ЦСКА-София планира и рокконцерт, също така други събития за честване на юбилея. По-рано тази година бе представена специална емблема, която клубът вече използва.", "date": "2017.11.29", "title": "ЦСКА-София кани \"Ливърпул\" за юбилей на ЦСКА"}
{"url": "http://clubz.bg/61279-koncerti_na_rodjyr_uotyrs_nqma_da_se_izlychvat_v_germaniq", "text": "Германската обществена телевизия А Ер Де (ARD) вече няма да излъчна концерти на Роджър Уотърс, обяви интендантът на тв канала Ве Де Ер към обществената тв А Ер Де Том Буро. Точно този канал, един от 8-те към обществената (национална) телевизия, излъчваше концерти на Уотърс. Анулиран е и договорът със световната звезда Ве Де Ер да излъчи негов концерт през юни догодина в Кьолн. Причината за драстичната мярка, приветствана от всички германски медии,  са антисемитистки изказвания и прояви на Роджър Уотърс. Тази тема е болезнена за Германия. По времето на нацизма 6 милиона евреи бяха погубени в концентрационни лагери. Ник Кейв се опълчи на рок бойкота срещу Израел След оповестеното от Том Буро, че обществената телевизия няма да излъчва концерти на Уотърс, стана ясно, че гражданка на Кьолн е събрала над 1500 подписа под петиция да се преустанови сътрудчинечството със скандалния музикант. В нея е посочено, че не може една национална телевизия, която се издържа от милиарди, плащани годишно от гражданите на ФРГ под формата на тв такси, да дава трибуна на антисемити. Междувременно и интендантите на други канали към А Ер Де – Ен Де Ер, Ес Ве Ер, Бе Ер и Ер Бе Бе, оповестиха, че също преустановяват медийното си партньорство с Роджър Уотърс и няма да излъчват проявите му Германия. Германският организатор на концертите на Уотърс Марек Либерберг реагира гневно. Никой не можел да отнема правото на Уотърс на изразяване на мнение и да го превръща в ненавистна личност. По този повод влиятелният седмичник “Ди Цайт” написа: “Право на  Либерберг е да изразява позиция, все пак той иска да печели от организацията на концерти на Уотърс. Но това, което твърди Либерберг, е абсурдно. Уотърс може да говори, каквото мисли, да дава концерти. Такива обаче вече не бива да се спонсорират с пари на германската обществена телевизия. А Марек Либерберг би следвало да се замисли в коя държава и сред какво общество живее.” От години Роджър Уотърс заплашва с бойкот видни изпълнители, които приемат концертни изяви в Израел. Чашата преля преди две седмици, когато Уотърс взлезе в остър дебат с австралийския музикант, композитор, актьор и сценарист Ник Кейв (Никълъс Едуард Кейв) заради предстоящи негови концерти в Израел. Уотърс разпространи срамни позиви с Кейв като изчадие и го призова да не стъпва на сцена в Израел. Кейв не се поддаде на атаките на Уотърс и беше категоричен, че няма да отмени турнето си в Израел. Стъпил на израелска земя, той обяви: «Обичам Израел и хората в тази държава. С моите концертни прояви в Израел се обявявам срещу всеки, който се опитва да цензурира музиканти и да им запуши устата.» Самият Роджър Уотърс се обявява в подкрепа на антиизраелската организация BDS (Boycott, Divestment and Sanctions) и по тази линия зове за бойкот на всякакви чуждестранни културни прояви в Израел. Сега обаче се натъкна на бойкота на германската обществена телевизия, а така и на обществеността във ФРГ.  ", "date": "2017.11.29", "title": "Концерти на Роджър Уотърс няма да се излъчват в Германия"}
{"url": "http://clubz.bg/61276-kmet_priel_poveche_bejanci_pod_ataka_s_noj", "text": "Кметът на малък град в Западна Германия, известен с либералната си политика по отношение на мигрантите, беше намушкан във врата в дюнерджийница в понеделник вечерта. Той беше сериозно ранен при нападението, което властите подозират, че е политически мотивирано. Кметът консерватор на Алтена Андреас Холщайн се появи на пресконференция във вторник, за да опише нападението, което му причини 15-сантиметрова рана на врата. \"Страхувам се за живота си\", каза 57-годишният политик, който има награда от канцлера Ангела Меркел за политиката си в сферата на интеграцията. Той отбеляза, че нападението е станало в атмосфера на нараснала омраза и социално напрежение. Нападателят го попитал дали той е кметът, след това му казал: \"Оставихте ме да умра от жажда и пуснахте 200 бежанци в града\", спомня си Холщайн. След това забил ножа във врата му. Нападателят, идентифициран само като Вернер С., е арестуван. Според полицията мотивите му са ксенофобски, макар че атаката вероятно е спонтанна, извършителят е имал алкохол в кръвта си. На изборите през септември около 13 на сто от германците гласуваха за \"Алтернатива за Германия\", която открито се обявява против \"политиката на отворените за мигрантите врати\" на Меркел. Нападнатият кмет обаче обясни, че смята да продължи да следва своята интеграционна политика. \"Ще работя за бежанците и за други хора в слабо социално положение\", зарича се той. Кметът специално благодари на собственика на дюнерджиницата и на сина му, които вероятно са спасили живота му. Демир Абдуллах и синът му обезвредили нападателя. Жената на Абдуллах повикала полиция. \"Сигурен съм, че ако те не бяха реагирала по този начин, нямаше да оживея\", смята кметът, който има голяма превръзка на врата. Алтена има 17 хил. жители, в него са приети 450 бежанци. Градът стана известен в цяла Германия, защото прие повече бежанци, отколкото беше длъжен съгласно механизма за разпределение. През октомври 2015 година, само ден преди избора й за кмет на Кьолн, Хенриете Рекер беше нападната и тежко ранена с нож от един десен екстремист. Сегашният председател на Бундестага Волфганг Шойбле стана жертва на атентат по време на предизборен митинг през 1990 година и оттогава е в инвалидна количка.", "date": "2017.11.29", "title": "Кмет, приел повече бежанци, под атака с нож"}
{"url": "http://clubz.bg/61280-zashto_si_sys_zabradka_zashto_si_bez_zabradka", "text": "Премиерът Бойко Борисов заедно с няколко министри бе на посещение в Саудитска Арабия. На кадрите от Рияд се вижда, че някои от дамите в българската делегация носят забрадки, а други не носят. Например, Екатерина Захариева и Николина Ангелкова са без, докато началничката на кабинета на премиера Румяна Бъчварова е със забрадка.  Кралят на Саудитска Арабия посрещна Бойко Борисов (ВИДЕО) На снимките се вижда и утвърдената преводачка от арабски език Мая Ценова, която традиционно превежда на български държавници при срещите им с техни арабски колеги. Тя носи забрадка, но някои от коментиращите в социалните мрежи намериха това за неуместно.  Това провокира Мая Ценова да реагира и да обясни своето решение. Написаното от нея във фейсбук бе споделено стотици пъти само за първите няколко часа: ...    ", "date": "2017.11.29", "title": "Защо си със забрадка? Защо си без забрадка?"}
{"url": "http://clubz.bg/61275-resheno_zdravnata_kasa_nqma_da_plashta_za_novi_lekarstva_i_bolnici", "text": "Здравната каса няма да плаща през следващата година за нови иновативни медикаменти. Мораториумът няма да се отнася за генериците и за лекарствените продукти от хуманната медицина, само за новите молекули. Това решиха окончателно депутатите с приемането на бюджета на НЗОК за 2018 г. Очаквано по тази тема се разрази и най-горещ дебат като от БСП и ДПС многократно настояха за отпадане на този текст.  Без договори между НЗОК и нови болници догодина Хасан Адемов (ДПС) допълни, че вече има одобрени 20 нови терапии, за които със забраната обаче няма да има медикаменти. И също обясни, че при новите молекули има патентна защита, следователно нямат еквивалент-генерик.  , каза в заключение Адемов. Да се направи фонд за редки болести, за които сега НЗОК дава 70-80 млн. лв., допълни съпартиеца си Джафер. Следващият дебат бе по другият мораториум, предвиден от управляващите - да не се сключват договори за пътеки с нови лечебни заведения, с изключение на тези, които работят в населени места, в които няма друга болница или отделение, работещо по тези пътеки. Дебатът обаче бе кратък, след като бе прекратен по предложение на Данаил Кирилов (ГЕРБ). От левицата запротестираха, че след като лидерът им Корнелия Нинова била изгонена от залата (наказана от вече бившия парламентарен шеф Димитър Главчев, б.р.), сега . . Но и този мораториум в крайна сметка бе приет. Дебатът обаче се насочи към  Самата   в Смолянска област, където в действителност се изграждало отделение по кардиология, каквото няма в региона и призова колегите си да не бъдат \"дребнави\". Хасан Адемов обаче видя лобизъм в друг текст, според който инвестиционните разходи за нуждите на НЗОК могат да се използват за закупуване на недвижими имоти, т.е. с парите от здравни осигуровки на работещите.  Бе решено още, че Здравната каса ще получи с над 400 млн. лв. повече които ще отидат предимно за лекарства и болнична помощ, като очакваните приходи от здравни вноски са с над 270 млн. лв. отгоре. Здравноосигурителните приходи са в размер на 3,8 млрд. лв., 2,5 млрд. лв. от тях са приходи от здравноосигурителни вноски, а 1,2 млрд. лв. -  трансфери за здравно осигуряване. За заплати в спешната помощ ще отидат близо 20 млн. лв., а още 25,5 млн. лв. - за заплати на останалия медицински персонал с вдигането на минималната работна заплата. И БСП, и ДПС, поискаха повече средства за извънболничната помощ. Хасан Адемов (ДПС) направи изчисления, че от тези 407 млн.лв. повече, които се дават за целта, реално се дават допълнително само 177 млн. лв., а останалото е по закон. Съотношението извънболнична и болнична помощ не е пропорционално - 600 млн. лв. срещу 1,8 млрд. лв., посочи още той. За лекарствата пък се дават с 200 млн. лв. повече, така стават 1 млрд. лв., допълни. Адемов критикува и непрекъснатото бъркане в резерва, който за следващата година ще е само 87 млн. лв.  , попита депутатът от ДПС. От БСП в лицето на Георги Йорданов предложиха и нова клинична пътека за долекуване, която изчислиха на 45 млн. лв. Бяха контрирани от Джафер, която обясни, че това предложение е нереалистично. В хода на дискусията Емил Димитров-Ревизоро излезе от контекста и предложи 3-месечен \"резерв\" за лекарствата като опит да се спре паралелният им износ в чужбина, който пък води до изчерпване на количествата у нас и неспособност на болните да си ги набавят. Парира го Георги Михайлов (ДПС), който посочи, че вече има предложения за законови изменения и Димитров не трява да се изказва по теми, от които не разбира.   отвърна Ревизоро. Бюджетът на Касата бе приет в 18:30 ч, а депутатите си удължиха работното време до 23 ч, за да имат време да отметнат текстове и по централния бюджет.", "date": "2017.11.29", "title": "Решено: Здравната каса няма да плаща за нови лекарства и болници"}
{"url": "http://clubz.bg/61278-viden_tv_vodesht_v_sasht_uvolnen_zaradi_seksualno_posegatelstvo", "text": "Американската телевизия Ен Би Си уволни днес водещия Мат Лауър. Причина са оплаквания срещу него за непристойно сексуално поведение на работното място, обявиха от прорамата. Новината бе съобщена в разгара на шоуто \"Днес\", чийто водещ бе Лауър. \"Днес\" е едно от най-популярните и най-печеливши американски телевизионни продукти. Лауър бе водещ на шоуто в продължение на две десетилетия. По тази причина уволнението му дойде като шок за зрителите. Но не бе така за колегите му от шоуто, отбелязва Си Ен Ен. Те отлично знаят, че редица медии разследват поведението на водещия извън кадър. В договора на Уайнстийн – ценоразпис за секс тормоз Оплакването срещу Мат Лауър било подадено в понеделник вечерта. Това е първата жалба срещу водещия за целия му стаж в Ен Би Си. Но на ръководството били представени факти, които навеждали на мисълта, че този инцидент може да не е изолиран. Такова било съдържанието на изпратено до служителите съобщение от шефа на Ен Би Си Андрю Лак. Всъщност Лак и другите началници в Ен Би Си от седмици насам знаели, че скоро на бял свят могат да излязат компромати срещу Лауър. Журналисти от в. \"Ню Йорк таймс\" го разследвали няколко седмици, твърдят източници на изданието. Двумесечно разследване провели репортери от нюйоркското бюро на сп. \"Варайъти\". То било заради обвинения срещу Лауър в сексуално насилие. Жертвите били \"редица\", твърди в туитър Рамин Сетуде - шефът на бюрото. Мат Лауър засега не е открит за коментар. Говорител на Ен Би Си отказал да направи коментар извън съдържанието на разпространеното от Андрю Лак послание. Лауър е поредната публична звезда, паднала заради обвинения в непристойно сексуално поведение. Преди седмица Си Би Ес уволни един от сутрешните си водещи - Чарли Роуз. Това стана след публикация на в. \"Вашингтон пост\" за неговите сексуални домогвания в продължение на години. Кевин Спейси изрязан от вече готов филм на Ридли Скот Стивън Сегал по пътя на Уайнстийн и Спейси Истински порой от публикации се изля по адрес на холивудския продуцент Харви Уайнстийн в \"Ню Йорк таймс\" и \"Ню Йоркър\". Актьорите Кевин Спейси и Луис Си Кей бяха отстранени от проекти с тяхно участие, след като обвиненията срещу тях станаха публични. Същата участ сполетя журналистите Марк Халперин от Ен Би Си и Майкъл Орескис от Ен Пи Ар. С уволнението на Мат Лауър от екрана си отива едно от най-разпознаваемите телевизионни лица. Това става в момент, в който сутрешните новинарски програми все повече увеличават значението си за новинарските отдели. Тя допълни, че сърцето й е разбито и заради жената, овинила Лауър. И изтъкна, че е необходимо жените да се чувстват спокойни, когато астават срещу мъже насилници. 59-годишният Мат Лауър стана водещ на \"Стек\" през януари 1997 г. Дотогава в продължение на три години той четеше новините. Журналистът бе главна фигура в отразяването за Си Ен Ен на атентатите в САЩ на 11 септември 2001 г. и други исторически събития. Според договора му, за който се твърди, че изтича догодина, Лауър получава десетки милиони долари годишно. Кевин Спейси изрязан от вече готов филм на Ридли Скот Стивън Сегал по пътя на Уайнстийн и Спейси", "date": "2017.11.29", "title": "Виден тв водещ в САЩ уволнен заради сексуално посегателство"}
{"url": "http://clubz.bg/61277-poveche_svoboda_za_dyrjavite_v_harcheneto_na_zemedelskite_subsidii_predlaga_bryuksel", "text": "Държавите членки на Европейския съюз да получат по-голяма самостоятелност в решенията как да използват европейските земеделски субсидии, предлага Европейската комисия в публикувано днес  . За целта правителствата трябва да изготвят планове за прилгането на Общата селскостопанска политика на ЕС, които да получават одобрение от Комисията, която след това ще наблюдава тяхното изпълнение. Еврокомисарят по земеделието Фил Хоган каза, че Брюксел ще излезе с конкретни законодателни предложения за осъществяването на този план идната пролет. Субсидиарността е основополагащ принцип на ЕС. Той означава, че всички решения трябва да се вземат на възможното най-ниско ниво, максимално близо до гражданите, а ЕС да се занимава само с това, което държавите членки са му възложили, защото не могат да се справят с него сами. Вместо върху съответствието с изискванията, акцентът в Общата селскостопанса полититика за в бъдеще ще бъде поставен по-скоро върху наблюдението на напредъка и гаранциите за това финансирането да бъде насочено към постигане на конкретни резултати, казва в съобщение за медиите Комисията. Тя потвърди, че подкрепата за земеделските стопани посредством системата за преките плащания ще продължи.", "date": "2017.11.29", "title": "Повече свобода за държавите в харченето на земеделските субсидии предлага Брюксел"}
{"url": "http://clubz.bg/61282-borisov_v_riqd_stabilnostta_ni_pravi_interesni_za_sveta", "text": "Стабилността прави България интересна за чуждестранните инвеститори, каза министър-председателят Бойко Борисов пред български журналисти в Рияд, приключвайки днес посещение в Саудитска Арабия.  Престолонаследникът Мохамед бин Салман пристигна за непланирана предварително среща с Борисов в резиденцията, където беше отседнала българската делегация, преди аудиенцията при краля. Мохамед бин Салман е първи вицепремиер и министър на отбраната. Кралят на Саудитска Арабия посрещна Бойко Борисов (ВИДЕО) Борисов подчерта, че той е първият български лидер поканен да посети Саудитска Арабия, най-голямата в света износителка на петрол с втори по големина петролни залежи, родина на исляма и най-близкия съюзник на САЩ в Близкия изток. Той изброи като причини за интереса към страната ни:  . Премиерът благодари специално на бившия си шеф, цар Симеон Сакскобургготски, който беше почетен член на българската делегация. Борисов описа саудитския престолонаследник като   както и  . В тази област предстои нова двустранна среща, каза премиерът. Премиерът отказа да коментира отказа на Иран да пусне българския правителствен самолет през своето въздушно пространство тази сутрин, предаде агенция \"Фокус\". Управляващият посолството на Иран в София Хасан Дотаги е обяснил случая с техническо недоразумение и е изразил дълбоко съжаление, съобщи външно министерство. Иран върна самолета на Бойко Борисов  Шиитски Иран е регионалният съперник на Саудитска Арабия с чиито съюзници близки до Иран групировки се сблъскват в Сирия, Ливан и Йемен. Саудитска Арабия обяви антитерористична коалиция Саудитският престолонаследник: Иранският аятолах е \"Хитлер на Близкия изток\" Саудитска Арабия и още четири арабски държави скъсаха неотдавна дипломатическите си отношения с Катар с обвинението, че поддържа тероризма. Катар отхвърля обвиненията. Той е част от антитерористична коалиция от 41 мюсюлмански държави, водена от Саудитска Арабия, но негов преставител не присъства на официалното ѝ влизане в действие на среща в Рияд миналата неделя. Саудитска Арабия обвини Иран и Ливан, че ѝ обявяват война Иран върна самолета на Бойко Борисов  Саудитска Арабия обяви антитерористична коалиция Саудитският престолонаследник: Иранският аятолах е \"Хитлер на Близкия изток\" Саудитска Арабия обвини Иран и Ливан, че ѝ обявяват война", "date": "2017.11.29", "title": "Борисов в Рияд: Стабилността ни прави интересни за света"}
{"url": "http://clubz.bg/61281-novata_bitka_na_valeri_simeonov_s_nelegalnata_rakiq_i_golemite_proizvoditeli", "text": "Членовете на Националното сдружение \"Българската домашна ракия\" са поискали и получиха среща с вицепремиера Валери Симеонов, на която са настояли да се вземат всякакви мерки, включително и законодателни, с които да се спре  . Съобщението за срещата на Симеонов с организацията дойде от партийния пресцентър на НФСБ. Според \"Българска домашна ракия\" от нелегалните производители не се събира акциз, което създава предпоставки и регистрираните по закон обекти също да не го правят. Става дума за нерегистрираните казани за варене на алкохол.  Членовете на сдружението осъждат такова поведение  Има и идея за изготвяне на нов Закон за българските уникати, съобщи вицепремиерът Валери Симеонов след срещата в Министерския съвет. А този закон  трябвало да се предвиди и това производство на най-традиционната българска напитка, съобразено с европейската директива. От организацията посочват, че са неправилни правени в общественото пространство внушения, според които  Припомнят, че според актуалното законодателство само в тези обекти гражданите имат право законно да дестилират алкохол за собствена консумация. Симеонов обаче обяви, че ще се заеме и с големи производители на ракия. И със законови промени ще се направи така, че на етикета на всяка бутилка да пише какво е съдържанието на зърнен етанол. Вицепремиерът не каза кои производители визира. По думите му обаче към момента законът позволява съдържанието на зърнен етанол в ракията да стига до 60 процента, но няма изискване точният процент да бъде посочен върху етикета на бутилката. Друг проблем е продажбата на този етанол на нелегалните казанджийници.", "date": "2017.11.29", "title": "Новата битка на Валери Симеонов - с \"нелегалната\" ракия и големите производители"}
{"url": "http://clubz.bg/61284-nepostna_pica_i_byudjet_rabotna_nosht_v_parlamenta", "text": "Среднощното приемане на бюджета принуди депутатите от ГЕРБ да поръчат внушително количество пици, за да вечерят. Това се случи между 18,30 и 19,00, когато имаше почивка, след като малко преди това заседанието бе удължено до 23.00 ч. Освен саковете с пици в стаята на ГЕРБ бяха донесени много стекове с безалкохолни напитки. Депутати признаха, че пиците не са постни. Все пак имало и такива за онези, които ги предпочитат. В първото правителство на ГЕРБ тогавашният финансов министър Симеон Дянков определяше бюджета именно като постна пица. На напомнянето, че според шефа на бюджетната комисия Менда Стоянова бюджетът за догодина е пица с пармезан той отговори, че в момента пицата, която яде, е с топено сирене. От ГЕРБ бяха категорични, че са поръчали пиците от същото място, откъдето ги поръчва целият български народ. Те бяха производство на известна пицария. След като хапнаха, депутатите започнаха с дебатите по чл. 1 от бюджета. Основната дискусия се завъртя около плоския данък и прогресивното облагане и липсата на реформи. Това заяви лидерката на БСП Корнелия Нинова. Тя изтъкна, че години наред министрите на ГЕРБ подценяват умишлено приходите и има излишъци, които се разпределят от МС, субективно. Нинова изтъкна, че в последните дни общини на ДПС са получили 22 млн. лв., докато вицепремиерът Валери Симеонов е откривал тоалетна на ГКПП Калотина. Йордан Цонев (ДПС) отговори на Нинова, че не ДПС, а хората в общините са получили тези пари. Той изтъкна, че кметовете на ДПС са си свършили работата и са подготвили инвестиционни проекти. Шефът на парламентарната група на ГЕРБ Цветан Цветанов изтъкна, че последното управление на БСП е върнало държавата години назад, защото те са оставили държавата с 5,5% дефицит. Нинова отговори, че кметове на БСП са подготвили 60 проекта, които са одобрени, но не са получили финансиране. И напомни, че в общинитие, където кметовете не са от ГЕРБ и ДПС също живеят български граждани. Според него данъчната политика продължава да увеличава неравенствата, а България е единствената европейска страна, която облага минималните доходи на своите граждани. Бойчев изтъкна, че от БСП предлагат прогресивно подоходно облагане, което според него ще остави у българските граждани над 1 млрд. лв., с което ще се стимуилира потребелението и ще доведе до по-висок икономически растеж. Бойчев цитира президента на САЩ Франклин Рузвелт, според когото оценката на прогреса зависи от това дали държавата е успяла да осигури достатъчно на тези, които имат по-малко. Той обвини ГЕРБ, че отново подценяват БВП и прогнозите с цел да демонстират свръхсъбираемост. Бойчев изрази несъгласие с тезата на правителство, че се увеличават приходите от контрабандата. Проф. Станислав Станилов (Атака) припомни, че именно правителство, начело с БСП, е въвело плоския данък. Бойчев му отговори, че това е направено с определена цел, но сега вече времената налагат промени. В изказването си Йордан Цонев заяви, че икономическият екип на ГЕРБ не желае да използва икономическия растеж, за да проведе реформи в страната. В крайна сметка депутатите преиха чл. 1, който е и рамката на бщджета. Заложените приходи са 23,515 млрд. лв., а разходите - 11,923 млрд. лв. Приходите от данъци са в размер на 21,040 млрд. лв, а трансферите за общините - 3,264 млрд. лв. Заложеният икономически ръст е 3,9%, а крайното потребление се очаква да се повиши с 4,7%. Очаква се ръстът при инвестицитие да е 4,3%. Нивото на безработицата би трябвало да падне до 6,2%, В средносрочен план не се предвиждат промени в данъчната система.", "date": "2017.11.29", "title": "(Непостна) пица и бюджет - работна нощ в парламента"}
{"url": "http://clubz.bg/61241-vyv_vietnam_osydiha_na_7_godini_zatvor_blogyr_informiral_za_eko_katastrofa", "text": "Химическият разлив, който унищожи бреговете на централен Виетнам миналата година взе още една жертва в понеделник, когато 22-годишен блогър беше осъден на седем години затвор, защото е публикувал съобщения за бедствието. След кратък, закрит процес в провинция Хатинх блогърът Нгян Ван Хоа, беше признат за виновен, че е разпространявал антидържавна пропаганда като е правил клипове и е пишел за протестите срещу токсичното замърсяване, съобщават световните агенции. Еко катастрофата се случи след като нов завод за стомана с тайванска собственост изля цианид и други химикали в тръба право в морето, като уби морския живот и разболя хората в дългата 120-мили брегова линия. Това е една от най-големите екологични катастрофи във Виетнам. Фил Робъртсън, заместник- директор на \"Хюман Райтс\" за Азия, смята, че \"осъждането на Нгян Ван Хоа показва колко голямо е параноичното желание на правителството да стъпче политически идеите за справедливост и човешки права\". Той добавя пред \"Ню Йорк таймс\": \"Как иначе човек може да си обясни, че управляващите чуждестранна фирма, която е отровила океана, унищожила икономиката в четири провинции по морския бряг, са свободни да продължат дейността си, докато млад идеалистично настроен журналист влиза в затвора затова, че се е опитал да разкрие техните злодеяния?\" През юни беше осъдена друга блогърка Нгян Нгок Нху Кянх ( ) на 10 години затвор, отново за материали за отравянето на рибите. Първоначално правителството даде малко информация за разлива като не казваше името на токсичните прерати дори на отровените и на лекарите, които се опитваха да ги лекуват. Компанията Formosa Ha Tinh Steel Corporation, филиал на гиганта Formosa Plastics Group, накрая беше призната за отговорна за разлива. Беше ѝ наредено да плати 500 млн. долара за причиняването на катастрофата, а шефовете на фирмата официално се извиниха. Критиците обвиниха правителството в опит да защитят компанията. Според тях е имало сключена специална сделка с властите, когато те са получили собственост за фабриката си на брега.Токсичният разлив лиши рибарите от тяхното препитание и доведе до големи протести, което е необичайно за силно контролирания Виетнам. Осъденият блогър, който беше арестуван през април, е сред активистите в страната, чийто брой расте. Те използват фейсбук и другите социални мрежи да публикуват видео материали, фотографии и коментари, които противоречат на официалната държавна позиция. ", "date": "2017.11.29", "title": "Във Виетнам осъдиха на 7 години затвор блогър, информирал за еко катастрофа"}
{"url": "http://clubz.bg/61285-levski_iznese_naj_dobriq_si_mach_tazi_esen", "text": "\"Левски\" разгроми \"Дунав\" (Русе) с 4:0 като гост в мач от 18-ия кръг на Първа лига. \"Сините\" (днес в жълто) записаха най-убедителната си победа на чужд терен тази есен и изравниха най-изразителния си успех въобще (4:0 биха и \"Славия\" на \"Герена\"). След неубедителните игри срещу \"Витоша\" (Бистрица) и \"Верея\" в последните седмици, \"Левски\" имаше нужда от далеч по-добро представяне и днес го постигна. За отбелязване е и фактът, че този път голмайстори са халф и двама нападатели, а не... защитникът Давид Яблонски. Първото полувреме на Градския стадион в Русе бе интересно, със ситуации и пред двете врати. \"Левски\" нанесе своя удар в 33-тата и 39-ата минута, когато Васил Панайотов заби първите си попадения за родния тим. След почивката гостите бързо попариха и малкото останали надежди на \"дунавци\" - игралия силно Жуниор Мапуку бе точен за 3:0. 12 минути преди края и другият таран - Серджиу Буш, порази целта - 4:0. Така \"Левски\" скъси дистанцията до третия ЦСКА-София на три точки. Утре, 30 ноември, \"червените\" приемат \"Септември\". Лидерът \"Лудогорец\" пък гостува на \"Верея\". Кръгът е междинен, а до края на полусезона има още два. Любопитно е, че \"Левски\" още веднъж ще гостува в Русе до края на годината - в мач за Купата на България през ноември.", "date": "2017.11.29", "title": "\"Левски\" изнесе най-добрия си мач тази есен"}
{"url": "http://clubz.bg/61283-iranski_borec_zagubi_narochno_za_da_ne_sreshtne_izraelec", "text": "Когато загубите в спорта са симулативни, сме свикнали да наричаме явленията \"продаден мач\" или \"черно тото\". Но има и нарочни поражения по идеологически и политически причини. Така постъпи иранският борец Алиреза Карими-Макиани на световното първенство до 23 г. в полския град Бидгош. Той позволи да бъде буквално размятан по тепиха (ще си спестим сравнения) от руснака Алихан Жабрялов, тъй като при победа трябваше да се изправи срещу израелец. Водеше с 3:2 малко преди края и личеше, че е по-добрият. Тогава треньорът му извика към Алиреза да загуби. Той поклати глава. Последва по-настойчива заповед - с хвърлянето на кубче, което треньорите в борбата използват, за да оспорват съдийско решение. Този път актът имаше друга цел - не заради протест.  Схватката бе прекъсната, борецът се приближи към наставника си и трябваше да се подчини. Секунди по-късно руснакът \"измете\" тепиха с Карими и спечели с технически туш. На Карими му се е случвало и преди да падне нарочно, за да избегне израелец - през 2013 г. На следващия ден борецът пусна свое видео в инстаграм, в което се разхожда по улиците в Полша и слуша песен със следния рефрен: Което предизвика страхотна полемика в Иран. Федерацията по борба на страната публикува обръщение, в което нарича Карими Виден ирански имам защити решението на треньора. През август две от звездите на иранския футбол бяха извадени от националния отбор, тъй като излязоха за тогавашния си отбор, гръцкия \"Паниониос\", срещу \"Макаби\" (Тел Авив) в турнира Лига Европа. Единият беше капитан на селекцията на Иран. Другият бе върнат в състава, след като се извини публично.", "date": "2017.11.29", "title": "Ирански борец загуби нарочно - за да не срещне израелец"}
