{"url": "http://clubz.bg/56241-bush_bush_i_malko_klintyn", "text": ". Така звучеше забавно заглавие в американските медии, след като бе разпространена снимка на бившия американски президент-демократ Бил Клинтън, надничащ иззад гигантски скулптури на предшественика си в Белия дом Джордж Буш-старши и наследника си - Джордж Буш-младши. На англиски език играта на думи с фамилията на репубриканските президенти е забавна, защото \"bush\" в превод означава \"храст\". Клинтън посети президентския център \"Джордж Уокър Буш\" в Тексас за публично събитие в четвъртък, а прессекретарят му Анхел Уреня щракна бившия държавен глава в \"републиканския сандвич\". Пред центъра има големи фигури на двамата държавни глави на САЩ, които са баща и син и управляваха Белия дом преди и след мандатите на Бил Клинтън. Самият той пък се е \"скрил\" между двете скулптури и наднича с дяволита, широка усмивка и \"шпионска\" физиономия зад гърба на Буш-младши, разказа  Си Ен Ен. \"Животът ми между Буш и Буш\", гласеше друга закачка със забавния кадър в социалните мрежи. Самият Уреня, който разпространи фотото в Туитър, написа с намигане:     Дали Бил Клинтън е позирал нарочно за снимката заради вица в нея? Възможно е. Или пък просто е решил да се позабавлява. При всички положения кадърът - и заради дженка в него, и заради историческата му реалистичност, ще влезе на челно място в класацията на президентските снимки. ", "date": "15.07.2017", "title": "Буш, Буш и малко Клинтън"}
{"url": "http://clubz.bg/56226-tir_smaza_supergrupata_adrenaline_mob", "text": "При тежка катастрофа със супергрупата Adrenaline Mob във Флорида е загинал басистът Dave Z. (David Zablidowsky), съобщават световните агенции. Шестима са в болница, от които трима в критично състояние. На 14 юли следобед кемперът на бандата, с който обикалят из Щатите в подкрепа на новия си албум, е бил връхлетян от тежкотоварен камион във Флорида. За тази вечер бе планиран концерт с Сейнт Питърсбърг. Загинал на място е Dave Z, който се присъедини към квартета по-рано тази година. В миналото той е работил с TRANS-SIBERIAN ORCHESTRA, JOAN JETT AND THE BLACKHEARTS, Je Scott Soto, Джо Лин Търнър и мн. др. Кемперът на групата е бил отбит, за да смени спукана гума, когато върху него с висока скорост е връхлетял голям тежкотоварен камион, пише blabbermouth.net. Заблидовски е починал от травмите си няколко часа по-късно. Шест от общо девет души в превозното средство са откарани в болница, като трима от тях са в критично състояние, другите трима са стабилизирани. Двама са отказали медицинска помощ. Не се съобщава точно кои са шестимата пострадали. Adrenaline Mob е супергрупа с участието на вокалиста   (SYMPHONY X) и китариста  . В миналото през бандата са преминали Mike Portnoy, Paul Di Leo, John Moyer, A. J. Pero (от \"Туистед Систър\") и др. За зло съвпадение, легендата A. J. Pero умира през 2015 г., точно докато е на турне с групата Adrenaline Mob. Настоящото турне на бандата е в подкрепа на актуалния им албум от  , който излезе на 2 юни тази година и презентираше именно Дейв и барабаниста Джордан Каната като нови попълнения на групата от виртуози. Вижте King of the Ring от новия албум:        ", "date": "15.07.2017", "title": "ТИР смаза супергрупата Adrenaline Mob"}
{"url": "http://clubz.bg/56225-gyulen_vs_erdogan_v_turciq_prodyljava_lov_na_veshtici", "text": "Живеещият в изгнание в САЩ турски проповедник Фетхуллах Гюлен отправи сериозни обвинения към правителството в Анкара в изявление, разпространено в навечерието на първата годишнина от неуспешния опит за преврат, предаде ДПА, цитирана от бТВ. По думите му хората биват лишавани от препитанието си, докато властите провеждат  , за да \"отстранят\" всеки, за когото смятат, че е нелоялен към президента Реджеп Ердоган. Властта в Анкара обвинява именно Фетхуллах Гюлен за опита за преврат срещу Ердоган. Турция от година иска екстрадицията на проповедника от САЩ. Това засега не се случва. Според Анкара организацията на Гюлен била терористична.  Във вчерашния ден - преди годишнината от опита за преврат, посланикът на Турция във Вашингтон Сердар Килич заяви в интервю за \"Ройтерс\", че администрацията на президента Доналд Тръмп приема \"по-сериозно\" искането за екстрадиция на Гюлен, отколкото предшественика му в Белия дом Барак Обама. Дипломатът отново настоява САЩ да помогнат на Турция за залавянето на \"заподозрения\" за вдъхновител на опита за преврат проповедник, като използват разузнавателните си служби, за да намерят доказателства срещу него.  Дипломатът Килич казва още, че до момента няма никакъв знак какво ще рещат САЩ по отношение на Гюлен, който отрича каквито и да било връзки с опита за преврат срещу Реджеп Ердоган на 15 юли 2016 г. ", "date": "15.07.2017", "title": "Гюлен vs Ердоган: В Турция продължава лов на вещици"}
{"url": "http://clubz.bg/56222-federer_na_final_bez_zaguben_set_na_uimbyldyn", "text": "Роджър Федерер - Марин Чилич е финалът тази година на тенис турнира от Големия шлем \"Уимбълдън\". Маестро Федерер е на 11-ия си финал, като има 8 титли и общо 18 в Гранд слам. Швейцарецът още не е загубил сет. Снощи той получи най-сериозен отпор досега - от Томаш Бердих, 7:6(4), 7:6(4), 6:4, който единствен успя да задържи Роджър на корта повече от два часа. Но това беше всичко, което успя да направи. По-рано Чилич, който в седем мача само веднъж е побеждавал Федерер - с 3:0 на US Open през 2014 г., спря американеца Сам Куери с 3:1 (6:7(6), 6:4, 7:6(3), 7:5). Това е втори финал в шлема за Чилич след въпросното му паметно участие на Откритото първенство на САЩ, когато грабна титлата с победа над Кей Нишикори на финала.", "date": "15.07.2017", "title": "Федерер на финал без загубен сет на \"Уимбълдън\""}
{"url": "http://clubz.bg/56224-novoto_nachalo_na_futbolnata_ni_pyrva_liga_pobeda_na_chujd_teren_i_bezlichno_remi", "text": "Новото първенство на Първа професионална лига започна без фанфари - \"Локомотив\" (Пловдив) победи новака \"Етър\" (Велико Търново) на стадина в Ловеч с 2:1, а \"Берое\" и \"Верея\" направиха сиво 0:0 в дербито на Стара Загора. Срещата \"Етър\" - \"Локо\" се игра на стадиона на \"Литекс\" в Града с покрития мост, тъй като \"Ивайло\" в старата ни столица няма осветление и на този етап не отговаря на изискванията за лиценз. А \"смърфовете\" бяха попарени от решението на лидера и голмайстор Мартин Камбуров да не играе, тъй като е в конфликт с клубния президент Христо Крушарски. Ветеранът има да получава пари и е настоял да му бъдат платени, в противен случай няма да облече екипа. Така и стана. Въпреки това Локо взе победата. \"Черно-белите\" нанесоха удар в края на първото полувреме, когато Веселин Марчев откри (в 31-ата минута), а в 45-ата Дани Кики удвои.  В 83-тата Цветомир Тодоров намали резултата от пряк свободен удар, а в самия край символичните домакини направиха пропуск за 2:2. Малко по-късно \"Берое\" и \"Верея\" не успяха да се победят на стадиона на \"зелено-белите\", който бе доста празен като за начало на сезона и градско дерби. Друго лошо впечатление оставиха двата отбора, особено домакините. Настани се неприятното чувство, че двата отбора и пет дни да играят няма да си вкарат гол. Чисти ситуации пред двете врати почти липсваха. Официален дебют начело на \"Верея\" направи Илиан Илиев, а Александър Томаш изведе беройци срещу бившия си тим, на който беше треньор през целия минал сезон. Тази вечер от 18:45 часа играят \"Черно море\" и \"Витоша\" (Бистрица), а от 21:00 е столичното дерби \"Славия\" - ЦСКА-София на националния стадион \"Васил Левски\". В неделя \"Ботев\" (Пловдив) приема \"Пирин\", а в понеделник един срещу друг излизат \"Септември\" и \"Дунав\" (Русе). Големият сблъсък на първия кръг \"Левски\" - \"Лудогорец\" е отложен за 6 септември.", "date": "15.07.2017", "title": "Новото начало на футболната ни Първа лига - победа на чужд терен и безлично реми"}
{"url": "http://clubz.bg/56227-vejdi_rashidov_pametnici_rushat_samo_plemenata", "text": "С тези думи бившият министър на културата, сега депутат от ГЕРБ Вежди Рашидов обобщи отношението си и към сагата с Чинията на връх Бузлуджа, и към премахването на паметника \"1300 години България\" до НДК. Той бе гост на предаването \"Тази събота\" по бТВ. Първата тема бе Бузлуджа. По време на правителственото заседание в сряда министрите отказаха да предоставят паметника, строен някога за върхушката на БКП, на БСП, както настояваше лидерката на левицата Корнелия Нинова. Финансовият министър Владислав Горанов тогава се обявява за разрушаването на монумента в 12-метровата звезда и футуристична кръгла форма - с финансови мотиви. Рашидов индиректно се конфронтира с мнението на Горанов с репликата за племената, които оставят след себе си пустош. Претенциите на БСП бившият министър обобщи така: По думите му за възстановяването на Бузлуджа е нужда инвестиция от групо около 30 милиона лева. Решението на Бойко Борисов от 2011 г., когато Чинията бе прехвърлена на БСП от Министерския съвет, Рашидов отдаде на емоционална реакция на премиера Бойко Борисов. Скулпторът-политик нарече \"най-обикновена вандалщина\" подпалването на крана в центъра на София, с който се премахва монументът \"1300 години България\", но даде да се разбере, че е против и това племахване. Първо - защото той не бил социалистически и второ, защото е правен именно за мястото, на което е. Той призова собствениците на паметници и имущество да се грижат за него и посочи отговорника за състоянието на разруха на \"Осмоъгълния\" - Столичната община.  След това добави: Следващата тема бе самото НДК и скандалите около управлението и ремонта му за българското председателство на Съвета на ЕС. Бившият министър разказа как управлението на дружеството му е било взето по време на втория мандат \"Борисов\": Той обаче обяви, че е имало \"манипулация\" за културните постижения в Двореца. По думите му там са се харчили огромни пари за реклама, направен бил опит да се представи как с ремонта на две зали и провеждането на две представления \"едва ли не сме оправили българския театър\". В НДК били давани по 30 000 лева хонорар за една вечер, докато за постановката \"Хъшове\" на Александър Морфов в Народния театър, която 5-6 сезона поред пълни залата, едва се събрали 10 000 лв. хонорар за година, разказа Рашидов. По повод годишнината от опита за преврат в Турция Рашидов заяви:  ", "date": "15.07.2017", "title": "Вежди Рашидов: Паметници рушат само племената"}
{"url": "http://clubz.bg/56233-%E2%80%9Edom_na_myrtvite%E2%80%9C_otpredi_6000_godini_e_otkrit_kraj_stounhendj", "text": "Продълговата неолитна могила с погребения е открита недалеч от древния култов комплекс Стоунхендж и Ейвбъри. Възможно е в нея да са погребани строителите на гигантския мегалитен кръг – или пък техните религиозни противници, убити при унищожаването на по-малкия каменен кръг на няколко мили оттам. Полевата археологическа школа на Редингския университет и местни доброволци са изследвали мястото на продълговата неолитна могила в местността Кетс Брейн (буквално – „Котешки мозък“). Могилата е с около хиляда години по-стара от близкия, по-малък каменен кръг Мардън Хендж, който е бил частично разрушен при издигането на по-известния паметник. В могилата са погребани останките на местни жители от епохата на издигане на Стоунхендж. Съоръжението е било забелязано за първи път от въздуха, по време на процеса на заснемане на хълмовите укрепления от неолита през последните няколко години. Продълговатите погребални могили от епохата на неолитната британска култура са слабо изследвани и сегашното откритие ще позволи на учените нови наблюдения върху вярванията и религиозната практика на тогавашните обитатели на Острова. Могилата ще бъде запазена и отворена за публичен достъп.", "date": "15.07.2017", "title": "„Дом на мъртвите“ отпреди 6000 години е открит край Стоунхендж "}
{"url": "http://clubz.bg/56172-sedem_vyprosa_koito_decata_mrazqt", "text": "Опитвам се да си представя как непознатите възрастни изглеждат в очите на децата. Не, не става дума за съвсем непознати хора от улицата. Говоря за наши далечни приятели или роднини, които децата ни срещат за първи път, а те от сърце им се радват, и ги пощипват по бузките, искат целувки, хубаво ги размачкват, теглят им ушите, тупат ги по гърба и изобщо се държат толкова фамилиарно и мило, а мама и татко се чувстват неудобно и нищо не казват, за да не ги обидят. Признайте си, нямате ли такива ситуации? Сватба на далечен роднина? Случайна среща на улицата? Голяма семейна сбирка? Ние, възрастните, го правим с най-добри чувства, но децата понякога ужасно се смущават от демонстрации на близост или неловки въпроси от страна на хора, които виждат за първи път. Попитах моите хлапета кои въпроси мразят най-много. Ето какво ми отговориха. Опитайте се да си спомните хората, които ви задаваха този въпрос като малки? Не се ли изпълвахте веднага с неприязън към тях и с ужасно неудобство, защото и двамата ви родители в този миг са се вторачили във вас и ви се струва, че от отговора ви зависи дали те ще продължат да ви обичат? Алекс е твърде малък да формулира защо мрази този въпрос, но винаги се засрамва, когато му го зададат и не реагира както например, ако го запитат: Какво обичаш повече - шоколад или сладолед? А иначе, на горния въпрос хитрите дечица отговарят „мама“, ако мама е там, или „татко“, ако татко е наоколо. А искрените дечица отговарят „и двамата“. От време на време, ако мама и тате са в немилост, може да се чуе „баба“, „дядо“ или „кучето“. :) При всички положения никое детенце няма нужда да му се втълпява, че е нормално да обича повече единия от родителите си. Какво бихте отговорили вие, ако някой ви попита: Кое от децата си обичате повече - голямото или малкото? Всичките ми момчета приличат външно повече на мен, но на този въпрос задължително отговарят „на татко“, защото се опитват да са като него във всичко, той е мъжът, спортистът и моделът им за подражание. При което човекът отсреща започва да им обяснява, че всъщност много приличат на мама, те оспорват, а аз се чувствам като един много недостоен „за приличане“ човек, само защото съм мама на момченца, а не на момиченца. Може би трябва да подхвърля на момчетата една идея. Нека следващия път да отговорят: „На съседа, ама мама не дава да казвам на никого.“ Поне да има за какво да се посмеем. Този въпрос им е просто любим. Така отговори моят отличник Косьо, когато веднъж за пореден път го попитаха това. Независимо дали училището върви или не, децата намират за скучен този въпрос. Попитайте ги по-добре каква музика слушат, а ако искате да сте наистина модерни, кой е любимият им влогър/ютубър или какви игри играят. Слава богу, никой от моите не е отговарял така на възрастните ми лели, които задават този въпрос. Но го виждам в погледите им. И треперя, че някой ден ще се изпуснат. Всъщност това е въпросът, заради който ми хрумна и тази малка „анкета“. Онзи ден се засякохме с един мой далечен братовчед на улицата и той го зададе на едно от момчетата ми, което ужасно се смути. Трябва да му разкажа непременно как веднъж батко му отговори на подобно запитване и сложи край на всички дискусии по темата. Освен това не обичам някой да кара децата ми да вършат каквото и да било, само за да угодят на някого. \"Отиди да целунеш старата си леля, тя много ще се радва. Изяж баницата със спанак, защото иначе ще я обидиш.\" Децата не са маймунки в цирка или играчки на пружинка. Мили далечни братовчеди, пралели и вуйни, уважавам ви, но ако искате децата ми да ви харесват, ще трябва да ги спечелите сами. Ако не можете, гушкайте си вашите и питайте тях кого обичат повече и дали чорката им расте. На моите това не им е приятно.", "date": "15.07.2017", "title": "Седем въпроса, които децата мразят"}
{"url": "http://clubz.bg/56230-es_ostava_solidaren_s_turciq_erdogan_iska_nobel_za_mir", "text": "Това пише в общо изявление на върховния представител на ЕС по въпросите на външните работи и политиката на сигурност Федерика Могерини и комисаря по политиката на добросъседство и разрушаване Йоханес Хан, изпратено по повод годишнината от опита за преврат с южната ни съседка срещу властта на президента Реджеп Ердоган. Документът е цитиран от турския вестник \"Хюриет\". ЕС изразява и волята си да сътрудничи със „стабилна, икономически процъфтяваща и демократична Турция“, припомняйки, че \"уважаването на човешките права, основните свободи и върховенството на закона са основни принципи на ЕС\" и Турция като партньор следва да ги подкрепя. По-рано \"Хюриет\" цитира и президента Реджеп Ердоган, който заявява: Според изследване, поръчано от управляващата партия на Ердоган - Партия на справедливостта и развитието, около 47,5% от \"мъчениците\" по време на атаката срещу властта в Турция са били застреляни, а 21% са били убити в експлозии от бомби, пуснати от самолет, 9% - от танкове, а 6 % са загинали при обстрелване от хеликоптер. Президентът припомни, че в нощта на опита за преврат са убити 35 участници в заговора, но това е станало по време на сблъсъците. Според президента Турция е \"по-развита от някои европейски страни по отношение на човешките права\". Но не дава примери кои общества има наблюдения. По думите му, цитирани в турския вестник, никой не може да отрече, че страната е по-развита в демократично отношение в сравнение с периода преди 15 години и \"дори по-развита от западните страни\".", "date": "15.07.2017", "title": "ЕС остава солидарен с Турция, Ердоган иска Нобел за мир"}
{"url": "http://clubz.bg/56216-rumyniq_pogna_kanadska_zlatodobivna_kompaniq_za_86_mln", "text": "Румънското правителство връчи на канадската златодобивна компания Gabriel Resources искане да изплати данъци в размер на 8,6 милиона долара, съобщи в. \"Гардиън\". Това стана броени дни, след като фирмата заведе дело срещу Букурещ за компенсация в размер на 4,4 милиарда долара заради нереализиран проект. В продължение на повече 18 години от Gabriel Resources се борили да получат разрешителни за открита мина. Тя се намира в село Рошия Монтана в планината Апусени. Там се намират най-големите в Европа залежи на злато. Проектът обаче бил спрян през 2013 г., след като десетки хиляди хора протестирали срещу него по улиците в продължение на три седмици. Година по-късно румънското правителство оттеглило подкрепата си за начинанието А тази година подало заявка за включване на Рошия Монтана и околностите в списъка за световно културно наследство на ЮНЕСКО. Това на практика е унищожаване на мината. В края на юни от Gabriel Resources обявиха, че ще съдят Румъния в съда на Световната банка за загуби в размер на 4,4 милиарда долара. От компанията твърдят, че властите в Букурещ са нарушили редица международни инвестиционни договори. Ако делото бъде спечелено, на канадците ще бъдат изплатени близо 2 на сто от предвидения за тази година БВП на Румъния. Дни по-късно Букурещ обяви, че Gabriel Resources дължи 8,6 милиона долара неплатен данък ДДС, свързан с купуването на стоки и услуги в периода 2011-2016 г. Властите предупредиха, че златодобивната компания може да плати още милиони в наказателни лихви. От Gabriel Resources твърдят, че действията на Румъния са \"просто едно отмъщение\". Според канадците избраното за това време съвсем не е случайно съвпадение. В комюнике изпълнителният директор на фирмата Джонатан Хенри заявява, че това се прави, за да се възпрепятства стремежът й да получи справедливост в заведеното от нея дело. Смята се, че под Рошия Монтана има 314 тона злато. Проектът предвиждаше това да бъде най-голямата златна мина в Европа. Срещу него обаче имаше постоянна съпротива от природозащитници и други групи. Ако мината функционираше, там щеше да се използва значително количество цианид. А близката долина щеше да се превърне в бунище за близо 250 милиона тона отпадъци с цианид от промиването на злато. Щяха да бъдат също така унищожени 4 планински върха, близките села и редица подземни галерии на 1900-годишна възраст, останали от римско време.", "date": "15.07.2017", "title": " Румъния погна канадска златодобивна компания за $ 8,6 млн."}
{"url": "http://clubz.bg/56217-trusove_v_golemi_ruski_banki_shte_pechata_li_kremyl_pari", "text": "Близо 340 банки, които не отговарят на стандартите, са били закрити в Русия от 2013 г. досега, съобщи управителят на Централната банка Елвира Набулина. На 10 юли \"Югра\" - една от най-големите банки, премина под временното външно управление на Агенцията за застраховане на вложенията (АЗВ) за срок от 6 месеца.  Тя ще трябва да плати 170 милиарда рубли (близо 5 млрд. лв.) за обезщетения. Според финансови експерти след тази случка на руската Централна банка вероятно ще й се наложи да пусне машината за печатане на пари  - поне 35 млрд. рубли (или около 1 млрд. лв.). В четвъртък икономическият министър Максим Орешки предупреди населението, че е много вероятно курсът на рублата да се дестабилизира. Не само банка \"Югра\" създава проблеми на Русия.  Държавната \"Сбербанк\" вече почти загуби всякаква надежда в завръщането на няколко милиарда долара заем от Хърватия, които бяха наляти в хранителния концерн „Агрокор“, чийто фалит почти свали правителството в Загреб. \"Сбербанк\" е най-големият кредитор на дружеството, с осигуряване на средства от 1,1 милиарда евро. Към днешна дата финансистите на \"Сбербанк\" вече са се примирили, че кредитът няма как да бъде върнат. ", "date": "15.07.2017", "title": "Трусове в големи руски банки. Ще печата ли Кремъл пари?"}
{"url": "http://clubz.bg/56228-ima_pobediteli_v_igrata_na_sp_%E2%80%9Eklub_z%E2%80%9C_prez_yuni", "text": "Изтеглихме победителите в последната игра на списание „Клуб Z“ през юни. Голямата награда бе осигурена от нашия партньор   – пет продукта за отслабване и електронна книга с готварски рецепти. Серията продукти Slim Pasta включва   и   и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. За да получат наградите си, късметлиите, които спечелиха, е достатъчно да изпратят съобщение във Facebook   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на email: office@clubz.bg. Честито на победителите! А на останалите – късмет със следващата ни корица.", "date": "15.07.2017", "title": "Има победители в играта на сп. „Клуб Z“ през юни"}
{"url": "http://clubz.bg/56229-zapochva_novata_igra_na_spisanie_%E2%80%9Eklub_z%E2%80%9D", "text": "\n\tНовият брой на списание „Клуб Z” вече е на пазара. Можете да го купите и от удобния   в сайта ни на хартия или PDF. По традиция списанието пристига при вас с нашата поредна игра. Голямата награда в нея през юли е осигурена от нашия партньор   и е изключително полезна за фигурата през лятото – пет продукта за отслабване и електронна книга с готварски рецепти. Серията продукти Slim Pasta включва   и  и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 август 2017 г., а имената им ще бъдат публикувани на нашата страница във Facebook и сайта www.clubz.bg. Успех!", "date": "15.07.2017", "title": "Започва новата игра на списание „Клуб Z”"}
{"url": "http://clubz.bg/56197-zatqgat_li_sasht_rejima_za_vizi_za_vsichki_191_strani", "text": "Държавният департамент на САЩ ще изисква от всички страни да предоставят подробни данни за кандидатите за американска виза, съобщава \"Ройтерс\". Според  , страните, които не изпълнят изискванията, определени в него в рамките на 50 дни, може да бъдат изправени пред санкции от страна на САЩ. Докладът, изпратен на американските дипломатически представителства, преразглежда процедурите за проверка на кандидатите за американска виза в съгласие с новите правила за влизане в САЩ, наложени от президента Доналд Тръмп, твърди \"Ройтерс\". Според държавни служители голяма част от изискваната информация и сега се споделя от много страни. Джон Сандуег, бивш служител на Отдела за вътрешна сигурност, коментира, че някои държави могат да повдигнат въпроса за защитата на личните данни, ако Вашингтон иска допълнителна информация, различна от тази, която вече се предоставя. За разлика от ограниченията за влизане в САЩ, наложени от Тръмп за гражданите на шест мюсюлмански страни и засега изпълняващи се, докато съдът не се произнесе по същество за законността им, новите правила се отнасят за \"всички 191 страни\". Според документите, публикувани от \"Ройтерс\", някои от изискванията към държавите  са: Документът предлага въпроси, на които да отговорят страните, които не са членове на Програмата за премахване на визите. В нея членуват страни като Великобритания, Австрия, Словакия, Литва, но не и България, а информацията за тях периодично се проверява от САЩ. Сред въпросите са такива за издаваните паспорти, споделяната информация за тероризма и заплахите за обществената сигурност с Интерпол и обмена на информация със САЩ. На базата на отговорите на тези въпроси ще бъде определяно дали страните отговарят на определените стандарти. Ако не изпълняват изискванията или не предложат план за осигуряването на изискваните данни, страните са заплашени от санкции, включително забрана някои техни граждани да влизат в САЩ, се казва в доклада. САЩ ще си сътрудничат с чужестранните власти, за да определят дали отговарят на стандартите и ако не, да предложат план за изпълнението им. Докладът уточнява и рисковите фактори, които САЩ ще вземат предвид при оценката на дадена страна. Някои от тях са спорни и би било трудно да се докажат, например гарантирането, че \"не са и няма опасност да станат сигурно място за терористи\", коментира \"Ройтерс\". Новите изисквания са част от стъпките на администрацията на Тръмп, които според Белия дом трябва да ограничат терористичните заплахи. По предварителни оценки някои страни не изпълняват заложените стандарти, а други са \"в риск\" да не ги изпълнят. Имената на тези държави са изброени в отделен класифициран документ. Леон Родригез, бивш директор на имиграционните власти в САЩ, смята, че за страните няма да има реални последствия до излизането на резултатите от проучването дали изпълняват изискванията.  Държавният департамент отказва да коментира данните и заявява пред \"Ройтерс\", че няма да дискутира вътрешни комуникации.", "date": "15.07.2017", "title": "Затягат ли САЩ режима за визи \"за всички 191 страни\"?"}
{"url": "http://clubz.bg/56209-semejstvo_trymp_komicite_ot_klana_korleone", "text": "Последният скандал „Тръмп-Русия” засили впечатлението, че първото семейство на САЩ прилича на непохватни бандити, комици от клана Корлеоне, а Доналд Тръмп-младши е в ролята на глупавия син Фредо.   : Тази руска история просто не свършва. Точно като си мислех, че е приключила, те отново ме вкарват. : Какво значи това? : Това е сицилиански знак. Означава, че генерал Флин ще спи с рибите. : Кои са Рибите? Това еврейски момичета ли са? Близнаци ли са? Спал ли съм с тях? Това на Мис Вселена ли беше? И сега Флин е с тях ли? : Не, Тате. Това означава, че е политически труп. : Защо не го кажат просто? Трябва ли да ми изпращат риба? Защо просто не ми напишат в туитър? Не разбирам тая врява около руската история. Говорих с Путин за това тази седмица. Той бе изумен. Каза, че му прилича на лов на вещици. :  Трябва да ги подкараме. Да ги изтрепем… : Обадих се на директора на ФБР Коми и казах, че имам нужда от лоялността му. Направих му предложение, на което не може да откаже. Не знам какво стана. : Отказа. : Казах му: „Някой ден, а този ден може никога да не дойде, ще ти поискам услуга. Може да е да отидеш в Мексико да строиш ограда. Може и да не е. Или може да е да си променим мнението за генерал Флин. Това може никога да не стане. Но може и да стане. Вероятно ще се случи, не знам. Но дотогава гледай на поста си като на подарък от мен за сватбата на дъщеря ми”. : От седем години вече съм омъжена, Тате. : Погледни я, толкова е яка. Имам предвид умна. Видя ли я как ме замести на Г-20? Първата жена президент, казвам ви. Но сега пък Робърт Мълър пое цялото това разследане на нашия случай.  : Можем да му направим предложение, на което не може да откаже. : Да бе! Като апартамент в хотел „Тръмп” във Вашингтон или пък бунгало в Мар-а-Лаго? : Не такова предложение. : Никой не би отказал бунгало в Мар-а-лаго. Те са с най-добрите легла на света, най-добрите на света. : Мисля, че е най-добре да не правим никакво предложение на бившия директор на ФБР Мълър. : Сега и тази работа с Дон-младши. : Младши е с добро сърце, но е глупав, а това е на живот и смърт. : Докарай го тук. … : Видя ли ме по „Фокс”, Тате? : Видял си се с руснаците и си писал имейли за това. Толкова си глупав. Защо не си като Джаред. Той никога не би допуснал такава грешка. : И Джаред беше там. : Ти го измисли. Знам, че си ти, Младши. Разби ми сърцето. : Опитвах се да помогна. Умен съм, нищо че хората казват обратното. Умен съм и искам уважение. На това си ме учил – дръж приятелите си близо, а руснаците – дори още по-близо. : Ти си човек от високо качество, но никога не взимай страна извън семейството. : Не съм. Взех твоята страна. : ОК. Тогава никога не взимай повече страната на семейството. Сега изчезвай и вземи рибата… остави канолите. Нищо да не му се случва, докато майка му е жива. : Тате! : ОК, нищо да не му се случва. Вероятно. Може и да се случи, но може и да не се случи. Какво друго? : Катарците искат да им помогнеш със саудитците. Казват, че могат отново да помислят за парите за имота на Джаред на Пето авеню. : Само да бяха дошли при нас с уважение – и с половин милиард – то саудитците вече щяха да страдат. Ще видя какво може да направя. Сега искам световна среща за мир с всичките ми врагове. Ким Чен Ун, Хасан Рухани, Си Цзинпин, Ранд Пол, Джон Маккейн. Докарайте ги всички тук. И да ги настаните в моя хотел. : И после излизаме на дюшеци? : Не и докато не си платят сметките. : А какво да правим с руската история? : Трябва да я прекратим. Трябва ни нещо, с което да държим Мълър, Коми, Маккейн и всички такива. (Крещи) Младши! : Да, Тате. : Обади се на твоя човек и виж дали Путин има нещо за нас. ... Доналд Тръмп - президент на САЩ Иванка - дъщеря и съветник на президента Доналд Тръмп  Джаред Къшнър - съпруг на Иванка и старши съветник на тъста си, президента на САЩ Доналд Тръмп Генерал Майкъл Флин - съветник по националната сигурност на Тръмп само за три седмици и принуден да подаде оставка заради укрити контакти с посланика на Русия Стив Банън - главен стратег в Белия дом Дон-младши - едноименният син на Доналд Тръмп, който призна за среща с руска адвокатка, която обещала компрометираща информация за Хилъри Клинтън", "date": "15.07.2017", "title": "Семейство Тръмп - комиците от клана Корлеоне"}
{"url": "http://clubz.bg/56238-stolichnata_obshtina_obmislq_usednalost_za_roditeli_na_pyrvoklasnici", "text": "Част от критериите, които носят точки за прием на деца в първи клас в столичните училища бяха отменени от Софийския административен съд. Жалбата е от родители, но и прокуратурата води дело срещу Столичната община заради наредбата за прием на първолаци. Магистратите отмениха изискването постоянният и настоящият адрес на родителя да съвпадат и местоживеенето да е в района на избраното училище, което даваше повече точки за класирането. Съдът отмени и критерия, по който предимство за записване в определено училище получаваха децата, чиито родител работи в близост.  Административният съд в столицата смята още, че т.нар. \"социални\" критерии, записани в Наредбата за прием на първокласници в София, също трябва да бъдат премахнати. Те гласяха, че деца с починал родител, от многодетни семейства или отгреждани в приемни семейства имат предимство при записването в първи клас. От Столичната община обаче ще обжалват решението на Софийския административен съд пред Върховния административен съд. Директорката на образователната дирекция в кметството в София Мария Минчева пък съобщи пред БНТ, че се обмислят и \"контрамерки\" за селектиране на децата за първи клас в училищата, в случай, че и втората съдебна инстанция не приеме критериите за адрес и месторабота на родителите. Кметството в София и Министерството на образованието вече разработвали нови текстове в нормативната уредба, с които например да се въведе т.нар. \"уседналост\" за родитетите, които имат първокласници, чийто прием предстои. Това значи, че семействата и настойниците на малчуганите няма да имат право да сменят адресната си регистрация определен период от време преди и по време на месеците за кандидатстване в първи клас. По думите на Минчева подобни \"масови\" смени на адреси преди кампанията за записване на първолаците, с цел получаване на допълнителни точки, било наблюдавано тази година. Тя каза още, че \"социалните\" критерии, които дават предимство на определени деца са били одобрявани от повечето родители, но ако съдът постанови окончателно отмяната им, общината ще се съобрази.  ", "date": "15.07.2017", "title": "Столичната община обмисля уседналост за родители на първокласници"}
{"url": "http://clubz.bg/56239-bistrishkite_tigri_bez_tochka_v_pyrviq_si_mach_vyv_futbolniq_elit", "text": "Дебютантът в Първа лига - отборът на \"Витоша\"-Бистрица, не успя да вземе първа точка в историята си във футболния ни елит в първия мач от новия сезон. Тимът бе победен с минималното 1:0 от \"Черно море\" с гол в 63-ата минута, дело на Георги Божилов. Футболистът се завърна в редиците на варненци, след като изкара две години в \"Берое\". Т.нар. \"Бистришки тигри\" често биват наричани \"отбора на Бойко Борисов\", тъй като министър-председателят е част от селекцията за ветерани на клуба.  Мачът срещу домакините от \"Черно море\" се игра в Каварна. Варненци доминираха в играта през почти целия мач, като регистрираха и множество пропуски. Вратарят на \"Витоша\" Мартин Иванов изпъкна сред гостите, като спаси почти всички положения, в които се изискваше намесата му. Спорно излизане на стража на \"тигрите\" обаче бе част от причината Божилов да вкара победния и единствен гол в двубоя. Във втората част на първото полувреме и гостите от Бистрица имаха своите положения за попадение, които обаче не се превърнаха в голове, а в пропуски пред вратата на \"Черно море\". В събота вечерта е и първият мач от новия сезон на футболното ни първенство са отборите на \"Славия\" и ЦСКА. \"Белите\" са домакини. Мачът между \"Левски\" и \"Лудогорец\", който трябваше да се играе утре, е отложен заради участието на тимовете в евротурнирите.  ", "date": "15.07.2017", "title": "\"Бистришките тигри\" без точка в първия си мач във футболния елит"}
{"url": "http://clubz.bg/56232-mariq_gabriel_shte_se_bori_za_evtin_telefon_za_zapadnite_balkani", "text": "Един от приоритетите на новия български еврокомисар Мария Габриел ще е започване на разговори в ЕС за евтини телефонни разговори чрез мобилните оператори не само в рамките на ЕС, но и в страните от Западните Балкани. Това обяви самата тя в интервю за \"Дарищ\".  Еврокомисарят по цифрова икономика и общество обаче предупреди, че отпадането на роуминга в ЕС е отнело 10 години. Така че не очаква поевтиняването на разговорите с останалите страни от Балканите да бъде факт много скоро. По думите на Габриел   ", "date": "15.07.2017", "title": "Мария Габриел ще се бори за евтин телефон за Западните Балкани"}
{"url": "http://clubz.bg/56235-ubiecyt_ot_egipet_bil_svyrzan_s_islqmska_dyrjava", "text": "Египтянинът, обвинен за убийството на две жени при нападение с нож в курортния град Хургада на Червено море е свързан с \"Ислямска държава\". Това съобщиха \"Тайм\", ДПА и германският \"Франкфурте алгемайне цайтунг\", позовайки се на източници от египетските сили за сигурност.  Днес Берлин потвърди, че убитите жени са германски гражданки (макар че вчера бе съобщено, че са украинки). Те обаче не са били туристки, каквито бяха първоначалните данни, а ог години живеят в Египет.  Нападателят, идентифициран като Абдел-Рахман Шаабан, е 27-годишен студент от провинция Кафр ал Шейх в делтата на Нил, съобщи частния вестник \"Ал Масри ал Юм\". Според публикацията младият мъж е с чисто криминално досие и добра репутация в населеното място, откъдето е. Той е арестуван. Властите смятат, че нападателят е поддържал връзка с терористите от Даеш чрез интернет и е получил задача да нападне чуждестранни туристи на плажовете в Хургада. До момента обаче от \"Даеш\" не са поели отговорност за случая. При атаката бяха ранени още четири жени - две арменки, чехкиня и рускиня.  Ножът, с който е бил въоръжен мъжът, както и мобилният му телефон са били намерени от полицията след ареста му и са приложени като доказателства при разследването.", "date": "15.07.2017", "title": "Убиецът от Египет бил свързан с \"Ислямска държава\""}
{"url": "http://clubz.bg/56234-kastro_kym_trymp_ne_mojete_da_unishtojite_revolyuciqta", "text": "Раул Кастро, който наследи поста държавен глава на Куба от брат си Фидел, отправи обвинения към политиката на САЩ в реч пред Народното събрание на комунистическата държава.  Преди месец Доналд Тръмп ревизира започнатата от предшественика му Барак Обама политика на затопляне на отношенията между Белия дом и Куба. Обяснявайки действията си с нарушаването на човешки права от страна на властите в Хавана, Тръмп засили ограниченията, засягащи бизнеса между двете страни, както и достъпа на американски граждани до карибския остров.  Кубинският държавен глава допълни, че подобни опити за конфронтация вече са се провалили  След седем месеца Раул Кастро ще престане да изпълнява президентската функция, но ще остане лидер на комунистическата партия в страната.  Въпреки изострените дипломатически отношения между държавите възстановеното наскоро американско посолство в Куба продължава да работи.", "date": "15.07.2017", "title": "Кастро към Тръмп: \"Не можете да унищожите революцията\""}
{"url": "http://clubz.bg/56236-vinys_uilqms_zagubi_uimbyldyn", "text": "Новата шампионка на \"Уимбълъдън\" е Гарбине Мугуруса. Тя разгроми Винъс Уилямс във финалния мач, при това едва за час и 18 минути в 2:0 сета. Така испанката сложи точка на надеждата на американката за шеста титла в турнира. Купата от \"Уимбълдън\" е втора от турнир от Големия шлем за 23-годишната Мугуруса. Миналата година тя спечели \"Ролан Гарос\". Уилямс даде отпор в първия сет на съперничката си, но в крайна сметка Мугуруса го взе със 7 на 5 гейма. Във втория сет испанката не даде никакъв шанс на именитата си конкурентка и записа 6 от 6 гейма в сета, срещу 0 на Уилямс.  Днешната загуба е вторият неуспешен финал на турнир за Винъс Уилямс от началото на годината. Тя загуби и финала на Australian Open отстъпи на сестра си Серена Уилямс.  ", "date": "15.07.2017", "title": "Винъс Уилямс загуби \"Уимбълдън\""}
{"url": "http://clubz.bg/56231-germanski_opit_hram_kraj_magistralata_i_sms_blagosloviq", "text": "„Потърси Господ и ще го намериш“ - под това мото в Германия вече от десетилетия се полагат грижи за тези, които имат нужда да поспрат за малко и да се откъснат от вихреното движение и стреса, да се насладят на минутката вглъбяване и близост с Господа, от който имат нужда. В името на тази цел се работи методично – църквите по германските аутобани са десетки, а строителството им продължава, подтикнато от очевидната необходимост да се осигури кът на спокойствие за тези, които препускат непрестанно. Църквите по аутобаните подканват към отдих, размисъл и молитва. Дават възможност да заредиш душата си за по-нататъшното пътуване и да продължиш по-спокойно, по-сдържано и по-уверено, т.е. посещението на една такава църква е и гаранция за увеличаването на сигурността на движението. Германските църкви по аутобаните ви канят най-сърдечно - гласи призивът, отправен от сайта на църквите (вече никой не може без сайт) и хората се отзовават. На най-неочаквано място (защото не всички от храмовете са с най-централни позиции) можеш край олтара да се натъкнеш на спрял за кратко човек, който пали свещичката си и после вписва в специално поставената книга обръщението си към Онзи, който е навсякъде, включително край аутобаните. Има и възможност за получаването на моментална благословия – ако се изпрати SMS на един определен номер, минути по-късно на пътуващите се изпращат няколко добри думи, които със сигурност правят задачата им по-лека и по-спокойна. Съществуват изчисления, съгласно които към 1 милион души посещават годишно храмовете покрай магистралите. Те ценят най-вече спокойствието и анонимността – вписват размислите си в оставените за тази цел книги, палят свещ и предоставят някое малко дарение, важно за оцеляването и издръжката на тези своеобразни църкви. И тъй като става дума за Германия, и за крайпътните храмове са в сила строго определени правила: те трябва да са разположени в близост до крайпътно заведение, наоколо да има достатъчно места за паркиране, както и съответните санитарни съоръжения, да са надлежно обозначени с табели, да са отдалечени поне на 80 км една от друга. Задължително е и получаването на разрешение от Министерството на транспорта, а тъй като се предполага отбиването и на водачи на тежкотоварни камиони, не се препоръчва издигането на такива храмове в рамките на населени места. Църквите трябва да бъдат и достатъчно големи, за да посрещнат цяла туристическа група, ако до тях спре пътнически автобус. Работното време е от 8,00 до 20,00 часа, като периодично се организират и служби – например тази неделя има служба специално за мотоциклетисти в църквата на аутобан А5 край Баден-Баден. В поканата е отбелязано, че на дошлите ще бъдат предложени закуски и напитки. А службата ще се осъществи независимо дали времето е хубаво или не. Преди 60 години се слага началото на този чисто германски феномен – с малки изключения подобни „екстри“ край аутобаните не могат да се срещнат в нито една друга държава. А в Германия са вече към 50 – финансирани предимно по линия на частни иницативи. В зависимост от инициатора на строежа, църквите са католически или протестантски – но повечето посрещат охотно всички, без оглед на вероизповеданието. , пише в една от книгите, оставени за ползване от посетителите. , гласят най-често срещаните коментари, което иде да покаже, че храмовете край аутобаните пълноценно се справят с мисията си.", "date": "15.07.2017", "title": "Германски опит: храм край магистралата. И SMS благословия"}
{"url": "http://clubz.bg/56237-novoto_audi_a8_shte_moje_da_se_samoupravlqva_do_60_kmch", "text": "Тази седмица Audi представи новия си луксозен седан A8 в Барселона, Испания. Освен всички екстри, солиден хибриден двигател и познатия дизайн на немските автомобили, в колата има и огромно количество сензори, които я правят полуавтономна. Става дума за десетки сензори, камери, стандартен и лазерен радар, които заедно с изкуствен интелект позволяват колата да се управлява сама - до някаква степен. Възприетото като стандарт трето ниво на безпилотно управление - или \"без очи\", означава, че можете да оставяте колата да се се движи сама, но с ограничения. В случая има ограничения в скоростта и ситуацията - новото A8 ще може да се управлява сама в бавен трафик - при скорост до 60 км/ч. Колата може да ускорява, спира, завива и тръгва без намеса от шофьора. Има и други уловки, разбира се - автопилотът в задръствания работи само на пътища, където между вашето платно на движение и отсрещния поток има физическа преграда. Освен това в повечето държави да оставиш волана и да не следиш пътя е незаконно. Но автомобилът определено е стъпка към пълноавтономни коли, върху каквито работят и Tesla, Кадилак, Мерцедес, Intel, Apple и дори Google.", "date": "15.07.2017", "title": "Новото Audi A8 ще може да се самоуправлява до 60 км/ч"}
{"url": "http://clubz.bg/56240-yglen_kaza_ne_na_kamenna_kariera_do_seloto", "text": "След Трън, и село Ъглен започна да пише история с първия си местен референдум. Каменна кариера в близост до село Ъглен няма да има. Това е решението на жителите на селото край Луковит на проведеното днес допитване. Според предварителните резултати избирателната активност е била 66%, което прави резултатите от вота валидни. Според Закона за пряко участие на гражданите в държавната власт и местното самоуправление предложението, предмет на референдума, е прието, ако в него са участвали не по-малко от 40 % от жителите с избирателни права. От общо 447 бюлетини, открити в урните, не е имало нито една в подкрепа на откриването на каменната кариера, каквото инвестниционно намерение имаше. Точно 438 са бюлетините с отговор \"Не\" на въпроса трябва ли да има кариера, а 9 са недействителните гласове, съобщи кметицата на селото Таня Гетова, цитирана от \"Фокус\". По думите ѝ изборният ден е протекъл нормално и без сигнали за нарушения и е приключил точно в 19 часа, както е по закон. До референдума се стигна по решение на Общинския съвет в Луковит след жалба от граждани от Инициативния комитет в Ъглен, в която са описани притесненията на местните хора от негативното въздействие, което може да окаже разкриването на кариерата върху водоснабдяването и инфраструктурата на селото, природата и здравето им. Само преди месец на местен референдум в Трън местните жители казаха \"не\" за разкриване на мина за златодобив в района. И там активнотта бе над нужните по закон 40% от жителите на града с избирателни права. 93% от трънчани отхвърлиха инвестиционното намерение, отново предимно заради притеснения за здравето на населението.", "date": "15.07.2017", "title": "Ъглен каза \"не\" на каменна кариера до селото"}
