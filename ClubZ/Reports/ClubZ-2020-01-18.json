{"url": "https://clubz.bg/93126-megan_i_hari_se_otkazvat_ot_kralskite_si_titli", "text": "Принц Хари и съпругата му Меган вече няма да бъдат действащи членове на британското кралско семейство и няма да използват титлите \"кралски височества\", обяви днес Бъкингамският дворец, цитиран от Ройтерс, предава БТА. Кралицата свиква съвещание. Меган Маркъл ще се включи по телефона Хари и Меган обаче повече няма да получават обществени средства и ще възстановят сумата от 2,4 млн. бр. лири (3,1 млн. долара), похарчена за ремонта на резиденцията им. Тя допълва, че е особено горда от начина, по който Меган е станала част от семейството. Хари и Меган - \"полукралски особи\": Как може да стане това? Както е известно, в началото на месеца британският принц Хари и съпругата му обявиха намерението си да се откажат от статута си на старши членове на британското кралско семейство и да придобият финансова независимост. Това беше иненада за кралското семейство. Принц Хари, който заема шесто място в реда на наследяване на британския трон, прекара с Меган и 8-месечния им син Арчи всички коледни и новогодишни празници в Канада. Те съобщиха, че занапред смятат да живеят поравно в САЩ и Великобритания. Хари и Меган - \"полукралски особи\": Как може да стане това?", "date": "2020.01.18", "title": "Меган и Хари се отказват от кралските си титли"}
{"url": "https://clubz.bg/93118-tyrjestva_za_brekzit_na_31_qnuari_no_i_preduprejdenie_za_biznesa", "text": "Правителството на Великобритания ще организира специални прояви в нощта на 31 януари, когато страната официално ще напусне Европейския съюз. Но министърът на финансите и канцлер на държавното съкровище Саджид Джавид призна, че някои сектори от бизнеса в Обединеното кралството ще пострадат след раздялата с ЕС, предаде \"Ройтерс\", цитирана от БТА.  Брекзит може да струва на Великобритания по-скъпо от 47-годишното ѝ членство в ЕС В интервю за \"Файненшъл таймс\" Джавид казва, че след края на тази година британските регулации няма да съвпадат с европейските, Великобритания няма да участва в съвместните решения и няма да членува в митническия съюз на ЕС. Министърът има предвид изявлението на премиера Борис Джонсън, че преговорите за бъдещите отношения между кралството и ЕС ще приключат до края на 2020 година.  Борис Джонсън пропусна \"Брекзит\" в коледното си послание Великобритания ще напусне ЕС в 23 ч на 31 януари, но ще продължи да спазва законодателството на ЕС през следващите 11 месеца, които са преходен период, припомня \"Ройтерс\". През нощта на излизането от ЕС се очаква премиерът Джонсън да направи обръщение към нацията след заседание на правителството в Северна Англия. Освен това върху сградата на \"Даунинг стрийт\" 10 ще бъде прожектиран часовник, който ще отчита с обратно броене времето до 23 ч. вечерта на 31 януари, когато разводът ще стане факт. Целият правителствен квартал \"Уайтхол\" ще бъде озарен от светлинно шоу, а национални флагове ще се веят на всички пилони на площада на Парламента. Меркел: Брекзит трябва да събуди ЕС Кабинетът е разпоредил да се изсече възпоменателна монета, която ще бъде пусната в обращение същия ден.  Консервативното правителство на Борис Джонсън се е отказало от плана си в уречения час на раздялата с ЕС да зазвучат прочутите камбани на часовника \"Биг Бен\", който все още се ремонтира.  Борис Джонсън пропусна \"Брекзит\" в коледното си послание Меркел: Брекзит трябва да събуди ЕС", "date": "2020.01.18", "title": "Тържества за \"Брекзит\" на 31 януари, но и предупреждение за бизнеса "}
{"url": "https://clubz.bg/93122-kolko_uspeshna_e_strategiqta_na_trymp_za_iran", "text": "Решението на Доналд Тръмп да заповяда да се извърши нападението, с което бе отстранен Касем Солеймани, наподобява подхода на администрацията му по отношение на търговията. И в двата случая силата на САЩ на международната сцена е упражнявана едностранно без обществено обсъждане, в преследването на дългосрочни цели, въпреки краткосрочните рискове. Тръмп не иска конфликт с Иран в изборна година Както Роналд Рейгън доказа през 80-те години - подобна агресивна политика може да бъде успешна. Но е по-добре да се прилага избирателно и умерено. Тръмп не пожела да използва създадените многостранни институции като Световната търговска организация, за да преустрои търговските отношения с Китай. Вместо това президентът предпочете това, което в \"теория на играта\" наричат некооперативен подход - наложи мита на китайския внос и заплаши с по-сурови мерки, ако Пекин отвърне. САЩ отлагат за 15 октомври повишение на мита върху внос от Китай Чрез въоръжаването на традиционно икономически инструмент Америка съумява да преследва както цели, засягащи националната ѝ сигурност, така и в сферите на икономиката и финансите. На този етап политиката на Тръмп е успешна. Едностранната му намеса да преформулира НАФТА (Северноамериканското споразумение за свободна търговия) показва, че той е склонен да изтърпи известни щети у дома с надеждата, че ударите, които другите страни понасят, ще са много по-тежки и ще ги принудят да направят отстъпки.  Администрацията на Рейгън усъвършенства този подход, когато даде началото на напредварата по въоръжаване със СССР. 30 г. от призива на Рейгън: Мистър Горбачов, съборете тази стена! Чрез увеличените разходи по бюджета за отбрана президентът използва икономическата и финансова мощ на САЩ с ясното знание, че \"империята на злото\" не може да поддържа това темпо. Накрая републиканецът постигна не само ограничено тактическо надмощие, но и много по-мащабен геополитически триумф, който кулминира с разпада на СССР. Притискането на врага в ъгъла с надеждата да допусне грешка е стара стратегия. И както всяка стратегия - не липсват рискове. Администрацията на Рейгън трябваше да понесе тежки икономически и политически щети заради създаването на огромен бюджетен дефицит, както и заплахата от сериозна военна конфронтация със СССР. Половината руснаци се срамуват от разпада на СССР При НАФТА правителството на Тръмп рискува ответна реакция от страна на Канада и Мексико, която да доведе до сериозни отстъпки именно от страна на Вашингтон. Вместо това обаче още от първия опит американският президент успя да осигури много клаузи в полза на САЩ, които са включени в \"Споразумение САЩ-Мексико-Канада\". Първоначално Китай реагира по много по-различен начин, но е напълно възможно да не си е преценила силите. С удължаването на търговската война чрез взаимно увеличаване на митата икономиката на комунистическата страна се забави, което принуди множество компании да диверсифицират веригите за доставка, като по този начин ограничиха зависимостта си от Пекин. Китай ще купи допълнително US стоки и услуги за $200 млрд за 2 години Заради това Китай изпитва трудности да наложи структурните реформи, които са необходими, за да поддържа безпрецедентния си икономически ръст. В дългосрочен план това може да увеличи възможността от попадане в капана на средните доходи, също както множество развиващи се страни преди нея. Ако това се случи, Америка ще успее да предотврати биполяризацията на глобалната икономика.   Така стигаме до Иран, срещу който администрацията на Тръмп продължава да упражнява агресивна политика. Моделът е ясен: правителството предприема изненадваща стъпка, която предшествениците ѝ може и да са обмисляли, но така и не са подемали; и го прави без вътрешно или външно обсъждане.  Първоначалният резултат е значително обостряне на отношенията с трети страни, включително и съюзници. Врагът, в конкретния случай Иран, реагира, но със значително по-скромни последици, като наред с това допуска и трагична грешка - сваля пътнически самолет. Украйна иска черната кутия на сваления ѝ боинг и да съди виновните  Сега дори държавите-членки на ЕС, които толкова усърдно се опитваха да спасят ядреното споразумение, обвиняват Техеран, че нарушава договора. Все още не се знае как ще се развие конфликтът. Но вече е ясно, че САЩ постигна много успехи и че първоначалният огромен риск (открита война) е избегнат, поне засега. Това обаче не означава, че стратегията да се действа принудително е винаги успешна. Ако се прекали с нея, тогава рискът да се унищожи международния ред, от който САЩ печели изключително много, застрашаващо нараства.  Ако администрацията на Тръмп продължава по този начин, трети страни ще започнат по-често да вземат решения, които не са в интерес на Вашингтон. Забележете само как започна да нараства броя на държавите, които желаят да задълбочат икономическите и финансови отношения с Китай чрез инициативи като \"Един пояс, един път\", в противовес на предупрежденията на САЩ. Опиянение от възхода на Китай За финал, агресивната едностранна политика не е подход, който може да бъде прилаган често. Трябва да се използва само в отбрани случаи и само след внимателно претегляне на щетите и ползите. Ако се действа правилно, той може да постигне търсените цели и да компенсира отрицателните вреди. Но ако се прекали, тогава ни очакват много по-мащабни последици, които експонениално ще нарастват с времето. САЩ отлагат за 15 октомври повишение на мита върху внос от Китай 30 г. от призива на Рейгън: Мистър Горбачов, съборете тази стена! Половината руснаци се срамуват от разпада на СССР Китай ще купи допълнително US стоки и услуги за $200 млрд за 2 години Украйна иска черната кутия на сваления ѝ боинг и да съди виновните  Опиянение от възхода на Китай", "date": "2020.01.18", "title": "Колко успешна е стратегията на Тръмп за Иран?"}
{"url": "https://clubz.bg/93123-pyrvi_kadri_ot_seriala_strajata_po_teri_pratchet", "text": "След успеха на сериала „Добри поличби“, феновете на Тери Пратчет с нетърпение насочиха очакванията си към новата продукия „Стражата“ и, съдейки по първите кадри от него, няма да останат разочаровани. Продукция на „Би Би Си Америка“, осемте епизода ще разкажат за Анкх-Морпоркската градска стража от Света на диска и опитите ѝ да опазят града си от външни и вътрешни опасности. Все още няма обявена премиерна дата, но сериалът ще тръгне по малките екрани някога в края на годината. Сценаристи на епизодите са Саймън Алън, Джой Уилкинсън, Катрин Трегена и Амру Ал-Кади. Звездата на „Стражата“ е Ричад Дормър (Берик Дондарион в „Игра на тронове“), който влиза в ролята на циничния Самюел Ваймс, шеф на стражниците, борещ се срещу дракони, върколаци, тролове, зомбита… Светът на диска е плосък свят, балансиран от четири слона, стъпили върху гърба на огромна костенурка. Историите на Пратчет са фентъзи алегория за съвременната цивилизация. В поредицата за Градската стража се разказва как от неорганизирана банда стражарите стават непобедими полицейски части в странния и хаотичен Анкх-Морпорк. Към Дормър в актьорския състав се присъединяват Адам Хъгил в ролята на редови полицай Керът, Джо Итън Кент като Веселка Дребнодупе, Марама Корлет като ефрейтор Ангуа.", "date": "2020.01.18", "title": "Първи кадри от сериала \"Стражата\" по Тери Пратчет"}
{"url": "https://clubz.bg/93108-kitaj_kupuva_ot_erbys_66_samoleta", "text": "Китайската авиационна лизингова компания (САLC) ще купи от \"Ербъс\" 40 нови самолета , предаде ТАСС, позовавайки се на пресслужбата на европейската корпорация. Поръчката e за 40 самолета А321neo. Предвижда се и конвертиране на 15 самолета A320neo във вариант А321neo. Сумата на новата сделка не се съобщава. Имайки предвид поръчаните вече 11 самолета А321neo, общият портфейл на поръчки на САLC на самолети от този тип става 66 броя, се казва в съобщение на компанията с дата 17 януари. САЩ плашат ЕС с мита заради \"Еърбъс\" Според информация на \"Ербъс\" общо поръчките на китайската компания за самолети A320neo и А321neo са за 252 машини, от които 87 вече са доставени. Самолетът А321neo е най-големият самолет на \"Еърбъс\", който може да превозва до 240 пътници. Средната му стойност е 129, 5 милиона долара.", "date": "2020.01.18", "title": "Китай купува от \"Ербъс\" 66 самолета"}
{"url": "https://clubz.bg/93125-libijskata_nacionalna_petrolna_kompaniq_obqvi_izvynredno_polojenie", "text": "Либийската Национална петролна корпорация (National Oil Corporation) обяви извънредно положение, след като сили на така наречената Либийска национална армия, лоялна на фелдмаршал Халиф Хафтар, блокираха днес основните петролни терминали, разположени в източната част на страната, предадоха АФП и ТАСС. В комюнике на Националната петролна корпорация (НПК) се посочва, че спрял износът от пристанищата от петролния пояс, белия дроб на либийската икономика, Брега, Рас Лануф, Седра и Харига. Това блокиране ще предизвика свиването на производството на петрол на страната от 1,3 милиона барела дневно до 500 000 барела дневно, според компанията. ООН: Чуждестранните бойци да напуснат Либия Мисията на ООН за подкрепа в Либия изрази дълбоко безпокойство във връзка с плановете да се спре добива на петрол в Либия и предупреди, че това решение ще има тежки последици. Мисията на ООН призова всички страни в либийски конфликт да проявяват сдържаност и подчерта колко важно е да се запази целостта и неутралитета на НПК. Износът на петрол е основният източник на приходи за Либия. \"Черното злато\" е донесло на страната близо 42 милиарда долара през 2019 година, според НПК, отбелязва ДПА. Провал на преговорите за Либия в Москва Говорител на Либийската национална армия, заяви, че самият либийски народ е решил да затвори петролните съоръжения. Редица световни лидери се събират утре в Берлин на конференция, чиято цел е да бъде постигнато прекратяване на бойните действия в Либия. Провал на преговорите за Либия в Москва", "date": "2020.01.18", "title": "Либийската национална петролна компания обяви извънредно положение"}
{"url": "https://clubz.bg/93120-kolko_e_trudno_da_bydesh_premier", "text": "Перник остана без вода. Ще кажете, недакърно е правителството, затова. Не мога да се съглася с тия констатации. По-кадърно, умно, даже хитро правителство от това, в което сме попаднали, не сме имали. Бай Тошо бил хитрец и всички го обичали? Ако това беше вярно, нямаше да пазят границите с автомати, скъпи сънародници. Комунистите крадат още повече от сегашните? Това съревнование наистина е много оспорвано, но комунистите крадат-крадат няколко години, па ги изгоните. Виж, сегашната власт каквото и да прави, всичко е наред. Избираме си я отново и отново, а не е да кажеш, че затворите са пълни с дисиденти,  улиците с танкове, а по границите има бодлива тел... Съвсем доброволно сме попаднали в пле... пардон в това управление и не смятаме да излизаме от него. Аз съм сигурна, че дори вече започнахме да затрудняваме господа управляващите и че дори и те не знаят какво още да измислят, което народът въпреки всичко няма да приеме безропотно и дори с благодарност. Представям си какъв брейнсторминг пада на съвещанията на Министерски съвет. Почесва се баш босът по брадата и сумти: - Вече 10 години каним инвеститори с рекламата, че нашият народ е най-евтин. Инвеститори не идват, ма на народа му харесва да е евтин. Сринахме им пенсиите. Плащат си за здравеопазване и образование по два, че и по три пъти – явно и тайно. Крадохме от асфалта, крадохме от санирането, цел язовир им откраднахме и не, и не. Обичат ни. Нема отпуска, нема пенсия, нема барем малко в опозиция да постоим, да си отдъхнем. Аз от жена по-лесно съм се отървавал, отколкото от тоя народ, бе. Бий ме, обичам те е положението, ма и аз съм човек, и аз душа нося, то биеш, биеш, па се умориш, бе да го ..а, не издържам вече. – охка той, а министрите или поне тия, дето са министри в точно тоя момент, вадят по една носна кърпа и бършат очи, разчувствани от мъката на боса си. - Бос, още може, не се предавай. Хубаво опразнихме язовира, дай сега да им назначим хореограф за министър на околната среда. И фолкпевица в напоителни системи. Е тогава вече ще ни изгонят – предлага един от тях. Босът се пооживява. Министърът, окуражен, продължава: - И да опразним още един язовир. Ама на софиянци. Най-добре директно с тях да работим, щото то половин България вече са софиянци. Ако има начин да им спрем въздуха даже, а? - Има, има – блесват искри на надежда в очите Му. Амбициозна министърка развълнувано се провиква: - И аз имам идея. Да направим господин Каракачанов министър на спорта! - Е, не, чак толкова не. Но може нещо на армията, на полицията... – замисля се босът. Министърката не се предава. – Да ги накараме да плащат на Пеевски. – Останалите я поглеждат като паднала от небето. - Ние отдавна сме ги накарали да му плащат, а и не само на него – охлажда страстите Той. - Не е вярно това – не се предава госпожата – знаете ли за охрана какви пари вървят, а? А човекът е баща, деца има, жени, къщи, фирми, пътища, летища, вестници... Грижи, грижи, трябва да му помогнем. - Добре, НСО да мине на негово подчинение – съгласява се все пак босът. - Може да арестуваме някого – предлага плахо друг. - Ма арестуваме, бе, Петров, арестуваме. Каквото може по закон, че и отвъд... Всеки, който нещо се изрепчи и айде една година у предварителния. Или искаш да кажеш, че съм твърде мек, а? – разгневява се босът. - Не, не, твърд сте и затова така ви обичат – смотолевя министърът и прошепва: - Ама може да арестуваме  и по други причини. Например да арестуваме умните. После и красивите. - Чудесна идея – обажда се най-сетне и Каракачанов. – Да арестуваме слаботелесните. Всеки, който не може да омаа едно пълнено агне на обяд, да бъде прибран. - Каракачанов, седни. – Каракачанов сяда. – Не, стани – променя мнението си Босът. Каракачанов става. Босът го поглежда: - Бе кво стърчиш тука, бе, я сядай – Каракачанов сяда, лицето му е обляно в пот, едва диша. – Не, не, я стани  - пак казва Босът, а Каракачанов само вие тихичко. – Оф, забравих какво исках да ти кажа. Критикуват ме, че много често съм си сменял мнението, ама аз не смятам, че е така. Я дОнеси по едно кафенце, че много ме умори тоя ден. И по-бързичко. – Каракачанов тръгва с бърза ситна стъпка към кафенето. – Аре и вие отивайте да работите. Че ми писнА и от вас. И до утре искам такива да сте ги свършИли, че да излезе целият народ по улиците и да ни свалят от власт най-сетне. Каквото и да им казват по телевизията – отсича Босът и излиза от сградата. Навън го чакат стотина репортерки. - Господин премиер, господин премиер, много сте красив – крещят те в хор, а Босът уморено ги поглежда и се провиква: - Ей, кокошки! – Сто репортерки прихват в благодарен смях. – Какво кудкудякате, бре – продължава Босът, а сред репортерките се разнася шепот: „Боже и колко е умен!“ Премиерът тръгва решително към лимузината, прегазвайки с мощното си тяло четири телевизионерки и младеж от радиото. Всички избухват в ръкопляскания. Той се качва  в колата си, а репортерките го изпращат с благодарност: - Кудкудяк, кудкудяк! – Правителствената лимузина кара напряко през тротоара, цепи директно през халите и помита по пътя си още двайсетина граждани. Умирайки, те му благодарят. - Тежка е царската корона, Пешко – обръща се той към шофьора си. – Глей ги, аз ги газя, те се радват. Явно ще трябва да върша тая работа още сто години – просълзява се Босът, а шофьорът Пешко само се прекръства: „Дано, дано!“", "date": "2020.01.18", "title": "Колко е трудно да бъдеш премиер"}
{"url": "https://clubz.bg/93114-es_reje_parite_za_turciq_sys_75_na_sto", "text": "ЕС намалява значително предприсъединителната помощ за Турция през тази година заради газовия спор в Средиземноморието и военната офанзива на Анкара в Сирия, предаде ДПА. Съкращенията не засягат плащанията, които Европейският съюз извършва към Турция по силата на споразумението за бежанците, съобщиха днес вестници, които са част от германската медийна група Функе, позовавайки се на писмо до Европейския парламент от върховния представител по въпросите на външната политика и сигурността Жозеп Борел. Гърция ухажва Хафтар, готова е да прати сили в Либия Европейският съюз е решил да намали първоначално планираната сума за 2020 г. със 75 на сто, пише в писмото на Борел. Според Европейската комисия Турция ще получи само 168 милиона евро (186 милиона долара) финансиране по Инструмента за предприсъединителна помощ /ИПП/. От тази сума 150 милиона евро са предназначени за укрепване на демокрацията и върховенството на закона, а останалите 18 милиона евро - за развитие на селските райони. Предприсъединителната помощ на ЕС има за цел да подпомогне страните кандидатки в процеса на реформи и да подобри тяхната конкурентоспособност. Преговорите за присъединяване на Турция към ЕС обаче са преустановени от години. Русия и Турция се налагат като незаобиколими сили в Либия Борел оправда съкращенията, като посочи нерегламентираните сондажи на газ от Турция край бреговете на Кипър и военната операция на Турция в Североизточна Сирия, която започна през октомври. Русия и Турция се налагат като незаобиколими сили в Либия", "date": "2020.01.18", "title": "ЕС реже парите за Турция със 75 на сто"}
{"url": "https://clubz.bg/93121-bylgarin_nahlu_s_machete_v_restorant_v_istanbul_policiqta_go_zastrelq_video", "text": "Български гражданин е прострелян смъртоносно при акция на полицията в Истанбул, след като нахлул с мачете и предизвикал безредици в заведение в града снощи. Това съобщават от пресцентъра на МВР. Установено е, че 32-годишният Милен Бахчеванов има няколко криминални регистрации - за хулиганство, кражби и грабежи. Действието се развило около 23.30 часа в ресторант, намиращ се на ул. „Шехит Камил Балкан“ в кв. Байрампаша – Истанбул. По данни на местните медии той е направил опит да нападне клиентите и дори да вземе заложник. Нападнал е и силите на реда - има униформени с порезни рани. \n\t Кадри показват как полицаите произвеждат десетки изстрели по нападателя през витрината на ресторанта. Инициирани са проверки и е отправено официално запитване до турските власти, от които се очаква получаване на подробна информация.  Задграничният представител на МВР има готовност да окаже съдействие на разследването, ако такова бъде поискано, посочват от българска страна. Дирекция \"Международно оперативно сътрудничество\" е осъществила контакт по полицейските информационни канали.", "date": "2020.01.18", "title": "Българин нахлу с мачете в ресторант в Истанбул, полицията го застреля (ВИДЕО)"}
{"url": "https://clubz.bg/93055-vlastta_se_tyrkalq_na_dynoto_na_qzovira_blujdae_v_myglata", "text": "Властта се търкаля на дъното на язовира. Блуждае в мъглата от серен диоксид и фини прахови частици. Една от големите гордости на Бойко Борисов бе, че на тях (БСП) им ги спират, докато на него му ги пускат. За европарите става дума. Дори и това вече не е така. Защото към момента ситуацията е следната - на тях им ги спират, а той сам ги отказва. И всичко това в контекста на магистралите, другата голяма гордост на премиера. Третият кабинет на Борисов има много повече основания да подаде оставка от първите два. Ситуацията в някои отношения доста прилича на времената на Жан Виденов. Тогава нямаше хляб, сега няма въздух и вода. Всички в ГЕРБ обаче не спират да повтарят, че предсрочни избори няма да има. Още по-странното, че почти не останаха политически анализатори, които да са на обратното мнение. Най-голямата партия няма как да избегне отговорността за трагичната ситуация. Оправданията с минали управления вършат все по-малко работа. ГЕРБ управлява толкова дълго, че вече дори изглежда странно, че е имало случаи, в които и други партии са били на власт. Ситуацията е резултат от нехайното, а вероятно и престъпно отношение към най-важните ангажименти на държавата и към парите на данъкоплатците. Няма нужда да си голям експерт, за да прозреш, че в много сфери има отлагани с години проблеми. И то не само заради липса на пари, а очевидно и заради задоволяване на определени икономически интереси. Доброто управление на публичния ресурс би трябвало да е приоритет на всяка дясна партия. ГЕРБ обаче е дясна само в прегръдките на лидерите на ЕНП и когато дойдат избори, за да се консолидира електората. През останалото време отношението на тази партия към парите на данъкоплатците, към раздутата държавна администрация и т.н. се различава много малко от това на БСП. Върхът е отказът от европейските пари за магистрала \"Струма\". Очевидно е, че там има някаква далавера, която ЕК не иска да допусне. За ГЕРБ обаче въртенето на далавери и обслужването на обръчи от фирми явно не е проблем, когато се прави с пари от националния бюджет. Отдавна известен факт е, че ЕК има повече авторитет у нас от което и да е правителство. Да се рита срещу ЕК е контрапродуктивно политическо поведение. Чудно защо специалистът по народната душа Борисов тръгва в обратната посока. Мръсният въздух пък превръща неспирните приказки на премиера за икономически възход в пир по време на чума. Пи ар по време на чума, по-точно. Известно е, че основният фактор за мръсния въздух е отоплението чрез твърдо гориво и най-различни боклуци. Хората правят това не защото искат, а защото само това могат да си позволят. И на този фон ежедневно да обясняваш как икономиката расте, как доходите се вдигат, как безработицата пада, е най-обикновен цинизъм. Накрая идва мъглата и ни застига всички - и бедни, и богати, и управляващи, и опозиция, и поддържащите политическата стабилност, и онези, които я подриват... Всички! Истината е, че предсрочните избори трябва да бъдат възможно най-скоро. И то не заради ГЕРБ - тя отново ще бъде първа политическа сила, но в парламента конфигурацията ще е доста по-различна. Твърде вероятно е в него да влязат в партии, които ежедневно да припомнят на ГЕРБ, че е обещал да работи за европейско развитие. И това вероятно ще допринесе за обществения напредък, защото ще извади ГЕРБ от самодоволството, в което изпаднаха в третия си мандат. Към момента такива партии в парламента няма. Дори вотовете на недоверие, които БСП внася не минават, въпреки че на теория управляващите нямат парламентарно мнозинство. Да стоиш във властта с единствената цел да изкараш поне един мандат е политическа грешка. Ако Борисов не вярва, нека си припомни какво се случи с БСП, която правеше същото по време на тройната коалиция.", "date": "2020.01.18", "title": "Властта се търкаля на дъното на язовира. Блуждае в мъглата"}
{"url": "https://clubz.bg/93104-sled_raka_mega_dejv_mystejn_e_otnovo_v_igrata", "text": "От \"Мегадет\" официално обявиха, че продължават с концертната си дейност след прекъсването заради диагнозата – рак на гърлото на Дейв Мъстейн. Радостната новина се появява броени дни преди групата да започне своето европейско турне заедно с Five Finger Death Punch и Bad Wolves. Когато пред юни миналата година Дейв Мъстейн за пръв път разкри, че е диагностициран с рак на гърлото, се наложи отмяна на концертите на The Big 4. Въпреки страшната диагноза Мега-Дейв продължи да работи върху предстоящ албум на бандата си. За успокоение на феновете през септември лекарите на Дейв бяха “много позитивни” по отношение на успешния резултат от лечението му. Дейв Мъстейн: Преодолях това, че \"Металика\" свирят моите песни Още през следващия месец басистът Дейвид Елфсън обсъди в интервю предстоящия възход на групата. И ето сега групата е готова отново да се върне на път, съобщава тв ММ. Чрез различни социални медии от групата споделиха снимка, на която се виждат Мъстей и Кико Лурейро заедно на сцена, а текстът гласи: Миналия ноември Мъстейн говори за здравето си пред „Ролинг Стоун“ като заяви, че  Първото шоу на \"Мегадет\" е насрочено за понеделник, 20 януари, като част от  “. От 55 до 80 лева за концерта на Megadeth в София Концертът ще се проведе в Hartwall Arena в Хелзинки, Финландия. За наше голямо щастие България също е част от това турне.   г. в зала Арена Армеец.     А това по-долу е неговата песен  Mechanix, позната и като The Four Horsemen на \"Металика\".  Всъщност кариерата на Дейв също започва с челен удар, от който малко хора се съвземат На 11 април 1983 г., един час след като е уволнен от  позицията на китарист на \"Металика\", Дейв Мъстейн е качен на автобуса за Калифорния и така пропуска  шанса на живота си – да сподели успехите на американските траш метъл великани. Причината е прозаична – сбиване с Джеймс Хетфийлд и тежко пиянство след нескончемите алкохолни сеанси на буйните пубери, които работят по първият им албум Kill’Еm All. Още същия ден Кърк Хамет се заема с китарите, а Мъстейн до ден днешен твърди, че Хамет му е “откраднал работата”. Именно в този автобус на една брошура той прочита текст, в който среща думата  , харесва му и решава, че е много подходяща за бъдещ проект, като само изменя правописа. Същата 1983 г. е стартът и на собствената му група.   От 55 до 80 лева за концерта на Megadeth в София", "date": "2020.01.18", "title": "След рака: Мега-Дейв Мъстейн е отново в играта"}
{"url": "https://clubz.bg/93124-uspeshen_debyut_za_noviq_trenor_na_ludogorec", "text": "\"Лудогорец\" победи полския \"Висла\" (Плоцк) с 2:0 в първата си контрола за 2020 г. Мачът се игра в турския курорт Белек на стадион \"Риксос Премиум\". \"Орлите\" отбелязаха и двете попадения още през първото полувреме. В петата минута Якоб Швиерчок откри резултата. Второто попадение реализира левият защитник Талеб Таута в 27-мата минута. На почивката треньорът Павел Върба замени изцяло състава. Следващата контрола на \"Лудогорец\" е на 22 януари срещу шестия в полската Екстракласа \"Пяст\" (Гливице). Това бе първата зимна контрола на разградчани с новия им треньор. 56-годишният Върба, който доскоро водеше \"Виктория\" (Пилзен), пое отбора от 1 януари.", "date": "2020.01.18", "title": "Успешен дебют за новия треньор на \"Лудогорец\""}
{"url": "https://clubz.bg/93117-bylgarin_e_obvinen_za_ubijstvoto_na_svoj_synarodnik_v_london", "text": "Друг българин е обвинен в убийството на Красимир Къртиков в Лондон, съобщава БНР. 60-годишният Къртиков бе намерен мъртъв в дома му в южния квартал Кройдън. Николай Живков, на 44 години, без постоянен адрес, е обвинен за убийството на 60-годишният Красимир Къртиков в Лондон, се казва в кратко съобщение на лондонската полиция. Той бе арестуван през нощта в четвъртък срещу петък.  Очаква се днес по-късно Живков да бъде изправен пред съд в Уимбълдън. Откриха труп на българин в Лондон - разследват убийство Полицията бе повикана рано сутринта в понеделник след като Къртиков бе намерен мъртъв в дома му на улица Уайтхорс роуд в лондонския квартал Кройдън. Съдебно-медицинската експертиза показа, че Къртиков е починал в резултат на многобройни наранявания. Семейството на Къртиков е информирано за смъртта му.", "date": "2020.01.18", "title": "Българин е обвинен за убийството на свой сънародник в Лондон"}
{"url": "https://clubz.bg/93115-oon_chujdestrannite_bojci_da_napusnat_libiq", "text": "Специалният пратеник на ООН за Либия призова за изтегляне на всички чуждестранни бойци от северноафриканска страна, която от години е разкъсвана от въоръжен конфликт, предаде ДПА. По думите му прекъсването на незаконния трафик на оръжие за Либия също ще бъде в дневния ред на утрешната конференция в германската столица. Кралят на Йордания: Либия може да бъде новата Сирия. Тя е много по-близо до дома ви Според вътрешен документ на ООН на срещата ще се работи за постигането на трайно прекратяване на огъня в Либия и прилагането на обявеното оръжейно ембарго. Представители на над 10 държави, включително турският президент Реджеп Тайип Ердоган, държавният секретар на САЩ Майк Помпейо и руският президент Владимир Путин се очаква да участват утре в конференцията, чийто домакин ще бъде германският канцлер Ангела Меркел. Премиерът на международно признатото либийско правителство Файез ел Сарадж и командирът на бунтовниците Халифа Хафтар също са поканени, но не е ясно дали ще участват. По-рано тази седмица в Москва се състоя конференция с цел да се постигне мир в Либия, но Хафтар я напусна, без да подпише споразумението, припомни ДПА. Провал на преговорите за Либия в Москва Либия е обхваната от хаос от 2001 г., след като бе свален от власт дългогодишният диктатор Муамар Кадафи. Сега в страната има две паралелни правителства: признатото от ООН на Сарадж в Триполи и второ в източния град Тобрук, което е лоялно на т.нар. Либийска национална армия на Хафтар. \n\tЕвропейските държави искат стабилизиране на Либия, която заради вътрешния хаос, стана главният транзитен пункт за мигранти от Африка към Европа през Средиземно море. Провал на преговорите за Либия в Москва", "date": "2020.01.18", "title": "ООН: Чуждестранните бойци да напуснат Либия"}
{"url": "https://clubz.bg/93119-12_ot_vss_si_iskat_kariernite_bonusi", "text": "12 от членовете на Висшия съдебен съвет (ВСС) пламенно се застъпват за т.нар. кариерни бонуси след края на мандатите им.  Дaниeлa Mapчeвa, Eвгeни Диĸoв, Дaниeлa Maшeвa, Гepгaнa Myтaфoвa, Гeopги Kyзмaнoв, Oгнян Дaмянoв, Йopдaн Cтoeв, Πлaмeнa Цвeтaнoвa, Πлaмeн Haйдeнoв, Cвeтлaнa Бoшнaĸoвa, Kaлинa Чaпĸънoвa и председателстващият ВСС Бoян Maгдaлинчeв обявяват в свое писмо до парламента, че ако няма бонуси, няма и реформа в съдебната системата, разказва правният сайт  Πpeдлoжeнитe oт дeпyтaти oт yпpaвлявaщaтa ĸoaлиция плюc ДΠC нoви ĸapиepни и финaнcoви бoнycи зa cъдeбнитe ĸaдpoвици cлeд изтичaнeтo нa мaндaтa им, тaзи ceдмицa бяxa oдoбpeни зa втopo чeтeнe oт пpaвнaтa ĸoмиcия нa пapлaмeнтa. Става въпрос за пpeдлoжeнaта oт yпpaвлявaщитe пpoмянa в Закона за съдебната власт, която пoзвoлявa нa члeнoвeтe нa BCC „възcтaнoвявaнe“ и нa „c eднa cтeпeн пo-виcoĸa длъжнocт“ oт зaeмaнaтa пpeди мaндaтa. A пoпpaвĸa, внeceнa oт дeпyтaти oт ДΠC и Oбeдинeни пaтpиoти им гapaнтиpa, чe ĸaтo oбeзщeтeниe пpи нaпycĸaнe нa cиcтeмaтa (пo зaĸoн – минимyм 10 и мaĸcимyм 20 зaплaти) щe пoлyчaт пълния paзмep нa зaплaтитe ĸaтo ĸaдpoвици – нaй-виcoĸитe в cиcтeмaтa, paвни нa тeзи нa „тpимaтa гoлeми“. Във ВСС се разбраха - май ще има до 6 заплати бонус за Спецсъдилищата Πpeдcтoи oĸoнчaтeлнo им пpиeмaнe в плeнapнa зaлa. A, тъй ĸaтo пpaвocъдният миниcтъp Дaнaил Kиpилoв, в cпeцифичeн зa нeгo cтил, вce пaĸ пpeдyпpeди дeпyтaтитe зa oчaĸвaн нeгaтивeн oтзвyĸ oтĸъм EC, cтaнe ли фaĸт пopeднoтo зaoбиĸaлянe нa ĸoнĸypcнoтo нaчaлo в cъдeбнaтa влacт (пoнeжe щялo дa имa пътeĸa дo Бpюĸceл oт „oплaĸвaщи ce мaгиcтpaти или твopящи жypнaлиcти, интepпpeтиpaщи фaĸтитe“), Hapoднoтo cъбpaниe, тoĸy виж paзмиcли зa пopeдeн път дa „нaгpaждaвa“ члeнoвeтe нa Bиcшия cъдeбeн cъвeт. Eвpoapгyмeнтитe вeчe ĸaтo чe ли ca eдинcтвeнoтo, в ĸoeтo – cпopeд cитyaциятa – e възмoжнo дa ce вcлyшa пapлaмeнтapнoтo мнoзинcтвo. Дaли щe гo нaпpaви, пpeдcтoи дa видим. Ho пpeди тeмaтa дa бъдe oĸoнчaтeлнo зaĸpитa би билo дoбpe нapoднитe пpeдcтaвитeли пoдpoбнo дa ce зaпoзнaят и cъc cтaнoвищeтo нa 12 измeждy oбщo 25-тa във Bиcшия cъдeбeн cъвeт, ĸoитo твъpдo пoдĸpeпят въпpocнитe бoнycи. To e пoлyчeнo в Hapoднoтo cъбpaниe нa 14 янyapи, дeн пpeди зaceдaниeтo нa пpaвнaтa ĸoмиcия, пpoвeдeнo нa 15 янyapи. Чacт oт apгyмeнтaциятa бe излoжeнa пpeд ĸoмиcиятa oт Дpaгoмиp Koяджиĸoв oт BCC, нo нe в тaĸaвa пълнoтa. Cтaнoвищeтo идвa, cлeд ĸaтo нa зaceдaниe нa Cъдийcĸaтa ĸoлeгия нa BCC въpxoвнитe cъдии в нeя ce oбявиxa cpeщy бoнycитe, c oтдeлнo oбpъщeниe излeзe Oлгa Kepeлcĸa oт BCC, ĸaтeгopичнo „пpoтив“ бe Oбщoтo cъбpaниe нa Bъpxoвния ĸacaциoнeн cъд. A в изcлyшвaниятa cи пpeд гилдиитe нa cъдиитe, пpoĸypopитe и cлeдoвaтeлитe избpaницитe oт пpoфecиoнaлнaтa ĸвoтa нa BCC дo eдин зaявявaxa, чe paбoтaтa в cъвeтa e ĸayзa и щe oтcтoявaт интepecитe нa мaгиcтpaтитe. ВСС си даде ваканция от 35 дни Πoд cтaнoвищeтo oт 14 янyapи тaзи гoдинa ca ce пoдпиcaли члeнoвeтe нa  Двaмa oт тяx ca oт Cъдийcĸaтa ĸoлeгия – Mapчeвa и Maгдaлинчeв и 10 – oт Πpoĸypopcĸaтa. Измeждy пoдĸpeпилитe бoнycитe пeтимa ca дocтигнaли нaй-виcoĸитe нивa в cиcтeмaтa и нямa нaĸъдe дa „изpacтвaт“ cлeд мaндaтa, oбpaтнoтo – чacт oт тяx щe ce пeнcиoниpaт. Taĸa Бoян Maгдaлинчeв e въpxoвeн cъдия oт BAC, Eвгeни Диĸoв и Πлaмeнa Цвeтaнoвa – cлeдoвaтeли oт Haциoнaлнoтo cлeдcтвиe, a Дaниeлa Maшeвa и Cвeтлaнa Бoшнaĸoвa – пpoĸypopи oт BKΠ. Ha ocтaнaлитe ceдминa пpoмянaтa в ЗCB, aĸo бъдe пpиeтa, гapaнтиpa aвтoмaтичeн ĸapиepeн pъcт cлeд мaндaтa във Bиcшия cъдeбeн cъвeт. Taĸa Гepгaнa Myтaфoвa, в мoмeнтa пpoĸypop oт PΠ-Πлoвдив, мoжe дa пpeтeндиpa зa нaзнaчeниe в oĸpъжнa или в cпeциaлизиpaнaтa пpoĸypaтypa (или cъд). Kaлинa Чaпĸънoвa, Oгнян Дaмянoв и Πлaмeн Haйдeнoв, пpoĸypopи oт OΠ, мoгaт дa oтидaт в aпeлaтивни пpoĸypaтypи (или cъдилищa). A Йopдaн Cтoeв и Гeopги Kyзмaнoв, вeчe пpoĸypopи oт AΠ, cпoĸoйнo щe пpeтeндиpaт зa въpxoвнитe нивa – BKΠ, BAΠ или няĸoe oт въpxoвнитe cъдилищa. Дaниeлa Mapчeвa, aпeлaтивeн cъдия, cъщo aвтoмaтичнo мoжe дa cтaнe въpxoвeн тaĸъв – aĸo нe peши зaнaпpeд дa e въpxoвeн пpoĸypop. Πpeди вpeмe, в ĸpaя нa мaндaтa нa пpeдния cъcтaв нa BCC, ĸaтo дeпyтaт Eмил Димитpoв-Peвизopo oтcтoявaшe yдocтoявaнeтo нa ĸaдpoвицитe cъc зaплaтитe нa „тpимaтa гoлeми“ c apгyмeнтa, чe yпpaвницитe нa тpeтaтa влacт нe мoжeлo „дa xoдят пo джaпaнĸи“. Заседание на ВСС: Магдалинчев подава на Кирилов... Той отсъства Oт apгyмeнтaция нa 12-тe oт дeйcтвaщия BCC paзбиpaмe, чe гapaнтиpaнoтo им пoвишaвaнe cлeд мaндaтa e eдинcтвeният нaчин дa ce гapaнтиpa пpoвeждaнe нa cъдeбнaтa peфopмa. Kaĸтo и чe caмo пpидoбивĸитe мoгaт дa гapaнтиpaт влизaнeтo във BCC нa мoтивиpaни пpoфecиoнaлиcти. Πoдoбни мoтиви cтpяcĸaт. Зaщoтo и пo Koнcтитyция, и пo зaĸoн, във BCC ce избиpaт caмo юpиcти c „виcoĸи пpoфecиoнaлни и нpaвcтвeни ĸaчecтвa“. Излизa, чe бeз eĸcтpи, пpaвилaтa нe paбoтят?! Чe пpoфecиoнaлизъм и мopaл ce дoĸapвaт caмo c „бoнycи“? И oщe – нитo eдин cъдия, пpoĸypop или cлeдoвaтeл нe e бил пpинyждaвaн нacилa дa ce ĸaндидaтиpa в ĸaдpoвия opгaн, винaги e билo въпpoc нa личeн избop нa мaгиcтpaтa дaли дa изocтaви зa 5 гoдини пpaвopaздaвaнeтo или пpaвoпpилaгaнeтo. Дaли дa изpacтвa ĸapиepнo в пpoфecиятa или дa ce oтдaдe нa aдминиcтpиpaнe, пpи тoвa дoбpe плaтeнo. E, нe билo cъвceм тaĸa, paзбиpaмe ceгa. B cтaнoвищeтo пишe: „B пo-гoлямaтa чacт oт дъpжaвитe oт EC члeнoвeтe нa cъдeбнитe cъвeти зaпaзвaт ĸaчecтвoтo cи нa мaгиcтpaти. B ĸoнcтитyциoнния мoдeл нa бългapcĸия cъдeбeн cъвeт члeнoвeтe нe yпpaжнявaт пpoфecиятa cи нa cъдия, пpoĸypop или cлeдoвaтeл пpeз цeлия пeтгoдишeн мaндaт, ĸoeтo peaлнo пpeпятcтвa вcяĸaĸвa възмoжнocт зa ĸapиepнo paзвитиe пpeз дълъг пepиoд oт вpeмe и нa пpaĸтиĸa дeмoтивиpa ĸoлeги c виcoĸи пpoфecиoнaлни ĸaчecтвa дa yчacтвaт в yпpaвлeниeтo нa cъдeбнaтa cиcтeмa. Cъщaтa peлaция e ocъщecтвимa и пo oтнoшeниe нa пo-млaдитe ĸoлeги, ĸoитo пo дeфиниция имaт eнepгиятa и cилитe зa извъpшвaнe нa peфopми. Зa дa ce гapaнтиpa xипoтeзaтa, в ĸoятo зa члeнoвe нa cъвeтa щe ĸaндидaтcтвaт нe caмo мaгиcтpaти oт въpxoвнитe нивa, ĸoитo нямaт интepec oт ĸapиepнo paзвитиe, a cъщo и ĸoлeги c дoĸaзaни пpoфecиoнaлни ĸaчecтвa, вĸлючитeлнo oт пo-ниcĸитe нивa, e нeoбxoдим мexaнизъм зa ĸoмпeнcиpaнe нa тoзи нeмaлъĸ пpoфecиoнaлeн зacтoй в ĸapиepнoтo paзвитиe нa члeнoвeтe нa cъвeтa“. Ho нaй-вeчe: „Bъпpocът зa ĸapиepнaтa ĸoмпeнcaция cлeдвa дa ce paзглeждa в ĸoнтeĸcтa нa cъдeбнaтa peфopмa, ĸoятo BCC e длъжeн дa ocъщecтвявa. Hямa paдyшнo пpиeмaни peфopми и пoнaчaлo тe винaги ca нeпoпyляpни в cpeдитe, ĸoитo ca зaceгнaти. Haй-aĸтyaлнaтa в мoмeнтa e cвъpзaнa c oптимизaциятa нa cъдилищaтa и пpoĸypaтypитe пpeдвид дpacтичнaтa paзлиĸa в нaтoвapeнocттa нa paзличнитe opгaни нa cъдeбнaтa влacт. Bъпpocът e изĸлючитeлнo диcĸycиoнeн и нeминyeмo пoляpизиpaщ, ĸoeтo вepoятнo e пpичинaтa пpeдxoднитe cъcтaви нa BCC дa нe пpeдпpиeмaт paдиĸaлни cтъпĸи. Bcъщнocт, и ĸъм тoзи мoмeнт cъдийcĸaтa ĸoлeгия нe e cтигнaлa дo пpиeмлив зa мнoзинcтвoтo вapиaнт зa oптимизaция нa cъдeбнaтa ĸapтa, ĸoятo нecъмнeнo вĸлючвa зaĸpивaнe нa cъдилищa. Oĸpyпнявaнeтo нa peдицa paйoнни пpoĸypaтypи, мaĸap и дa ce ocъщecтвявa пo eдинoдyшнo пpиeт oт пpoĸypopcĸaтa ĸoлeгия плaн, cъщo пpeдизвиĸвa cилнo нaпpeжeниe cpeд ĸoлeгитe в peфopмиpaнитe opгaни. Дopи и дa ce aбcтpaxиpaмe oт cтpyĸтypнитe peфopми, фaĸт e, чe и oбичaйнитe зa eдин ĸaдpoви opгaн peшeния, cвъpзaни c пpeмecтвaнeтo нa cъдии oт пo-мaлĸo нaтoвapeни в пo-виcoĸo нaтoвapeни cъдилищa пpeдизвиĸвaт cepиoзни бpoжeния cpeд ĸoлeгитe – oтпpaвят ce дeĸлapaции, гнeвни пиcмa ĸaĸтo oт aдминиcтpaтивнитe pъĸoвoдитeли, тaĸa и oт ocтaнaлитe cъдии в зaceгнaтитe cъдилищa…. Дopи избopът нa aдминиcтpaтивни pъĸoвoдитeли, ĸoйтo cъoтвeтнaтa ĸoлeгия ocъщecтвявa нeпpeĸъcнaтo, вoди дo нeeднoзнaчни peaĸции – eднa чacт oт мaгиcтpaтитe ca cъглacни, дpyгa чacт – нe… Hямa дa e пpecилeнo, aĸo ce ĸaжe, чe вcичĸи тeзи нeпoпyляpни peшeния вoдят нe пpocтo дo възмoжнocт, a дo ĸaтeгopичнo oбщo нeгaтивнo oтнoшeниe ĸъм члeнoвeтe нa cъвeтa, ĸoeтo ce oтpaзявa в ĸapиepнoтo из paзвитиe cлeд ĸpaя нa мaндaтa и зa тoвa мoгaт дa ce пocoчaт и ĸoнĸpeтни пpимepи….“ Πo-нaтaтъĸ oчepтaнoтo ĸapиepнo тpичaнe нa ĸaдpoвицитe cлeд ĸpaя нa мaндaтa им ce oбяcнявa c фaĸтa, чe в ĸoнĸypcнитe ĸoмиcии зa пoвишeниe и пpeмecтвaнe yчacтвaт дeйcтвaщи мaгиcтpaти, тяxнoтo peшeниe пpeдoпpeдeля и peшeниeтo нa BCC ĸoгo дa пoвиши, a ĸoгo – нe и пpeцeнĸaтa нa ĸoнĸypcнитe ĸoмиcии нe пoдлeжи нa пpepaзглeждaнe. „B oбoбщeниe cчитaмe, чe нacтoящaтa зaĸoнoвa paмĸa нa ĸapиepнoтo paзвитиe нa мaгиcтpaтитe, oт eднa cтpaнa, и зaдължeниeтo нa члeнoвeтe нa cъдeбния cъвeт дa извъpшвaт peфopми, oт дpyгa cтpaнa, ca взaимнoизĸлючвaщи ce фaĸтopи, ĸoитo в ĸpaйнa cмeтĸa вoдят дo oпacнocт oт пълeн ĸoнфopмизъм и липca нa пpoaĸтивнocт зa ocъщecтвявaнe нa вaжнитe зaдaчи пpeд нaй-виcшия aдминиcтpaтивeн opгaн в cъдeбнaтa влacт„. Двaнaйceттe нe cпиpaт дoтyĸ.  Πpoдължaвaт – извън „вeчe oчepтaнoтo“, paтyвaщитe зa бoнycи зaявявaт, чe в мoмeнтa избopeн члeн нa BCC мoжeл дa бъдe пpeдcpoчнo ocвoбoдeн пpи „cиcтeмнo нeизпълнeниe или дpyгo тeжĸo нapyшeниe нa cлyжeбнитe зaдължeния“, ĸoeтo изĸлючвaлo cъщинcĸaтa ĸaчecтвeнa oцeнĸa зa paбoтaтa им и вoдeлo дo „пpивиднocт и нeeфeĸтивнocт“ нa тoзи мoдeл. Зa cмeтĸa нa тoвa oбaчe нямaлo ниĸaĸви caнĸции cpeщy нeaĸтивнитe члeнoвe нa cъвeтa, нaй-вeчe зa дeĸoнcтpyĸтивнoтo пoвeдeниe нa oнeзи oт тяx, ĸoитo пpeпяcтвaли пpoaĸтивнaтa paбoтa зa peфopмaтa. C пpeдлoжeнoтo измeнeниe ce пpeoдoлявa зaлoжeнoтo вътpeшнo пpoтивopeчиe мeждy „eднoĸpaтнocт“ нa oбeзщeтeниeтo и изплaщaнeтo мy пpи „пocлeдвaщo ocвoбoждaвaнe“. Πpeдлoжeнaтa peдaĸция зaпaзвa зaлoжeнaтa гopнa гpaницa – дo 20 зaплaти и пoзвoлявa „дa ce yнифициpa нaчинът нa oпpeдeлянeтo мy пpи ocвoбoждaвaнe oт длъжнocт нa пpaвoимaщитe лицa“, зaявявaт члeнoвeтe нa BCC. ВСС си даде ваканция от 35 дни Заседание на ВСС: Магдалинчев подава на Кирилов... Той отсъства", "date": "2020.01.18", "title": "12 от ВСС си искат кариерните бонуси"}
{"url": "https://clubz.bg/93106-sled_varna_hvanaha_nezakonen_italianski_bokluk_i_v_burgas", "text": "Районна прокуратура – Бургас ръководи досъдебно производство, касаещо нерегламентиран внос на 20 контейнера с италиански отпадъци на пристанище, стопанисвано от \"БМФ Порт – Бургас\" ЕАД. Това съобщиха от пресцентъра на държавното обвинение. Това се случва малко след като подобна пратка бе заловена и на варненското пристанище.  От съобщението на прокуратурата става ясно, че и двете пратки са с един и същ получател у нас - Блаже Игнатовски, гражданин на Северна Македония. А изпращач е италианска компания. Гешев послуша Борисов. Прокуратурата започна проверка на боклука  Досъдебното производство е образувано по повод пристигнали на пристанището в града 20 контейнера с отпадъци. Товарът е транспортиран с кораб на 5 септември 2019 г., като му е бил определен режим временно складиране за срок до 90 дни. По документи, стоката е била декларирана като пластмасови отпадъци и каучук. Изпращач на контейнерите е италианското дружество \"Дентиче панталеоне\" със седалище Авелино, Италия. Получател на товара е българското търговско дружество \"Блацион\" ООД, със седалище в София. Негов управител е Блаже Игнатовски – гражданин на Република Северна Македония, посочват от прокуратурата. Прокуратурата \"арестува\" опасни токсични отпадъци край Луковит В резултат на извършени понастоящем действия по разследването е установено несъответствие на декларирания, с част от фактически наличния отпадък. Действията по разследването и процесуалните такива продължават. Досъдебно производство е по член 353г, ал. 1 от Наказателния кодекс. Цитираният текст от Наказателния кодекс ангажира наказателната отговорност на всеки, който в нарушение на установения ред пренася отпадъци през граница на страната. Прокуратурата \"арестува\" опасни токсични отпадъци край Луковит", "date": "2020.01.18", "title": "След Варна, хванаха незаконен италиански боклук и в Бургас"}
{"url": "https://clubz.bg/93109-mon_tiho_uslojnilo_izpita_za_chetvyrtoklasnicite", "text": "Просветното министерство най-неочаквано промени правилата за националното външно оценяване по български език при четвъртокласниците. При това това не е направено с национална заповед, а само с имейл до директорите, в чиито училища предстои подобен изпит. В началото на годината бе променен видът на изпита, но бе запазена диктовката за малчуганите. Преди седмица обаче просветните чиновници разпратили до директорите изискване, че диктовката няма да се чете от учителя, както се правеше досега, а ще бъде пускана на аудиофайл. Според учителите от фейсбук групата \"Педагози\" това означава, че МОН поверява четенето на текста на диктор, който не може да се съобрази с всички особености на учениците. В някои населени места децата няма да успеят да запишат всичко навреме и най-много да се откажат и да хвърлят химикалките, доколкото класните им ръководители са по-запознати колко време им е нужно, за да запишат текста, пише Мария Николова, начален педагог. Държавата променя изпитите, ще възпитава функционална грамотност Според нея друг голям проблем е свързан с това, че децата ще трябва да пренасят отговорите си от въпросника на друг лист, на което не са обучени. Досега това е важало само за седмокласници и абитуриенти. Директорът на 107-мо училище Данко Калапиш също ще подаде сигнал до министерството, че тази промяна се прави прекалено късно и вреди на подготовката на учениците. От седмица в педагогическите групи във фейсбук се водят спорове дали трябва да има протест пред МОН заради промяната в изпита.", "date": "2020.01.18", "title": "МОН тихо усложнило изпита за четвъртокласниците"}
{"url": "https://clubz.bg/93116-malkata_nujda_povrejda_eskalatorite_v_meksikanskoto_metro", "text": "В столицата на Мексико една от най-честите причини за излизането от строя на ескалаторите на метрото е урината на недобросъвестни граждани, съобщава Фокс нюз, цитирана от БТА. Според данни на общинските власти, корозията, предизвикана от урината в механизмите на подвижните стълби, е една от петте водещи причини за повредата им. По думите на Фермин Рамирес, отговорник за поддръжката на инфраструктурата на метрото, колкото и да е странно, пътниците, изкачващи се по ескалаторите, по някакъв начин успяват да свършат малката си нужда, докато се придвижват по тях. Уринирането ставало по време извън пиковите часове и в не много натоварените метростанции. Причината за подобен вандализъм се обяснява с факта, че сравнително малък брой метростанции са оборудвани с безплатни обществени тоалетни. Няма и платени такива. Според данни на общината от съществуващите 467 ескалатора, всеки ден от строя излизат 22. Общинската управа предвижда подмяната на 55 съоръжения от този тип в близките две години. През столичното метро годишно преминават 1,6 милиарда пътници. То е осмо по големина в света и е едно от най-евтините. Ползвателите срещу билет от 25 цента могат еднократно да пътуват до която и да е дестинация по 226-километровата метромрежа. ", "date": "2020.01.18", "title": "\"Малката нужда\" поврежда ескалаторите в мексиканското метро"}
{"url": "https://clubz.bg/93111-kolko_ot_tvorbite_na_ivan_vazov_e_prochel_vejdi_rashidov", "text": "Председателят на комисията за култура в Народното събрание изпратил писмо до председателя на СБП преди седмица. В писмото Вежди Рашидов споделя своята, както я нарича, „инициатива“. А тя блести с „оригиналността“ си – да бъде отпечатано юбилейно издание на „Под игото“ по случай 170-годишнината на Вазов, която ще честваме през 2020 г. Съюзът на българските писатели гордо се похвали с писмото в сайта си и във Фейсбук. Очевидно идеята им харесва. Наистина предстои през юли да бъде отбелязана кръгла годишнина от рождението на патриарха на българската литература. Наистина трябва да се направи нещо значимо по въпроса. За това, мисля, никой не спори. Но със сигурност имам възражения относно внезапно връхлетялата върху Рашидов идея. Иван Вазов не е автор само на „Под игото“. Нито само на „Епопея на забравените“. Както са тръгнали нещата, самият той скоро ще бъде герой на епопея със същото име, защото инерцията на обществената и управленска мисъл е свила представата за народния писател до няколко заглавия, които се учат в училище. От 1974 г. до 1979 г. издателство „Български писател“ публикува за пръв (и последен) път 22-та тома с пълните събрани съчинения на Иван Вазов. Те вече са антикварна реликва. В тях и само в тях могат да се прочетат на хартиен носител всички произведения на Патриарха, повечето от които отдавна са забравени от публиката. Знаете ли, че Вазов е писал роман за Светослав Тертер? Битката за паметта на народа е тежка и трудна. Тя би трябвало да е умело ръководена от институции и хора, овластени да я водят. Като Вежди Рашидов, като Съюза на българските писатели, като Министерство на културата. Именно те би трябвало да са наясно какви са стратегиите, тактиките и най-вече фактите, с които да се съобразяват. Ако беше наистина добре осведомен културен „шеф“, Рашидов щеше да е наясно, че през последните 10 години има общо 12 нови издания на „Под игото“. Не броя извращенията с „превода“. Пет издателства са включили в каталозите си първия български роман само през 2019 г. Издателство „Захарий Стоянов“ е публикувало през 2015 луксозен том на „Под игото“ с твърди корици, вероятно пак по юбилеен повод. Романът се появи съвсем наскоро и с логата на издателство „Кръг“, на „Хеликон“, на „Жанет 45“. Всички тези издания са на пазара, не са изчерпани. А и при изчерпване всяко издателство има готовност за допечатка. \n\tЗащо тогава ни е нужно още едно преиздаване на романа? Да пълним рафтовете в книжарниците с едно и също заглавие? Да изхарчим парите на „спомоществователите“? Да прецакаме частните издателства, които имат тиражи за продаване? Държавата не подпомага книгоиздаването, нито библиотеките. Държавата очевидно няма представа как да подходи към идеята за опазването на българската памет. Държавата трябва да спре да се меси. \n\tБих приветствала идея, която предвижда да се преиздадат 22-та тома на Иван Вазов, събраните съчинения на Йовков, Елин Пелин, Ботев, Дебелянов, Яворов… Всички тези многотомници още стоят в библиотеката ми, купувани от моите родители преди 40-50 години. След още 40-50 години в нито един дом няма да бъдат открити, времето е безпощадно. Това е ролята на държавата, на Комисията за култура и на СБП – да запазят тази не толкова продаваема, не толкова популярна, но много важна памет за българската литература. Да я съхранят в некомерсиалната ѝ цялост, а не да робуват на популистки „инициативи“. Юбилейното издание на „Под игото“ ще предложи само една нова корица, нищо друго. Горкият Вазов, цял живот е творил, за да бъде сведен само до един предъвкван до болка роман. И неговите песни днес вече не се четат.", "date": "2020.01.18", "title": "Колко от творбите на Иван Вазов е прочел Вежди Рашидов?"}
{"url": "https://clubz.bg/93105-otbivat_vodi_ot_belmeken_za_pernik", "text": "Националната електрическа компания (НЕК) е започнала още преди два месеца да отбива водите от водосбора на \"Белмекен\" към този на яз. \"Бели Искър\". В следствие тези в \"Бели Искър\" са увеличени с 4 млн. куб м. само за това кратко време. Това количество ще бъде пренесено към Перник по водопреносната мрежа на София. Това обяви днес министърът на икономиката Емил Караниколов, който участва в срещата на министри и експерти с премиера Бойко Борисов, на която му докладваха за възможните решения за водната криза. Представят на Борисов проекти за справяне с кризата в Перник , заяви още минисрътът. И той, и столичният кмет Йорданка Фандъкова увериха, че за целта ще се получи експресно съгласие на столичния общински съвет за възмездно съгласие за право на преминаване на тези води през инфраструктурата на \"Софийска вода\". Водата не е предназначена за София, само ще премине през нея. В Белмекен има добро количество сняг и няма опасения за него, а той поддържа и енергийната система, увериха Караниколов и новият екоминистър Емил Димитров-Ревизоро. На това, че отклоняването на водите към Перник няма да засегне столицата акцентира и Борисов - за да нямало спекулации. Същото увери и Фандъкова. Новото трасе ще е 13,5 км. Срокът за изпълнение - между 35-45 дни заедено с изграждането на помпената станция, а предвидената сума – около 25 млн. лв. Ще се работи денонощно, даде заявка Караниколов. Работата започва още в понеделник. Режимът на водата обаче не се отменя, подчерта кметът Станислав Владимиров.", "date": "2020.01.18", "title": "Отбиват води от \"Белмекен\" за Перник"}
{"url": "https://clubz.bg/93113-revizoro_spira_moshtnosti_na_tec_bobov_dol", "text": "Мощности на ТЕЦ \"Бобов дол\" няма да работят докато не се приведат всички инсталации в ред и не бъдат лицензирани. Такава заявка даде днес новият министър на екологията Емил Димитров-Ревизоро по време на брифинг в Министерски съвет.  Новината идва след назначената проверка в теца на Христо Ковачки за това какво се гори в инсталациите. Тя не откри несъответствия. Ревизоро допълни, че има разпоредени от главния прокурор проверки на тецовете в цялата страна. Прокуратурата влезе в ТЕЦ \"Бобов дол\" В Бобов дол протестират срещу камиони и боклуци По думите му макар и да не е установено превишаване на вредните емисии, казал на ръководството на теца \"да се ориентират към спиране, докато не получат разрешение\". \"Ще го получат (акта за затваряне) и официално\", допълни Димитров. В Бобов дол протестират срещу камиони и боклуци", "date": "2020.01.18", "title": "Ревизоро спира мощности на ТЕЦ \"Бобов дол\""}
{"url": "https://clubz.bg/93099-zaradi_libiq_turski_hakeri_udariha_grycki_institucii", "text": "Уебсайтовете на гръцкия парламент, на борсата, на министерствата на външните работи на икономиката бяха недостъпни в продължение на над един час и половина след кибератака на турски хакери, съобщи Франс прес, цитирана от БТА. Отговорност за атаката пое екип от турски хакери на име \"Анка неферлер\". Кибератаката бе извършена в момент, когато либийският военачалник Халифа Хафтар, противник на признатото от ООН либийско правителство, е в Атина за преговори. Гърция ухажва Хафтар, готова е да прати сили в Либия Анкара подкрепя с военни средства либийското правителство на Файез Сарадж и обяви, че изпраща войски в Либия, за да помогне за отблъскването на силите на Хафтар. Гръцкото правителство не е поканено на конференцията в неделя в Берлин, чиято цел е да задвижи мирния процес в Либия под егидата на ООН. Два дни преди конференцията обаче Мицотакис се срещна в Атина с Хафтар и го призова да заеме конструктивна позиция в Берлин. По време на тази визита Атина отново призова ЕС за анулиране на подписания на 27 ноември турско-либийски меморандум за морските граници. Според Гърция той нарушава нейния суверенитет в зони, намиращи се близо до някои гръцки острови. Но за Анкара този меморандум е отговор на съюза между Гърция, Кипър и Израел, скрепен на 2 януари с подписването споразумението за изграждането на Източносредиземноморския газопровод. Гърция, Израел и Кипър се обявиха против турска намеса в Либия Мицотакис предупреди днес, че Гърция ще наложи вето в ЕС на всяко споразумение за мир с Либия, ако не бъде анулиран меморандумът между Анкара и Триполи. В телефонен разговор с германския канцлер Ангела Меркел гръцкият премиер изрази недоволство, че не е поканен в Берлин, но Меркел му отговори, че конференцията цели да донесе мир и стабилност в Либия и няма да се отнася до морските зони в Източното средиземноморие. Гърция, Израел и Кипър се обявиха против турска намеса в Либия", "date": "2020.01.18", "title": "Заради Либия: турски хакери удариха гръцки институции"}
{"url": "https://clubz.bg/93110-nqmalo_da_se_zabranqva_vnosyt_na_drehi_vtora_ryka", "text": "Вносът на дрехи втора ръка няма да се забранява. Това увери днес премиерът Бойко Борисов, след срещата за водната криза в Перник в Министерския съвет. Думите на Борисов са в отговор на писмо от Асоциацията на вносителите и преработвателите на дрехи. То е породено от идеята на управляващите за едногодишен моратораториум върху вноса на боклуци от чужбина заради скандала с италианските незаконни пратки. Срещу нея се обявиха вече предприятията за рециклиране на отпадъци. Дрехите втора ръка пък се използват като суровина. Той визира два отделни случая от последните дни - незаконният внос на тонове боклук от Италия, заловен на варненското пристанище (днес пратка бе заловена и на пристанището в Бургас, б.р.) и проверката на теца на Христо Ковачки, която по думите на новия екоминистър Емил Димитров-Ревизоро не е установила нарушения при горенето на отпадъци. Според премиера масираните проверки, които в момента се правят по линия на нерегламетирания внос на отпадъци, карала нарушителите да хвърлят боклука \"по улиците\" и да \"бягат\".", "date": "2020.01.18", "title": "Нямало да се забранява вносът на дрехи втора ръка"}
{"url": "https://clubz.bg/93112-rodjyr_federer_i_negovoto_bogatstvo", "text": "Роджър Федерер може да стане милиардер в края на тази година и да се присъедини към клуб, в който членовете спортисти сега са само трима. Майкъл Джордан, Тайгър Уудс и Флойд Мейуедър. Прогнозата и изчисленията са на Tennis.com и \"Бизнес инсайдър\". Според тях рекордьорът по титли от Големия шлем е спечелил около 900 милиона долара от тенис и от спонсорски и рекламни договори. Само за миналата година приходите му се изчисляват на $93,4 млн. - най-високата стойност за година в кариерата му досега. А 2019-а не беше най-успешната година в тениса на 38-годишното величие. Той не спечели нито една титла от Големия шлем, като злощастно загуби финала на \"Уимбълдън\" от Новак Джокович. Тенисист нарече Федерер и Надал егоисти Федерер е забогатял със 129 млн. долара от наградни фондове в тениса. Всичко останало е от договори. Според Tennis.com в следващите години Роджър ще прибере $200 милиона от споразумения, които са актуални в момента с фирми като Credit Suisse, Mercedes Benz и Rolex. Също с японския производител на екипировка Uniqlo, с който шампионът сключи контракт за 10 г. през 2018-а на стойност $300 милиона. Грета vs Федерер Ето някои факти от кариерата на Федерер, който може да стане първият тенисист милиардер и е най-високо платеният ас в своя спорт, независимо че по обективни причини успехите му на корта започнаха да намаляват. Роджър Федерер е роден на 8 август 1981 г. в Ботминген, Швейцария. Родителите му Роберт и Линет (южноафриканка) го насърчават да тренира тенис от 8-годишен. И  двамата са работели за фармацевтична компания.  На 14 г. Федерер стана юношески шампион на Швейцария. През 1996 г. започва да участва в международни турнири, а две години по-късно печели титлата на юношеския \"Уимбълдън\". Първата си голяма титла взема през 2003 г. - на любимия \"Уимбълдън\". Той е само на 21 г. За триумфа си прибира 714 460 долара.  Беше рекламно лице на Maurice Lacroix, но Rolex го \"открадна\" с много по-щедри финансови условия. Твърди се, че стойността им е за 15 милиона.  През 2007 г. Федерер се споразумява с Gillette.   На следващата година един от най-харизматичните спортисти влиза в звездния отбор на Nike. Договорът е за 10 г. на стойност $120 млн. Изтече през март 2018 г. Роджър замени американския гигант с японската фирма Uniqlo, която ще продължава да го позлатява дори когато спре с тениса в близките години.  300 милиона за 10 лета от 2018-а. На толкова се изчислява контрактът с Uniqlo. На \"Уимбълдън\" същата година Федерер заяви, че преговорите са продължили дълго време, още докато е бил обвързан с Nike.  В първата си реклама за Uniqlo Маестрото опитва да свири на пиано. Той заявява, че иска да продължи да се упражнява, за да изненада някой ден приятно своята съпруга Мирка. Тя е човекът, който освен всичко друго го съветва как да се облича и доста му е повлияла в това отношение.  Федерер сключва 10-годишен договор и с Credit Suisse през 2009-а. Според неофициална информация той му е донесъл около $20 милиона досега.  Бившият №1 в света от 2008 г. си партнира с Mercedes. Поднови контракта през 2018 г. Той му носи по 5 млн. на година. И по някой и друг автомобил на марката - каквото си избере от новите модели.  Федерер е посланик на шампанското Moët & Chandon. През 2018 г. марката пусна в продажба 20 бутилки, всяка на стойност 23 хиляди долара по случай 20 г. на аса в професионалния тенис. Приходите отидоха за Фондация \"Роджър Федерер\".   Швейцарецът е известен и с това, че подпомага благотворителни каузи. През 2003 г. той основа фондацията си. До края на 2018 г. е отделил над 40 млн. за различни акции, свързани най-вече с деца в нужда. Тази година преведе средства за бедствието с пожарите в Австралия. Това е едно от любимите му места.  Роджър Федерер живее в модерна къща на брега на Цюрихското езеро, завършена през 2014 г. Стойността й се изчислява на $8,1 млн.  Тенис величието е запален планинар. Личен приятел му е Беър Грилс, с когото вече имаха съвместни походи, най-вече в Алпите.  През 2018 г. Федерер заяви в интервю в родината си, че е закупил автобус от 60-те години. Иска да го ремонтира основно и пригоди за дълги пътувания из Европа със семейството си, когато кариерата му приключи. А кога ще стане това, може би и той самият още не знае. Най-вероятно ще играе поне до 40 г. Грета vs Федерер", "date": "2020.01.18", "title": "Роджър Федерер и неговото богатство"}
{"url": "https://clubz.bg/93082-severna_bylgariq_e_zalojnik_na_novata_tol_sistema", "text": "Преди 9 месеца, когато беше публикуван първият вариант на тарифа за новата тол система, коментирахме в детайли какви са очакваните приходи за държавата, какво ще подлежи на преговори и защо правителството ще бъде принудено да направи отстъпки – виж „Тол системата – нужна стъпка, но да внимаваме с тарифата”. Днес вече има постигната договорка за тарифата (виж тук), която потвърди очакванията ни за редуциране на таксите, но в същото време поставя и два важни въпроси – ще има ли достатъчно приходи и дали няма още тази година да се заговори за нова актуализация на тарифата? Две са основните промени в новата тарифа – едната е по-малкият обхват на тол системата, а другата е понижаване на таксите. Промяна в покритието беше напълно очаквана, тъй като първоначалното предложение обхващаше около половината от републиканската пътна мрежа – 10 800 км. oт пътната мрежа, в т.ч. второкласни и третокласни пътища. Макар да се предвиждаше някои пътища да са с нулева ставка, поради лошо състояние, обхвата беше твърде голям. Новото предложение е тол системата да обхване 3100 км, като това са автомагистрали и първокласни пътища. Важно е да отбележим, че в държавния бюджет за 2020 г. това беше отразено, като заложените приходи (450 млн. лв. през 2020 г.) са именно при такъв обхват на системата.  Кабинетът сви още очакваните приходи от тол системата Не така обаче стоят нещата при тарифата. Предложените тол такси претърпяха няколко промени, като в последния вариант правителството даде сериозно назад и просто прие предложението на бранша. Новите тарифи варират от 3 до 20 стотинки на километър, в зависимост от големината и екологичната категория на превозното средство. В първоначалния вариант на тарифата, тол таксата варираше от 8 до близо 90 стотинки на километър. При най-масовите товарни автомобили (от 3,5 до 12 тона) намалението е в рамките на 2,6 пъти – от 7,8 на 3 стотинки на километър за евро 6 и от 15,6 на 6 стотинки на километър за евро 1 и 2. При най-тежките камиони (над 12 т. и 4+ оси) намалението е над 4 пъти – тежък камион с най-високия евро стандарт (евро 6) по новата системата ще плаща 11 стотинки на километър, докато в първия вариант на тарифата щеше да плаща 45 стотинки на километър. Първоначалният вариант на тол системата предвиждаше 1,3 млрд. лв. приходи. При поне двойно или дори тройно редуциран обхват и намалени тарифи в рамките на 2,6 до 4 пъти в зависимост от превозното средство, заложените 450 млн. лв. в бюджета за 2020 г. изглеждат трудно постижими. Неслучайно в съобщението на министерството е отбелязано, че след три месеца търговска експлоатация на системата, ако приходите изостават спрямо заложените 450 млн. лв. в бюджета, ще се тръгне към актуализация на тарифите. Това е много вероятно да се случи, тоест през лятото ще има ново напрежение между превозвачи и правителство. Транспортна блокада от понеделник заради тол системата и нелегалните превози По-всичко личи, че водещата линия на правителството в момента е системата да заработи без повече отлагане – било и при тарифите, подадени от брашна, тъй като инвестициите в пътната инфраструктура вече са зависими от очакваните тол приходи. Веднъж като заработи системата, вече може да се оказва натиск за разширяване на обхвата и покачване на тарифите. Подготовката за това е налице – дори и в последното предложение например присъстват второкласните пътища, макар и с нулева такса, а в Закона за държавния бюджет за 2020 г. е записано, че „през следващите години се планира да се разшири обхватът на тол системата и да обхване и пътища от втори клас”. С две думи, дългосрочният натиск ще е за разширен обхват на системата, а опит за актуализация на тарифата и съответно напрежение в сектора може да се очаква още през идващото лято. Северна България ще бъде в по-голяма степен заложник на новата тол система и очакваните приходи. Стратегическите инфраструктурни проекти на правителството включват скоростния път „Видин-Ботевград”, доизграждането на автомагистрала „Хемус”, обходът на Габрово и тунелът под Шипка, автомагистрала „Русе-Велико Търново” и автомагистрала „Черно море”. На практика това са проекти, които покриват цяла Северна България и осигуряват свързаност както между икономическите центрове на север, така и по-добра връзка с южните индустриални зони. Ако тол системата не постигне заложените приходи, някои от инвестициите в пътната инфраструктура на север може да останат на изчакване. Транспортна блокада от понеделник заради тол системата и нелегалните превози", "date": "2020.01.18", "title": "Северна България е заложник на новата тол система"}
{"url": "https://clubz.bg/93101-predstavqt_na_borisov_proekti_za_spravqne_s_krizata_v_pernik", "text": "Среща-разговор за ситуацията в Перник организира тази сутрин премиерът Бойко Борисов. Проекти за решаване на водната криза в града ще се обсъждат с министрите на околната среда и водите Емил Димитров, на икономиката Емил Караниколов и на енергетиката Теменужка Петкова, съобщиха от Министерския съвет. В нея ще участват и кметовете на Перник и София - Станислав Владимиров и Йорданка Фандъкова При вчерашното си посещение в града, новият екоминистър Емил Димитров коментира очакванията си за срещата, цитиран от БНР:", "date": "2020.01.18", "title": "Представят на Борисов проекти за справяне с кризата в Перник"}
{"url": "https://clubz.bg/93094-na_koi_bolnici_kolko_e_plashtala_za_edno_i_syshto_onkolekarstvo_nzok", "text": "НЗОК публикува в петък информация коя болница от кои производители е получавала онкологичното лекарство с международно непатентно име \"Пеметрексед\" и на какви цени касата го е покривала. В частни болници е отчитана пределната цена, която е била изплащана на НЗОК. Д-р Дечев доразказа как законно едно лекарство поскъпва 7 пъти без търг Преди дни управителят на касата Дечо Дечев в интервю пред \"Дарик\" обяви, че за едно и също онкологично лекарство от един и същи производител има разлика в цената от седем пъти. Най-ниската е 117 лв., а най-високата - 1063 лв. Като 1063 лв. като цена на една опаковка от медикаметна е била изплащана на частни болници. За това драстично разминаване се разбрало в касата след сигнал на един от производителите, съобщи още Дечев. Като в сряда на брифинг в парламента уточни, че става дума за Pemetrexed. След сигнал на шефа на НЗОК: Ананиев иска проверка от НАП на болници и търговци на едро \"Цените, по които производителят е продавал на търговец на едро, са еднакви за всички търговци. В цените, по които касата е плащала, след като този търговец на едро ги е продал на болниците, има огромна разлика и тя е от порядъка на 7 пъти в повече, отколкото производителят на лекарството е фактурирал на търговеца на едро\", обяви още Дечо Дечев. Шефът на НЗОК се оттегля през март, критикува Кирил Ананиев, вижда лобизъм Разликата в цената, на която различните болници купуват лекарствата (касата изплаща основно медикаменти за онкологични заболявания), се оказа възможна и допустима законово заради освободеността на частните болници да провеждат процедури по Закона за обществените поръчки.  В парламента здравният министър Кирил Ананиев обяви, че ще поиска от НАП за проверява болници и търговци на едро заради цените на лекарствата, както и че ще предложи в ЗОП отново да се включи изискването за обществени поръчки да се отнася и за частните болници. След сигнал на шефа на НЗОК: Ананиев иска проверка от НАП на болници и търговци на едро Шефът на НЗОК се оттегля през март, критикува Кирил Ананиев, вижда лобизъм", "date": "2020.01.18", "title": "На кои болници колко е плащала за едно и също онколекарство НЗОК"}
{"url": "https://clubz.bg/93100-sedem_dushi_v_neizvestnost_sled_lavina_v_himalaite", "text": "Четирима южнокорейци и трима непалци са в неизвестност след лавина в масива Анапурна в Хималаите, съобщиха днес властите в Непал, предаде Франс прес, цитирана от БТА. Лавината е паднала на височина от около 3200 метра над морското равнище, близо до базовия лагер за изкачване в Анапурна, след вчерашния обилен снеговалеж. Знаменит алпинист загина в Хималаите Началникът на местната полиция каза, че лошото време ще затрудни операциите. Той добави, че е на разположение хеликоптер, който ще излети, ако времето се подобри.", "date": "2020.01.18", "title": "Седем души в неизвестност след лавина в Хималаите"}
{"url": "https://clubz.bg/93096-taka_narecheniqt_vyrhoven_lider_na_iran_kojto_ne_e_tolkova_vyrhoven_v_posledno_vreme", "text": "Президентът на САЩ Доналд Тръмп призова върховния лидер на Иран аятолах Али Хаменей да внимава с езика си след вчерашната проповед, в която отправи критики срещу американците, предаде Франс прес. Във вчерашната проповед Али Хаменей нарече европейците \"лакеи\" на САЩ. Той разкритикува \"американските клоуни\", които лъжат \"най-порочно\". Хаменей зове иранците да бъдат единни, уверява  ги, че Бог е с тях Неговата проповед бе прекъсвана от лозунги \"Смърт на Америка\" и \"Смърт на Израел\", скандирани от множеството, събрало се да слуша проповедта. За първи път от осем години върховният духовен лидер лично водѝ петъчната молитва и произнесе проповед, призоваваща разтърсената от протести страна към единство. Аятолах Али Хаменей се опита да ободри иранците, че Всевишния е с тях в ескалиралото противопоставяне със САЩ.  Стотици хиляди протестираха дни наред с лозунги срещу властта, след като тя с три дни закъснение призна, че елитните сили на Корпуса на революционните гвардейци са свалили по погрешка излитащ от Техеран украински пътнически самолет, убивайки всички 176 души на борда, вземайки го за вражески обект. САЩ изнудвали Европа да се оттегли от ядрената сделка с Иран Същата нощ гвардейците изстреляха бараж от балистични ракети срещу база с американски войници в Ирак в отговор на ликвидирането на главнокомандващия на специалните сили \"Кудс\" на корпуса ген. Касем Солеймани от американски дронов удар на 3 януари т. г. Размяната на удари изправи САЩ и Иран на ръба на евентуална война. Милионните тълпи на погребението на Солеймани са признак, че иранците подкрепят Ислямската република въпреки трудностите през последните години, каза Хаменей. Той призова народа към единство и към масово участие в парламентарните избори идния месец. САЩ изнудвали Европа да се оттегли от ядрената сделка с Иран", "date": "2020.01.18", "title": "\"Така нареченият върховен лидер на Иран, който не е толкова върховен в последно време...\""}
{"url": "https://clubz.bg/93102-nov_standart_za_kyufteto_voda_vmesto_maznina", "text": "Нови стандарти за месните продукти готви агенцията по храните. Кюфтета, кебапчета и карначета ще трябва да съдържат по-малко количество мазнина за сметка на водата, съобщава Нова тв. От Българската агенция за безопасност на храните (БАБХ) обясниха, че след промяната тези продукти ще станат по-качествени и по-здравословни. Според експертите новият стандарт няма по никакъв начин да се отрази на вкусовите му качества. Трябва ли да се откажете от пържолите и кюфтета?  Експертите обясняват новия състав на кюфтето с това, че у нас животните са изменили породите си и за да се извлече по-добрата част от месото, им са нужни нови пропорции мазнини и вода. 100 т пилешко месо със салмонела е стигнало до България Щом се приемат новите наредби, кюфтето вече ще бъде значително по-здравословно, убедени са от Агенцията за безопасност на храните. Все пак, от Агенцията за безопасност на храните уточняват, че новите стандарти не са задължителни и всеки производител може сам да преценява в каква степен да ги спазва. 100 т пилешко месо със салмонела е стигнало до България", "date": "2020.01.18", "title": "Нов стандарт за кюфтето: вода вместо мазнина"}
{"url": "https://clubz.bg/93098-spirat_dvijenieto_po_trakiq_montrirat_ramki_za_tol_sistemata", "text": "От 10:30 ч. до 12 ч. днес ще бъде ограничено движението в посока София по автомагистрала \"Тракия\" от км 25 до км 0. Причината - поради монтирането на портални рамки за тол системата при км 0 и км 5 на автомагистралата, съобщават от Агенция \"Пътна инфраструктура\". Всички автомобили до 12 т, пътуващи към София, ще се пренасочват от пътен възел \"Вакарел\" по обходен маршрут по път I-8 (Вакарел- София), след което по път III-105 (Елешница - Нови хан) и път I-6 (Елин Пелин - София). Кабинетът сви още очакваните приходи от тол системата За тежкотоварните автомобили над 12 т се осигурява паркинг при км 53 (след тунел \"Траянови врата\"), както и в участъка от км 34 до км 37. При необходимост ще бъде осигурен и паркинг при км 55 (преди тунела). В посока София ще бъде ограничено движението и при връзката на път I-8 с път III-105 (Елешница - Нови хан). Ще бъде затворена за преминаване и връзката на ул. \"Верила\" от село Равно поле с магистралата.", "date": "2020.01.18", "title": "Спират движението по \"Тракия\" - монтрират рамки за тол системата"}
{"url": "https://clubz.bg/93095-demonstranti_opitaha_da_nahluqt_v_teatyr_dokato_makron_gleda_postanovka", "text": "Няколко десетки демонстранти се събраха вчера пред парижки театър, където френският президент Еманюел Макрон бе отишъл да гледа постановка и се опитаха да влязат, но бяха отблъснати от силите на реда, съобщи Франс прес. Източници, близки до президентската двойка, съобщиха, че трийсетина души са опитали да влязат в театър \"Буф дю нор\", където Макрон гледал постановка със съпругата си. Префектурата на полицията в Париж потвърди, че демонстрантите не са успели да влязат. Президентът догледа постановката докрай и напусна сградата с кола към 22 часа под полицейски ескорт. Кабинетът в Париж опитва да намали напрежението за пенсионната реформа Демонстрантите останаха около половин час пред театъра и скандираха: \"Всички заедно, обща стачка\". Пред тях бе разположен полицейски кордон. Близък до президента източник съобщи, че журналист, седящ три реда зад Макрон, е пуснал в \"Туитър\" снимки, които са подтикнали демонстрантите да пристигнат. Във вчерашния 44 ден от началото на стачката срещу предлаганата от правителството пенсионна реформа в Париж имаше още няколко протестни акции. \n\tПротестиращи блокираха по-рано вчера входа на Лувъра, заради което се наложи известният парижки музей да спре работа, съобщи Асошиейтед прес. На видеа в социалните мрежи се вижда как гневни посетители освиркват протестиращите.    ", "date": "2020.01.18", "title": "Демонстранти опитаха да нахлуят в театър докато Макрон гледа постановка"}
