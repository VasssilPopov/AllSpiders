{"url": "http://clubz.bg/64593-slovakiq_nqma_da_ratificira_istanbulskata_konvenciq_obqvi_premieryt_fico", "text": "Словакия няма да ратифицира Конвенцията на Съвета на Европа за превенция и борба с насилието над жени и домашното насилие, известна като \"Истанбулската конвенция\". Това обяви премиерът на страната, социалдемократът Роберт Фицо, съобщи Ройтерс. Подобно на България, и в Словакия религиозни групи, църквата и малкият партньор в управляващата коалиция - националистите - се обявиха против международния документ. Словашката национална партия постави ултиматум - ли се отхвърля Конвенцията, или се разпада коалицията. Вместо БПЦЦ Римокатолическата църква обяви, че договорът може да доведе до религиозна дискриминнация в страната. Бойко Борисов: Всички знаем кой е собственикът на \"Юлен\", Цеко Минев Международната агенция отбелязва и изявлението на българския премиер Бойко Борисов, който заяви, че оттегля конвенцията, докато обществото и противниците й не са готови на нов диалог за приемането й. За разлика от Борисов, който заяви, че Конвенцията само и единствено се бори с насилието срещу жените, според Фицо има опасност тя да наруши словашката конституция и да доведе до въвеждане на еднополови бракове. Такива бяха твърденията на \"Обединените патриоти\". \"Галъп интернешънъл\": Не харесваме Истанбулската конвенция, но харесваме акция \"Лукс\" Управляващите все пак ще гласуват законодателни промени за по-ефективна борба с домашното насилие.  \"Галъп интернешънъл\": Не харесваме Истанбулската конвенция, но харесваме акция \"Лукс\"", "date": "2018.02.22", "title": "Словакия няма да ратифицира Истанбулската конвенция, обяви премиерът Фицо"}
{"url": "http://clubz.bg/64586-mvf_predizvikatelstvata_za_bylgariq_sa_niskite_dohodi_i_ustojchiviqt_rastej", "text": "Превръщането на икономическото възстановяване в траен растеж и предоляване на неравенството в доходите, които са наполовина от средните в ЕС. Тези предизвикателства, наред с демографския натиск, открои Международният валутен фонд (МВФ) в свое изявление след приключване на годишния преглед с българските власти. Доходът на глава от населението в България е само половината от средния за ЕС и неравенството в доходите е по-високо от средното за ЕС, посочва МВФ. Според МВФ икономиката на България се очаква да нарасне с 3.8% през 2018 г., което се дължи на силния износ, по-лесни финансови условия и нарастващо доверие. В средносрочен план се предвижда растежът да се забави до 2.75%, което отразява ограниченията на капацитета и неблагоприятните демографски показатели. Това означава, че предвид застаряването и високата смъртност в България пенсионната система - и не само, е застрашена. И сега системните дефицити в НОИ и НЗОК, които общо надминават над 5 милиарда лева годишно, се покриват от бюджета. МВФ: След фалита на КТБ укрепнахте, но има още рискове за банките Според Фонда, продължаването на реформата в управлението и подобряването на ефективността на публичните институции на всички равнища остават ключови за повишаване на потенциала за растеж и за ограничаване на фискалните рискове. Доходите са се увеличили с 240 лв. годишно за 15 години Банковата система е устойчива, но лошите кредити остават значително над средното за ЕС, а две от банките, идентифицирани при  прегледа на качеството на активите и стрес тестовете, все още се нуждаят от по-големи капиталови буфери, посочват от МВФ. През 2016 г., след приключването на прегледа на качеството на активите и стрес тестовете на българската банкова система, БНБ обяви, че две от проверените общо 22 банки - ПИБ и по-малката Инвестбанк, се нуждаят от допълнителни капиталови буфери. Ангелкова vs новата икономика. И да спечели рунда, губи мача Фондът приветства усилията за засилване на финансовия надзор и насърчи властите да обърнат внимание на рисковете, свързани с концентрацията и свързаните с тях лица, и да въведат цялостна стратегия за намаляване на лошите кредити. По данни на Европейската комисия близо 12% от всички кредити у нас попадат в графата лоши или необслужвани, което поставя България на предните места по лоши кредити. Статистиката за ЕС показва нива на лошите кредити от около 4%. Само необслужваните потребителски заеми са за над 800 млн. лева към края на 2017 г.  Към тази сума трябва да се добавят и 1 млрд. лева необслужвани ипотеки. МВФ също така заяви, че одобрява плана на правителството за балансиран бюджет в средносрочен план, предвид необходимостта от публични инвестиции. Бюджетният излишък прикрива преразходите на управляващите Доходите са се увеличили с 240 лв. годишно за 15 години Ангелкова vs новата икономика. И да спечели рунда, губи мача Бюджетният излишък прикрива преразходите на управляващите", "date": "2018.02.22", "title": "МВФ: Предизвикателствата за България са ниските доходи и устойчивият растеж"}
{"url": "http://clubz.bg/64572-do_2019_g_kasovite_aparati_ypgrejdnati_ili_smeneni", "text": "Ъпгрейдването или подмяна на касовите апарати в съответствие с новите изисквания на НАП да се предават данните за продажбите в реално време, ще става поетапно, като крайният срок ще е най-вероятно до края на 2019 г., а изискванията ще са ясни през септември. Произведените в последните 2 години апарати няма да се сменят, освен малка промяна на софтеура, обясни днес изпълнителният директор на НАП Галя Димитрова. Касовият ви апарат не работи? Запечатват ви магазина Това стана ясно след заседание на парламентарната Комисия по бюджет и финанси, където бяха одобрени промени в преходните и заключителни разпоредби на Закона за митниците, внесени от шефа на комисията Менда Стоянова (ГЕРБ), с които се променя закона за ДДС. Законопроектът получи зелена светлина в отсъствието на депутатите от БСП, които заявиха, че няма да участват в \"този цирк\", поискаха от Стоянова да оттегли промените, с което тя не се съгласи - и напуснаха. Не е ясно колко апарати ще трябва да бъдат подменени, тъй като се оказа, че в НАП не разполагат с точни данни. От 440 000 регистрирани устройства, 130 хиляди не са отчитали никакви обороти в последните месеци, каза Галя Димитрова. Тя не назова средствата, които НАП ще трябва да инвестира, за да обнови софтуера и хардуера си, така че да получава информация за всяка касова бележка в реално време на сървъра си, но каза, че те са предвидени в бюджета на приходната агенция и вече се работи. По думите на Димитрова, най-вероятно продажбите ще се отчитат в рамките на прозорец от 5 минути, като информацията ще се предава през мобилните оператори, през които минава дистанционната връзка с НАП. Сега фирмите предават данни не повече от един-два пъти месечно. Изпълнителният директор на НАП посочи, че е решено срокът за бензиностанциите да се увеличи с четири месеца - до 31 декември 2018 г., вместо до септември. За регистрираните по ДДС фирми срокът е до 31 декември 2018 г., а за нерегистрираните по ДДС дружества и големите търговски вериги, които работят с интегрираните автоматизирани системи за управление на търговската дейност (ИАСУТД) - до 30 юни 2019 г. Но по-късно пред журналисти Менда Стоянова коментира, че предвид българската традиция да се чака последния момент, ще се обсъди дали промяната да не стане поетапно за различните браншове, като финалът й да е в края на 2019 г. Съгласно одобрените днес промени, министърът на финансите има срок от 6 месеца от влизането на закона в сила, за да подготви новите промени в Наредбата за регистриране и отчитане на продажбите в търговските обекти чрез фискални устройства. Вероятно през септември ще бъде готова, прогнозира Менда Стоянова. Тогава ще станат ясни и изискванията, както и обхвата, тъй като сега от изискването да декларират всичко за ползвания от тях софтуер са изключени интегрираните автоматизирани системи за управление на търговската дейност и електронните системи с фискална памет. При гласуване на законопроекта отпаднаха текстовете, които задължават фирмите, които ползват софтуер за организация на търговската си дейност, да архивират цялата информация от системата си за 10 години. Отпаднаха и високите глоби, които бяха предвидени първоначално. Задължават се производителите на софтуер за касови апарати да декларират в НАП, че софтуерът, който са произвели, не съдържа модули, позволяващи заобикаляне на изискванията на наредбата, и че не произвеждат софтуер, предназначен за \"изтриване или друг вид манипулиране на базата данни\".  С промените, одобрени днес, се удължават и сроковете по подписаната вече в края на м.г. от финансовия министър Владислав Горанов Наредба-Н 18 за QR код, който трябва да съдържа всеки фискален бон. Всеки ще може да го сканира и да провери дали касовата му бележка е отчетена на сървъра на НАП или търговецът крие обороти. Мотивите за законовите промени са именно данни на НАП, че се крият между 30% и 70% от оборотите на търговските обекти. QR кодът ще съдържа данни за вида, цената и времето на покупката. За регистрираните по ДДС фирми срокът беше краят на 2018 г., а за всички останали - до края на юни 2019 г. Ясен Танев от Българската асоциация за развитие на бизнес софтуера (БАРБС) призова за равнопоставеност на всички данъчни субекти при подготвянето на новата наредба. ", "date": "2018.02.22", "title": "До 2019 г. касовите апарати ъпгрейднати или сменени"}
{"url": "http://clubz.bg/64585-3_miliarda_neustojka_ako_prekratim_dogovorite_s_amerikanskite_centrali", "text": "Министърът на енергетиката Теменужка Петкова отново повтори, че предвидената по договор неустойка при предсрочното прекратяване на договорите с т.нар. \"американски централи\", е около 3 милиарда лева. Делян Добрев: Да платим на \"американските централи\" за разваляне на договорите Преди десетина дни тя опроверга информацията, че се водят преговори за прекратяване на договорите с ТЕЦ \"КонтурГлобал Марица изток 3\" и ТЕЦ \"AES - Гълъбово\".  Тя отказа да прогнозира в какви срокове ще приключи процедурата в Европейската комисия, която беше сезирана през 2013 г. от бившата ДКЕВР за неправомерна държавна помощ, която са получили централите с дългосрочни договори за изкупуване по фиксирана цена на произвеждания от тях ток. НЕК плаща на американските централи до 20 април \"Правим всичко, което се изисква от нас, предоставяме необходимата информация. Надявам се въпросът да приключи благоприятно и за двете страни“, коментира енергийният министър. Според нея, ако Еврокомисията се произнесе по сигнала и каже, че е налице нерегламентирана държавна помощ, тогава процедурата предвижда тази помощ да бъде възстановена от този, който я е предоставил неправомерно. След това може да заведе регресивен иск, срещу тези, които са я получили, коментира тя. Инвеститорите в енергетиката защитиха Теменужка Петкова Тече процедура за изработване на методика, за да бъдат изчислени невъзстановяемите разходи, които да платим на инвеститорите, посочи Теменужка Петкова. Ако бъде постигнато съгласие, това ще даде възможност да бъдат предприети действия с цел прекратяване на договорите, обясни тя. НЕК плаща на американските централи до 20 април Инвеститорите в енергетиката защитиха Теменужка Петкова", "date": "2018.02.22", "title": "3 милиарда неустойка, ако прекратим договорите с американските централи"}
{"url": "http://clubz.bg/64584-da_bylgariq_tyrsi_danni_za_67_mln_evro_planiran_dylg_na_stolichnata_obshtina", "text": "За липса на публични документи по проекта на Столичната община за \"Изграждане на инсталация за комбинирано производство на енергия в София с оползотворяване на RDF отпадък\" алармираха от \"Да, България\" и пратиха писмо до столичната кметица Йорданка Фандъкова с настояване да се предостави информация. Става дума за производство на твърдо гориво от боклук, или т.нар. RDF - Refuse Derived Fuel. Причината - за 28 февруари е обявено обществено обсъждане по проекта. Той е на стойност от 67 млн. евро. За да осигури финансирането общината планира да изтегли заем от Европейската инвестиционна банка. Дългът ще е дългосрочен и ще се изплаща от приходите на столичната \"Топлофикация\" АД, става ясно от съобщението. Самото производство на енергия от отпадъци се предвижда именно в \"Топлофикация\" АД. Това е третият етап от реализацията на завода за преработка на отпадъци в София. Този етап бе отлаган няколко пъти досега. Към обявата за обществено обсъждане на 28 февруари обаче не са приложени документите, които подлежат на обсъждане - проекторешение за избор на технология за преработка на RDF отпадък, актуализиран идеен проект за инсталация за комбинирано производство на енергия в София с оползотворяване на RDF отпадък, решение по ОВОС, решение за избор на площадка за разполагане на инсталацията, прединвестиционно проучване, анализ за разходите и ползите, съответствие със законодателството на ЕС и т.н. Изграждането на инсталация за производство на енергия от  RDF отпадък е третият етап от проекта за третиране на боклука на София. През март 2013 г. е сключен договор за проектиране с изпълнител Ramboll A/S, Дания, и подизпълнител „Екопро Консулт“ ЕООД. Заради последвала промяна в законодателството обаче изготвеният идеен проект е трябвало да бъде преработен, след като през 2015 г. столичната дирекция „Пожарна безопасност и защита на населението“ отказва разрешение на проекта. През 2015 г. столичната екоинпекция в София издава решение по ОВОС на инвестиционното предложение, но с допълнителни изисквания във фазата на проектиране.  През 2016 г. Столичната община обявява поръчка за 120 хил. лева за актуализация на идейния проект - за упражняване на авторски надзор, а идейният проект трябва да се преработи от избрания изпълнител през 2013 г. ", "date": "2018.02.22", "title": "\"Да, България\" търси данни за 67 млн. евро планиран дълг на Столичната община"}
{"url": "http://clubz.bg/64583-byrni_sandyrs_obvini_klintyn_che_e_pozvolila_namesa_na_rusiq", "text": "Кандидатът за президентската номинация на Демократите Бърни Сандърс обвини Хилъри Клинтън, че не е направила достатъчно, за да предотврати намеса на Русия в изборите в САЩ. \n\tМиналата седмица специалният прокурор Робърт Мълър внесе обвинителен акт срещу руски граждани за намесата в изборите през 2016 г. В него се твърди, че те са подкрепяли кампанията на Сандърс, който беше основен конкурент на Клинтън за номинацията на Демократическата партия. Той заяви също, че хора от неговия щаб са споделяли информация с този на Хилъри Клинтън за кампанията на руски тролове срещу нея. По-късно неговият съветник и шеф на предизборния му щаб Джеф Уийвър уточни, че става дума за активист на кампанията, а не за член на щаба. Близки до Клинтън обаче отричат с тях да се е свъзвал някой от кампанията на Сандърс. Имало \"неоспорими доказателства\" за руска намеса в изборите в САЩ В интервюто сенаторът от Върмонт казва също, че е забелязал \"много странни неща\" по време на кампанията през 2016 г., но заяви категорично, че троловете не са го подкрепяли за президентската номинация. Сандърс каза още, че изобщо не е знаел, че троловете са подкрепяли неговата кандидатура. Според обвинителния акт, внесен от прокурора Робърт Мълър миналата седмица срещу 13 руски граждани, те са  . Сред доказателсвата е съобщение от деня след като Сандърс и Тръмп печелят вътрешните избори в Ню Хемпшир, което гласи, че обвинените трябва", "date": "2018.02.22", "title": "Бърни Сандърс обвини Клинтън, че е позволила намеса на Русия"}
{"url": "http://clubz.bg/64561-sled_lyulin_gasi_i_zakrivaj_v_tri_dejstviq", "text": "Това става в \"Люлин-7\" през 2018 г. Вчера е намерен мъртъв дядото, който разкри преди повече от 10 дни, че дъщеря му и партньорът й живеят, без да пускат трите си дъщери на училище. Още по време на живото предаване на \"Съдебен спор\" по Нова тв в събота съобщиха, че Стефан Янев (87 г.) е в неизвестност от 12-и. А причината дъщеря му Мария и половинката ѝ Свилен да не пускат децата навън е, че \"не харесват училището\", а според съседи \"са адвентисти или съботяни\". Момичетата към днешна дата са на 13, 14 и 18 г., а поне от 5 години за ситуацията са известени службите. Или иначе казано - едни клетки от държавата, които получават храна от общия организъм за това, като засекат някоя девиантна, изродена клетка, да я неутрализират. Става дума за деца, на които, ако щете - с извинение - и организмът им се променя в момента всеки ден. Кои са изкривените клетки в следната история преценете по-долу... Първо, дядо Стефан избира високата трибуна на предаването \"Съдебен спор\", за да се ожали от дъщеря си и \"зетя\".  От последващите събития ми идва един неособено политкоректен извод: за 5 години всичките служителки - включая тези, които видях по телевизора - знаете ли какво са направили по сигнала, че 3 деца живеят бетер Наташа Кампуш*, пленени в една стая на люлинската бетонова джунгла?   Да ме прощава Конвенцията. Това и за хорър не става. Такава тъпотия е, че сигурно за тези 5 години и Менгеле би се трогнал - само не и нашите чиновници. И хич не ми излизайте, че дехуманизацията, това тотално разчовечаване, е запазена марка на роми от зафичканите села - става въпрос за \"Люлин-7\" и за чистокръвни българи. Ще опитам с някои пояснения да се аргументирам, като ви опиша  Преодолях се и изгледах \"Съдебен спор\" - последните кадри с дядо Стефан. Казвам \"преодолях се\" не за да обидя продуцентите и екипа - в крайна сметка има всякакви начини за изкарване на прехраната, а защото винаги ме хваща жал. За обектите, които намират за съвсем нормално и естествено да разказват факти и обстоятелства от личния, че и от интимния си живот в подобен формат. В събота там с гробовен тон неколкократно се съобщава,че \"ищецът\" Стефан Янев е изчезнал за живото предаване, което е наречено \"безпрецедентна ситуация\". Язък! Човекът ако вземе да умре - ще им прецака предаването. Или пък точно обратното... Ама съседи казвали, че дъщерята на Стефан Янев го е пребила и се е заканила, че ще го убие... Това се излъчва в епизод с изключителното заглавие   (фокус не са нито децата, не побоят и не евентуалната заплаха за убийство, която сама по себе си е престъпление в Наказателния кодекс). Към датата на излъчването - 17-и, вече се заявява, че 87-годишният човек е в неизвестност от 12-и. \"След кратко прекъсване ще видите и агресивната дъщеря на г-н Янев\" - с дух на предвкусвана пикантерия съобщава разсилният или какъвто там се води в залата. Натам ви оставям да си го догледате, ако ви е интересно... Сцена отново е вратата на същия апартамент в \"Люлин\", но вече може да се каже, че ролите са раздадени - на Стефан Янев му се е паднало да е умрелият, а Мария и Свилен са в ареста. В сутрешния блок са Димитрийка Цанова, директор на Социално подпомагане-Люлин, и нейна неназована колежка, която дошла в апартамента,  Представяме си почти социалния 007, уморен и потен след поредната мисия, как си сипва едно мартини... Ама вярно, , но  Отговорността се изсулва като гнусно желе в посока полиция, прокуратура... Защо не влезли? Защото родителите не съдействали - те си държали децата у дома. Но ето и какво установила (да не помислите, че нищо не е установила!), макар и чак днес, когато дядо Стефан е вече в моргата, а родителите - ясно къде... Научаваме, че 5-членното семейство е живяло в едно помещение, където имало един диван и едно легло. През цялото време за фон на Димитрийка и колежка 1 служи широк гръб, на който пише \"СДВР полиция\". Защо чак сега - гърбът не казва... Всъщност не казва нищо. Но мърда - не е умрял. Намесва се и шефката Димитрийка, като отговаря на въпроса:  - с аргумента \" И тя чула историята от телевизора. (Следите ли мисълта - децата са на това дередже, защотото не са техен обект на подпомагане. Ми те, ако не бяха девиантни, как и защо да са \"обект\".) А това, че са казвали съседите, че са идвали социални работници,  Научаваме, че и те може би са идвали не един, а няколко пъти, но безуспешно... \"Явно не са ги намирали при отваряне. Както виждате, те никога не отварят!\" Знаете ли какво става накрая с Димитрийка? Започва с благодарностите към партията и държавата. Отговаря на   на репортерката: че Нека прогнозирам: Честно казано, започвам да завиждам на дядото - поне на него му е лесно вече... От служителките никоя няма да си мръдне пръста, освен да получи наказание \"забележка\" по някоя таблица. \"Ония\" медии ще се упражняват кой ще измисли по-УЖАСБОНБАШОГ заглавие с \"апартамента на ужасите\", \"къщата на ужасите\", \"кухнята на ужасите\" или \"тоалетната на ужасите\" в \"Люлин\". Родителите ще го отнесат така, както само въшльовци могат да го отнесат от съдебна система с 6% доверие - ще получат показни смазващо високи присъди. И може би несъразмерни на деянието. Под натиска на общественото мнение, което по принцип няма никаква работа в съдебната зала. Ами децата?... Децата вълци ги яли в такова общество като нас. Още ли смятате, че прекалявам с това \"гаси и закривай\"?", "date": "2018.02.22", "title": "След \"Люлин\": гаси и закривай! (В ТРИ ДЕЙСТВИЯ)"}
{"url": "http://clubz.bg/64590-sagata_s_nzok_prodyljava_ministyr_pita_za_123_mln_lv_razminavane_v_smetkite", "text": "Финансовият министър Владислав Горанов е поискал обяснение за драстичните разминавания в сметките за задълженията на Националната здравноосигурителна каса. Прличината - според данните на управителя на НЗОК проф. Камен Плочев просрочените задължения към лечебни заведения в ЕС са 133,6 млн. лв. Според зам.-министърката на здравеопазването и председател на Надзорния съвет на касата Жени Начева - просрочените суми били едва 7,6 млн. лв. към края на януари. И двете числа бяха съобщени вчера по време на извънредно изслушване на проф. Плочев в комисията по здравеопазване в парламента. Поводът за него бе ескалиралото напрежение между касата и Министерството на здравеопазването, след като министър Кирил Ананиев поиска оставката на професора. Към искането се присъедини и Горанов ден по-късно. От ГЕРБ, които предложиха проф. Плочев за управител на касата миналото лято пък сега твърдят, че той не познава правомощията си. А цялата сага тръгна от писмо на НЗОК до Народното събрание, в което се говори за спешна нужда от повече пари заради задълженията на касата към болници в Германия, Франция, Австрия и други евпорейски държави, чийто общ размер е 271 млн. лв. НЗОК дължи 271 млн. лв. в чужбина, 600 души с отказ от лечение за 2 г. Днес министър Горанов (вече страна в спора, след като се присъедини към искането за оставка в НЗОК) е пратил писмо до Здравната каса и министъра на здравеопазването, в което настоява докато не се изяснят обстоятелствата, в никакъв случай да не се подписва Националният рамков договор за тази година. Той се позовава на цитираното разминаване от 126 млн. лева в сметките на управителя и на надзора на казата за просрочените задължения към чужди болници.  Също така във финансовия отчет на НЗОК за миналата година са посочени просрочия от 77,5 млн. лева, а в писмото до парламента - над 190 млн. лева. По думите на Горанов, това разминаване може да се установи от Държавната финансова инспекция, но ако управителят на Касата, проф. Камен Плочев, не може да даде обяснение, това означава, че е налице сериозно нарушаване на финансовата дисциплина. Шефът на НЗОК: Няма да подам оставка Проф. Плочев вчера съобщи и за близо 600 сигнала за отказано лечение на българи в страни от ЕС заради задълженията на НЗОК. Председателката на здравната комисия от ГЕРБ Даниела Дариткова днес заяви пред бТВ, че се съмнява в тази информация и затова е поискала официални данни от министър Ананиев.  Всъщност за проблем с разплащанията към чужди болници се знае отдавна, а по време на дебатите по приемането на бюджета на НЗОК за 2018 г. депутатката от ДПС д-р Нигяр Джафер е поставила въпроса. Тогава обаче от ГЕРБ не са реагирали на твърденията, за да ги отрекат, видно от стенограмите на Народното събрание. За 2018 г. в бюджета на касата изобщо за плащания за лечение в чужбина са предвидени 73 млн. лв.  Как да се ориентираме в скандала със здравната каса Докато надзорът на НЗОК твърди, че просрочените задължения, за които става дума, са едва 7 млн. лв., от миналата година има писма от Германия и Австрия за спешно решаване на проблема с доста по-големите според тях суми. В писмото от Германия се настоява и за изготвяне на график за разсрочено плащане на закъснелите трансфери.   Д-р Дариткова днес пред бТВ каза още, че има подозрения за \"сценарий\" именно за спиране на подписването на рамковия договор заради нечии интереси. Повдигането на въпроса за просрочени задължения точно в момента я навеждали на тези мисли.  Но не даде конкретна информация за притесненията си. Преди ден проф. Плочев заяви, че е изпратил сега писмото си до Народното събрание и е алармирал така за проблема, защото последното писмо от Германия е дошло на 21 януари.  Шефът на НЗОК: Няма да подам оставка Как да се ориентираме в скандала със здравната каса", "date": "2018.02.22", "title": "Сагата с НЗОК продължава - министър пита за 123 млн. лв. разминаване в сметките"}
{"url": "http://clubz.bg/64574-stoqn_aleksandrov_e_obvinen_v_lihvarstvo", "text": "Прокуратурата, която водеше проверка срещу Стоян Александров от 2016 г., му повдигна обвинение в лихварство. Прокуратура. Бивш финансов министър. Лихварство Той е обвинен в  . Александров ще отговаря за две сделки без разрешение, съобщава бТВ. Стоян Александров е бивш финансов министър от   в периода 1993-1994 г. bTV пита: Лихвар ли е Стоян Александров? Той е обвинен, че за времето от 19.11.2002 г. до 12.02.2015 г. в гр. София, и други градове на страната, като физическо лице без съответното разрешение е извършвал по занятие банкови сделки, за които се изисква такова разрешение. Икономистът е предоставил  срещу задължението за връщане на сумите с договорени лихви. По този начин е причинил на лицата - кредитополучатели значителни вреди  Второто обвинение спрямо Александров е за това, че в периода 2002 г.- 2009 г.,  като управител на „Стал 2007“ ЕООД и на „Александров и Сие“ ЕООД, е извършвал по занятие банкова дейност без съответното разрешение, като е предоставил 14 бр. кредити в общ размер на 1 006 400 лв. и 9 955 579,88 евро, и е причинил значителни щети на кредитополучатели. За случая се разшумя и в него се намеси държавното обвинение, след като преди 2 години бТВ излъчи репортаж, в който потърпевши кредитополучатели се оплакаха, че имат проблеми във финансовите си отношения с Александров.  Един от тях разказа, че се е подписал под договор за 306 800 долара, а е получил $260 хиляди. Всичко било доказуемо, защото парите били преведени по банков път. Според медии той е с парична гаранция от 100 000 лв. Прокуратурата забранила на Стоян Александров да говори за чувалите с пари През 2014 г., когато рухна КТБ, Александров пък се оказа намесен и в този казус, като обяви пред Нова тв, че парите  са били изтеглени в един ден от сметките на няколко фирми. Той цитира свой разговор с главната счетоводителка на КТБ Мария Димова, която пък днес е един от обвиняемите. bTV пита: Лихвар ли е Стоян Александров? Прокуратурата забранила на Стоян Александров да говори за чувалите с пари", "date": "2018.02.22", "title": "Стоян Александров е обвинен в лихварство"}
{"url": "http://clubz.bg/64575-rusiq_prati_naj_modernite_si_iztrebiteli_v_siriq_video", "text": "Два руски стелт изтребителя Су-57 от пето поколение (някогашните Т-50) бяха заснети в Сирия, предаде Нюз.ру. Разпространен бе клип с подготовката им за кацане в базата \"Хмеймим\" край пристанището Латакия. Според потребителя там кацнали 4 изтребителя Су-35, 4 щурмови самолета Су-25 и един А-50У за далечно радиолокационно идентифициране и управление. Самолетите от последния споменат модел бяха изтеглени от Сирия през декември 2017 г. в мерките на обявеното от президента Владимир Путин намаляване на руската група войски. Су-57 е руски многофункционален изтребител от пето поколение и е разработен, за да замени тежките изтребители Су-27. Създаден е като алтернатива на американските изтребители от пето поколение Ф-22 \"Раптор\" и Ф-35 \"Лайтнинг II\". 200 цивилни убити при бомбардировки в Сирия Първия си полет модерната машина извършва през 2010 г. под името Т-50. Чрез прехвърлянето на тези най-модерни самолети в Сирия Русия иска да демонстрира решителните си намерения във връзка със започналата в началото на месеца офанзива на правителствените сили срещу англава Източна Гута, отбелязва в. \"Ведомости\". Там се водят тежки боеве и досега са убити над 200 цивилни. САЩ обвиниха Русия и режима на Башар Асад за гибелта на мирни жители в Източна Гута. Особено безпокойство предизвиква целенасоченото унищожаване на медицински заведения в района и постоянното използване на тактиката на обсадата, която води до глад сред населението и пречи на достъпа до хуманитарна помощ. За положението в бунтовническия анклав носят отговорност тези, които подкрепят намиращите се там терористи, а не Русия и партньорите й, които се борят с тези терористи. Това заяви говорителят на Кремъл Дмитрий Песков в отговор на обвиненията на Вашингтон. Днес самолети нанесоха въздушни удари по Източна Гута за пети пореден ден. Това е една от най-интензивните въздушни кампании в продължаващата седем години гражданска война в Сирия, отбелязва Ройтерс. Тази вечер по искане на Русия ще се състои извънредно заседание на Съвета за сигурност на ООН за обсъждане на влошаващата се хуманитарна ситуация в Източна Гута.", "date": "2018.02.22", "title": "Русия прати най-модерните си изтребители в Сирия (ВИДЕО)"}
{"url": "http://clubz.bg/64577-avtokradecyt_vbesil_bojko_borisov_se_sporazumq_s_prokuraturata", "text": "На  \"легендарния\" автокрадец Ярослав Димитров-Яро е наложено наказание „лишаване от свобода“ 1 година по споразумение на Софийска районна прокуратура. Интересно е, че то не е по член, свързван с противозаконно отнемане или кражба на автомобил, а за пречене на орган на властта и хуиганство, става ясно от съобщението на прокуратурата. Оттам пишат, че Ярослав Димитров е осъден за това, че: .. И за хулиганство: На подсъдимия Димитров е определено наказание лишаване от свобода за срок от една година, което следва да бъде изтърпяно при първоначален строг режим. Споразумението е с характер на влязла в сила присъда и не подлежи на обжалване или протест. През лятото на 2015 г., Яро влезе във фокуса на обществетното внимание, след като докато уж изтърпява мярка за неотклонение \"домашен арест\", бе заснет от камери да краде коли от подземен паркинг. Борисов се накара на министри от Реформаторския блок (видео) По този повод премиерът Бойко Борисов - който и тогава си беше на този пост, коментира не другаде, а на заседание на Министерсикя съвет: Пуснаха Яро, който ядоса Борисов... После пак го заключиха (обновена) После обаче съдът ще, не ще пак пусна Димитров, защото заключи, че на видеото \"може да е всеки\". Следобед прокуратурата го задържа за друго - вещно укривателство. Той е осъждан, с две условни присъди у нас и една ефективна в Словения. Пуснаха Яро, който ядоса Борисов... После пак го заключиха (обновена)", "date": "2018.02.22", "title": "Автокрадецът, вбесил Бойко Борисов, се споразумя с прокуратурата"}
{"url": "http://clubz.bg/64578-nashite_16_i_v_jenskata_shtafeta_v_biatlona", "text": "Квартетът на Беларус спечели златния медал в щафетата 4х6 километра в биатлона на зимните олимпийски игри в Пьончан. Състезанието в центъра по биатлон Алпензия бе изключително непредвидимо и изпълнено с обрати, отчасти заради тежките условия и снеговалежа. Щафетата на България в състав Емилия Йорданова, Даниела Кадева, Стефани Попова и Десислава Стоянова зае 16-о място от 18 отбора. Отборът ни допусна само девет грешки в стрелбата, но те доведоха до две наказателни обиколки и в крайна сметка българките завършиха на 2:34,6 мин от победителките. Шведски ветеран взе златото в слалома, нашите не завършиха Стрелбата на почти всички изобилстваше от грешки, като само четири отбора не влязоха в наказателни обиколки и три от тях стигнаха до медалите. Надежда Скардино, Ирина Крюко, Дзинара Алимбекава и Дария Домрачова имаха нужда от само девет допълнителни патрона при осемте си отивания до рубежа. И то разпределени поравно, като по този начин Домрачова нямаше проблем на последен пост да изведе отбора от четвърта до първа позиция. Благодарение на страхотен последен пост на Хана Йоберг, Швеция стигна до сребърния медал. Младата биатлонистка, която сътвори една от изненадите в Пьончан, печелейки титлата в индивидуалната дисциплина, пое щафетата на 9-а позиция, но с перфектна стрелба и силно бягане стигна до втората. Бронзовият медал остана за биатлонистките на Франция, които завършиха с 14 грешки, но без наказателни обиколки. Фаворитките за титлата от Германия се представиха много слабо и трябваше да навъртят три наказателни обиколки, като двукратната шампионка от игрите Лаура Далмайер успя да изкачи тима от 11-о до осмо място на последен пост. С това приключиха стартовете в биатлона при жените. В петък е мъжката щафета.", "date": "2018.02.22", "title": "Нашите 16-и в женската щафета в биатлона"}
{"url": "http://clubz.bg/64580-ginka_vyrbakova_ot_pazardjik_kupuva_aktivite_na_chez_v_bylgariq", "text": "Чешкият енергиен концерн ЧЕЗ (CEZ) продава активите си в България,  . Според чешки медии купувачът е българска компания \"Инерком груп\". ЧЕЗ продава и електроразпределителната си мрежа, и соларните си паркове у нас. Цена не е обявена, но неофициално става дума за 320 млн. евро. Стратегическият комитет на надзорния съвет на компанията е одобрил сделката, съобщи директорът му Вацлав Пачес. „Инерком груп“ е семейна компания, собственост на „Инерком инвестмънтс“, която е еднолична собственост на Гинка Върбакова. И двете фирми са регистрирани на „Околовръстен път“ № 3 в София, близо до Требич. По данни на „Капитал“ фирмата притежава три фотоволтаични парка у нас - в Априлци, в панагюрското село Елшица и \"Хаджийски ливади\" около Пазарджик.  В съвета на директорите на \"Инерком груп\" са Гинка Върбакова, Малина Върбакова и Петрана Пайтакова. По-рано за кратко в ръководството на дружеството са били двама чешки граждани - Павлина Филипи и Магдалена Мрачкова. Те са били представители на партньора, придобил 50% дял в компанията през юни - фонд, контролиран от словашкия металургичен магнат Зденек Земек, чийто основен бизнес е в Чехия. Върбакова е член на управителния съвет на Българската фотоволтаична асоциация. ЧЕЗ продаде ТЕЦ-Варна на министъра на Орешарски Данаил Папазов През октомври миналата година чешкият енергиен концерн продаде ТЕЦ-Варна на фирмата „Сигда“, собственост на децата на Данаил Папазов, който бе министър на транспорта от 2013 до 2014 г. в правителството на Пламен Орешарски. Самият той е е вписан като управител. В началото на 2017 г. ЧЕЗ обяви, че планира да се освободи от бизнесите си в България. Компанията притежава електроснабдяването на близо една трета от територията на страната, включително и в София. Структурата на \"ЧЕЗ Груп\" в България включва електроразпределителното дружество „ЧЕЗ Разпределение България” АД, компанията за обществено снабдяване с електроенергия и лицензиран търговец „ЧЕЗ Електро България” АД и лицензирания търговец на електроенергия „ЧЕЗ Трейд България” ЕАД. Това е втората мащабна сделка в България с чешко участие тази седмица. В понеделник стана ясно, че инвестиционна компания PPF group на най-богатия чех Петр Келнер купува 100% от „Нова Броудкастинг груп“ за 185 милиона евро. Келнер е и основен кандидат за бизнеса на норвежката група „Теленор“ в България. Петр Келнер купи Нова телевизия за 185 милиона евро Петр Келнер купи Нова телевизия за 185 милиона евро", "date": "2018.02.22", "title": "Гинка Върбакова от Пазарджик купува активите на ЧЕЗ в България"}
{"url": "http://clubz.bg/64582-otneti_sa_bronzovite_medali_na_rusnacite_v_kyrlinga", "text": "Арбитражният спортен съд (КАС) в Лозана извади от класирането в смесените двойки на кърлинга на олимпийските игри руснаците Анастасия Бризгалова и Александър Крушелницкий. А те взеха бронзови медали, което означава, че трябва да ги върнат. Възползва се норвежката двойка, която беше четвърта. Руски състезател по кърлинг хванат с допинг в Пьончан? Дотам се стигна заради положителната допинг проба на Крушелницкий за препарата мелдоний, който, най-общо казано, повишава физическия капацитет на организма. Спортистът обяви, че е невинен, но избра да не се яви пред съда, за да пледира. Приема санкцията. Очаква се скоро Международният олимпийски комитет да накаже състезателя за две години. Тимът на \"Олимпийските спортисти от Русия\", както се представят руснаците в Пьончан заради забраната към страната им от МОК, вече обяви, че ще бъде направено \"криминално разследване\" за допинг пробата на Крушелницкий, тъй като никой не вярва в негова вина. На 22 януари той е тестван в родината си и резултатът е бил отрицателен. Следващата му среща с допинг ченгетата е била в Южна Корея. Потвърдено: състезател по кърлинг е дал положителна допинг проба Според руснаците детайлният анализ на положителната проба показал, че той само веднъж е приел мелдоний. Което е нелогично и ненужно, тъй като не може да му помогне в контекста на повишаване на физическите възможности за постигане на определен резултат. Отделно от това състезател по кърлинг няма нужда да взема забранен препарат, който увеличава кръвообръщението. Сега не е ясно какво ще стане с намерението на МОК да вдигне забраната за Русия за участие на олимпийски игри. До летните в Токио остават две години и половина. Потвърдено: състезател по кърлинг е дал положителна допинг проба", "date": "2018.02.22", "title": "Отнети са бронзовите медали на руснаците в кърлинга"}
{"url": "http://clubz.bg/64566-sled_burgas_i_sofiq_i_plovdiv_zarovi_chast_ot_bokluka", "text": "След Бургас и София, и в Пловдив се намери място, където да се поставят първите подземни контейнери за отпадъци. То е  на улица \"Отец Паисий\", съобщи кметът на Пловдив Иван Тотев. Намерихме 6 квадратни метра без археология, каза Тотев, цитиран от \"Фокус\".   \n\tПо повод ремонта на улица \"Отец Паисий\" и намерените археологични находки, кметът коментира, че първият участък от улицата е освободен. В следващите няколко дни се очаква това да се случи и с втория участък, в който миналата седмица беше намерено цяло помещение от късноантична сграда и 10 бронзови монети. Бургас беше първият град в България, където бяха поставени подземни контейнери за разделно събиране на отпадъци. След като постави първите, м.г. общината избра старозагорската \"Инженерингова компания Сити газ\" да произведе и постави нови 240 броя до 2022 г. за пластмаси, хартия и картон, стъкло и органични отпадъци. Изискването на общината е те да са групирани по 3 броя и по 4 броя на едно място.  Столицата засега изостава, въпреки че кметът Йорданка Фандъкова обеща преди време през 2018 г. в центъра да има подземни контейнери. Засега такива има няколко на бул. \"Витоша\" и на Женския пазар, снабдени със сензори, които показват степента на запълване. ", "date": "2018.02.22", "title": "След Бургас и София, и Пловдив зарови част от боклука"}
{"url": "http://clubz.bg/64563-korneliq_ninova_pravitelstvoto_krade_ot_ogradata_po_granicata", "text": "Лидерът на БСП Корнелия Нинова заяви, че \"правителството краде от строителството на оградата\". На брифинг в кулоарите на парламента тя поиска промените в Закона за обществените поръчки, касаещи ремонта на оградата да става без търг, да бъдат оттеглени. Нинова се аргументира с това. че Специализираната прокуратура започва досъдебно производство за строителството на оградата по границата. Нинова изтъкна, че това означава допускане на възможност за престъпление от хора на висши държавни длъжности. И допълни, че от това писмо става ясно, че \"правителството краде от строителството на оградата. Нинова специално изтъкна, че от информацията на прокуратурата става ясно, че досъдебното производство не касае министри от правителството на Пламен Орешарски. Говорителят на БСП Елена Йончева заяви, че промените в закона за обществените поръчки се правят, за да може да продължи корупцията при поддръжката на оградата. Тя допълни, че в БСП са полутили писмо от Спецализираната прокуратура И допълни, че се надява прокуратурата да подходи с професионализъм по тази тема. Корнелия Нинова влезе остро на Сотир Цацаров Шефът на правната комисия Данаил Кирилов (ГЕРБ) отговори, че в промените на закона няма нищо ново и нищо, което да се опитва да прикрие каквото и да било. И допълни, че поддръжката й трябва да се обезпечи. Той отрече да има връзка между досъдебното производство, образувано от прокуратурата и промените в закона и определи твръденията на БСП като внушения. Зам.-шефът на ГЕРБ Цветан Цветанов заяви, че от БСП се възползват от всяка възможност да упрекнат управлението за корупционни схеми. Според него това е стандарно за представителите на партията говорене. И допълни, че стандартната процедура отнема месеци. Според Цветанов ако се стигне до това от БСП ще критикуват правителството, че оградтаа е компроментрана и по това не се работи. Цветанов каза още, че ако има нарушение на закона всеки ще си понесе отговорността.", "date": "2018.02.22", "title": "Корнелия Нинова: Правителството краде от оградата по границата"}
{"url": "http://clubz.bg/64565-siderov_obvini_cvetanov_za_razkola_ala_reformatori_sred_patriotite", "text": "За никого не е тайна, че от няколко месеца отношенията в управляващата заедно с ГЕРБ коалиция \"Обединени патриоти\" \"скърцат\". Признават го и лидерите на самите партии, влизащи в състава й - Красимир Каракачанов (ВМРО), Валери Симеонов (НФСБ) и Волен Сидеров от \"Атака\".  Ситуацията в \"патриотичното\" обединение съмнително много напомня на тази около коалиционния партньор на ГЕРБ в миналия парламент - коалицията Реформаторски блок. Когато партиите, които я съставляваха, се разделиха на две - едните подкрепяха безусловно правителството, докато останалите безпрецедентно се превърнаха в нещо като управляваща опозиция. Валери Симеонов: БСП и ВМРО търсят политически дивидент с \"джендъра\" , който подкрепял вицепремиера Валери Симеонов. На практика в момента \"патриотите\" са разделени на два лагера - \"Атака\" и ВМРО срещу НФСБ. Малко встрани от медиите остана изказване на Сидеров в кулоарите на парламента пред партийната телевизия \"Алфа\" от сряда, в което той критикува маниера на Симеонов от изминалите седмици да хули коалиционните си партньори по тв участия. Трън в очите на вицепремиера се оказа медийната политика на ВМРО, като той критикува многократно колегата си и силов вицепремиер Каракачанов, че само тезите на ВМРО се чували, защото \"воеводите\" били агресивни с пиара си. По отношение на \"Атака\" пък на Симеонов му се наложи да се разграничи от изказване на Сидеров, че ОП ще излезе от коалицията, ако Истанбулската конвенция бъде ратифицирана. Симеонов: Каракачанов ползва стратегия за колкото се може повече медиен шум Пред \" \" лидерът на \"Атака\" и председател на парламентарната група на \"патриотите\" заяви по адрес на Валери Симеонов: Тази сутрин Сидеров продължи с темата \"Цветанов\" в ефира на БНТ. Според него зам.-председателят на ГЕРБ и лидер на парламентарната група на партията умишлено размивал с незначителни теми тип \"дъвка\" важните за обществото въпроси, като по този начин го играел \"координатор\". Всъщност, това не е първия път, в който Сидеров обвинява зам.-председателя на ГЕРБ. Пак в ефира на БНТ той посочи Цветанов като виновник, ако коалицията се разпадне. Каракачанов към Симеонов: Да беше говорил с мен, преди да се изплющи в медиите И попита дали не са по-важни темите за състава на Комисията за енергийно и водно регулиране (КЕВР) и скока на цените на водата и еленергията, отколкото свалянето от поста на заместник-председателя на Народното събрание от БСП Валери Жаблянов. А в директен сблъсък с Цветанов не влизал, защото последният не бил на нивото му. Не е прочел толкова книги, колкото той. След което, разбира се, заяви, че управляващата коалиция е стабилна и благодари на парламентарното мнозинство, че е така.  Очевидният разкол сред \"патриотичната\" коалиция доведе до   Засега лидерът на дясното обединение Божидар Лукарски отрича. Засега  . Симеонов: Каракачанов ползва стратегия за колкото се може повече медиен шум Каракачанов към Симеонов: Да беше говорил с мен, преди да се изплющи в медиите", "date": "2018.02.22", "title": "Сидеров обвини Цветанов за разкола ала \"реформатори\" сред \"патриотите\""}
{"url": "http://clubz.bg/64567-za_vtori_pyt_grycka_firma_s_otnet_licenz_za_tyutyuni", "text": "След като през м.г. й беше отнет лицензът за изкупуване на тютюн, гръцката фирма \"Лийв Табако Михайлидис“ вече няма право да извършва и промишлена обработка на тютюн в България. Причината за взетото решение на последното правителствено заседание са отново големите дългове към тютюнопроизводителите за неплатен тютюн, макар срокът да е eдин месец. Компромис за осигуровките на тютюнопроизводителите За срок от три години се отнема  разрешението на Михайлидис за промишлена преработка на тютюн, реши Министерският съвет. Записаният в закона максимален срок е 3 месеца. Със същите аргументи през ноември миналата година постоянната комисия по тютюна към областната дирекция по земеделие в Благоевград отне лиценза на \"Лийв Табако Михайлидис\" за изкупуване на суров тютюн на територията на цялата страна, съобщи БНР.   По справката тогава дължимите суми към тютюнопроизводителите бяха за 2.5 милиона лева. Шансовете на около 500 семейства да получат парите си за предадения тютюн от реколта 2016 са нищожни, тъй като още през м.г. стана ясно, че  сметките на гръцката фирма са запорирани от банкова институция заради необслужван кредит за 16 милиона евро. Под възбрана е и базата на дружеството, която се намира в Сандански. Тютюнопроизводители излизат на протест, блокират пътища През 2009 г. гръцката фирма отново изгуби разрешителното си заради дълг от 1.3 млн. лв. към тютюнопроизводителите, но впоследствие отново й беше разрешено да изкупува - и отново задлъжня към тютюнопроизводителите. Тютюнопроизводители излизат на протест, блокират пътища", "date": "2018.02.22", "title": "За втори път гръцка фирма с отнет лиценз за тютюни"}
{"url": "http://clubz.bg/64569-ikonomisti", "text": "Толкова икономисти се изсипаха да ми обясняват какъв съм дебил, загдето не вярвам, че е по-добре планините да бъдат изсечени, а плажовете – бетонирани, та се присетих. Преди десетина години неколкостотин световни икономисти публикуваха по неизвестни за мен причини възвание, според което в света повече никога нямало да има финансови кризи. „Опа!” – казах си; и незабавно изтеглих всички пари, които можех, от банките, за да ги инвестирам в нещо реално, което да имам и да мога да пипна. Като големия ремонт на къщата в Миндя. Дори написах статия тогава, че щом икономисти пишат такива възвания, значи идва голяма, ама много голяма криза. И тя дойде, месец-два по-късно – най-голямата от 90 години насам. Още не е свършила като хората. Не се случваше за пръв път. В средата на 80-те години например неколкостотин британски икономисти писаха на Тачър, че нейните реформи разрушават британската икономика. В крайна сметка обаче точно тия реформи направиха така, че БВП на глава британец стана по-високо от това на глава германец. Днес пък у нас гледаме как икономистите са се подредили в защита на „неизвестния” концесионер на Пирин и на Витоша и в мнозинството си подкрепят всички разрушителни за тия планини планове на „неизвестния”. Бас ловя, че когато пукне пролетта, ще ми обясняват, че за „нормалното провеждане на сезона” е необходимо незабавно да бъде застроен \"Корал\" например. Според мен проблемът не е обаче, че икономистите са някакви лоши, продажни и безчестни хора; а че икономическата наука, която изповядват, не струва. В тази наука намирам положения, които откровено противоречат на елементарния здрав разум и просто няма как да са верни. Водя например преди 3-4 години спор с приятел икономист. Моята теза: не всичко е пари. Неговата: парите са единствената реалност. Обаждам му се една ранна вечер от брега на река Веселина. Ловя си риба, гледам отражението на залязващото слънце във вира, слушам наченките на жабешкия хор, разглеждам с интерес кацащите по върха на въдицата ми водни кончета (инак на английски наричани с много по-тържественото име dragonflies). Щастлив съм, с една дума. А пари – т.е. „реалност” – наоколо няма никакви. Та, съобщавам на този икономист по телефона за тая реалност, в която се намирам в момента – и която намирам за по-добра от всякакво количество пари. Слуша и накрая коментира: Аз (втрещен): Ето ви абсурд, породен от икономическата наука. Ако продам залеза – няма да го имам. Ама според икономическата наука точно в момента, в който преставам да го имам, този залез се превръща в реалност, и то – реалност точно за мен. Ама аз вече го нямам! Имал съм го, преди да го продам... Няма как тази картина да е наред. Има обаче още. Навремето дядо ми на село имаше голям тефтер – тип тетрадка, с фабрично разграфени страници на две колонки всяка. Над едната колонка с червени букви пишеше „Да зема”; над другата – „Да дава”. Това го разбирах. Не разбирам обаче – особено след финансовата криза – как така една банка пише в графата „активи” парите, които е раздала като кредити. Ама нали тия пари тази банка в момента ги няма? Те са другаде. Как така „актив”, а не „липса”? Онова, което го нямаш, е „актив”, точно както онова, което го имаш – сгради, оборудване и пр.? Изтриването на разликата между „няма” и „има” подкопава драматично според мен самата идея, че може да има разбираема реалност. Да видим. Давам, да речем, на моя трети братовчед в Миндя, прононсиран пияница (да го наречем Иванчо), пет лева назаем. Щял да ми ги върне след три дена. Тия пари мой „актив” ли са? Имам ли ги, или ги нямам? Ако ги нямам – а наистина ги нямам, защото съм му ги дал – правя едни планове за финансовото си бъдеще. Ако обаче съм банкер и тия пет лева, дадени на Иванчо, ги водя „актив” – правя други планове. Например: обаждам се на Драганчо от Дряново и му казвам: „Имам един актив от пет лева при Иванчо, ама ще ти го продам за три лева. Ще си на два лева печалба.” Драганчо от Дряново, бидейки също банкер, вижда тук една добра печалба. И откупува от мен „актива” от пет лева за три. После той се обажда на Гошко от Горна: „Имам тука актив за пет лева, ама ще ти го дам за два.” Гошко от Горна, бидейки също банкер, вижда много добра печалба и откупува „актива”. Идва обаче третият ден – денят, в който моят пияница братовчед трябва да ми върне петте лева, които всички водят „актив”. Към онзи момент обаче „активът” вече е в Пройчо от Провадия. Иска си Пройчо „актива” от моя братовчед Иванчо и – няма актив. Защото Иванчо тоя „актив” го е пропил още оня ден. Разказът за този „актив”, между другото, доволно точно описва финансовата криза от 2008 година, когато в един момент всички по веригата разбират, че „актив” няма. Има дадени някому пари, които няма да бъдат върнати. Всички Драганчовци, Гошковци и Пройчовци се паникьосват едновременно – и цялата система рухва. Системата, да напомня, която таксува като „актив” – т.е. като нещо, което притежава – неща, които не притежава. Става дума за същата тази система, която вярва на икономическата наука, според която в момента, в който престанеш да имаш някакво нещо – в този точно момент това нещо става реалност. Когато вече го нямаш... Единственият, който не се паникьосва – това съм аз. Защото много добре знам, че всеки лев, даден на моя братовчед Иванчо, е лев, който нямам. Всъщност банкерите много добре знаят, че с тия „активи” ни пробутват шменти-капели. Те са наясно, че парите, които са дали назаем, са пари, които те нямат. Затова при плана за погасяване на заема банкерите първо си вземат лихвата – печалбата, демек. Ако после човекът се окаже неплатежеспособен, поне печалбата е взета предварително. Стои добре на хартия, като отчет. Което също е шменти-капели. В коя друга професия първо си вземаш печалбата, а после вършиш работата? Аз например първо пиша книга (отнема към една казарма време, обикновено със задръжките). После сключвам договор с издател. После вземам като моя печалба процент от всяка продадена книга. Направил съм си труда да напиша такава книга, която хората да искат да купят – и ето накрая печалбата. Накрая. Не отивам, преди да съм започнал да пиша, при издател да му кажа: „Дай ми отнапред хиляда лева моя печалба, пък после ще ти напиша една книга...” А не правя така, защото издателите не могат да си позволят лукса да вярват на икономическата наука. А не могат да си позволят тоя лукс, защото, ако не си направят сметката и тръгнат да фалират, държавата няма да ги спаси с парите на данъкоплатците – както прави с банки, ски курорти и пр. Та: икономистите, ако искат да им повярвам (особено – за Пирин, Рила, \"Корал\" и пр.), ще трябва да си сменят науката. Да я заместят с нещо, което очевидно е в съзвучие със здравия разум и не твърди – „тука има”, когато е съвършено очевидно, че „тука нема”.", "date": "2018.02.22", "title": "Икономисти..."}
{"url": "http://clubz.bg/64568-bylgariq_proizvolni_aresti_nasilie_nad_migranti_i_zavisimi_medii", "text": "Произволните арести, връщане на мигранти и насилие по българската граница. Всичко това е продължило и през 2017 г., както и преди. Такива са заключенията в частта за България от разпространения днес доклад на \"Амнести интернешънъл\" за 2017-2018 г. Той е озаглавен \"Състоянието на човешките права по света\". Българските власти не предоставят необходимите услуги на мигрантите и бежанците. Такова било отношението и към децата без придружители. Рязко се изострила атмосферата на ксенофобия и нетолерантност. Ромите продължават да са заплашени от масова дискриминация. \"Амнести\": България наруши основни принципи с връщането на Бююк Броят на влизащите в България бежанци и мигранти намалял. Продължили обаче да пристигат съобщения за чести насилствени връщания, прекомерна употреба на сила и кражби от страна на граничната полиция. Властите продължили на криминализират незаконното преминаване на границата чрез административен арест на мигранти и бежанци, включително на непридружени деца, чийто брой станал по-голям. Правозащитните организации документирали редица оплаквания от лошо отношение към бежанци и хора, търсещи убежище, както и лоши условия в местата за задържане. През февруари 2017 г. властите в град Елин Пелин отказаха да приемат сирийско семейство, получило бежански статут в България. Кметът публично предупреди, че \"мюсюлманите от Сирия не са добре дошли\", и отказа да регистрира семейството или да им издаде документи за самоличност. Други общини демонстрираха подобно нежелание да настанят бежанци. През юли правителството прие Наредба за интеграция на бежанците. Тя обаче не успя да осигури ефективен механизъм за интеграция. Според Върховния комисариат на бежанците към ООН (ВКБООН) наредбата не е успяла да адресира постоянния проблем с неоказващите сътрудничество общини или да предложи мерки за създаване на по-благоприятни усовия за интеграция в общините. Документът не е успял и да ликвидира пропуските в достъпа на бежанците до социални жилища, семейни надбавки за деца или езиково обучение, които ограничават възможността те да се ползват от социални и икономически права. Кметът на Елин Пелин отказва да издаде документи на бежанци Правителството издаде заповед за ограничаване на движението за търсещите убежище. Приета през септември, тя налага териториални ограничения за кандидатите в центровете за бежанци, като им забранява да излизат от техните райони. Макар България да се ангажира да приеме от Гърция и Италия 1302-ма кандидати за убежище според програмата на ЕС за спешно разселване, тя е регистрирала само 50 души от Гърция към края на 2017 г. Тя не е приела нито един сирийски бежанец от Турция според споразумението между ЕС и Анкара, макар да се е ангажирала да подслони 100 души. Условията за настаняване на непридружени деца на бежанци и мигранти остават лоши. Те постоянно получават отказ да бъдат представлявани от адвокати, превод, здравеопазване и психологическа подкрепа. В центровете няма елементарно обучение и повечето деца не ги приемат в местните училища. Ограничените социални и образователни дейности се свеждат до няколко пъти седмично и се организират предимно от НПО и хуманитарни организации. Властите не разполагат с адекватни системи за ранно идентифициране, оценка и механизми за отношение към деца без придружители. Децата често нямат достъп до законова защита. През февруари 2017 г. кметовете и жителите на няколко града отказаха да настанят две деца без придружители в центрове в техните общини. Момчетата бяха местени на няколко пъти и ги разделиха, което накара по-младото от тях да се укрие. През септември Народното събрание прие на първо четене допълнения към Закона за чужденците. Те включваха задължението да се осигурява адвокатска защита на деца без придружители и увеличаване на правомощията на дирекциите \"Социално подпомагане\" във всички процедури с такива деца, които не са подали молба за международна защита. Допълненията обаче предлагаха отмяна на изискванията за индивидуална оценка в най-голям интерес на децата преди краткосрочното им задържане в имиграционни центрове. Правозащитници предупредиха, че предложението ще узакони практиката за \"прикачване\" на деца без придружители към нямащи нищо общо с тях възрастни, придвижващи се в същата група, с цел забрана на задържането на деца. Продължават да се извършват свързани с омраза престъпления и да се произнасят такива речи. Те са насочени към малцинствените групи, включително турците и ромите. Бежанците, кандидадите за убежище и мигрантите продължават да бъдат уязвими за насилие. По време на кампанията за парламентарните избори през март 2017 г. бяха правени дискриминиращи и ксенофобски изявления от страна на кандидати от крайно десни партии, от Патриотичния фронт, който спечели достатъчно места, за да влезе в парламента. Продължава маргинализираното и ширещото се дискриминиране на ромите. Те постоянно срещат пречки във всички сфери на живота, включително образованието, здравеопазването, жилищното настаняване и наемането на работа. Ромските деца са вземани в специални училища и им се отказва преподаването на другите места за образование. Голям брой роми нямат достъп до здравно осигуряване и са изправени пред проблеми с адекватно здравеопазване и услуги. Властите продължават практиката на насилствени изселвания, без да осигурят адекватно алтернативно настаняване, като оставят много семейства без дом. Правозащитници са документирали редица случаи на лошо отношение и физическо насилие срещу роми от страна на полицията. В центровете за задържане има прекалено много роми. През юли в Асеновград и Бяла имаше масови демонстрации против ромите, организирани от Патриотичния фронт след инцидент с насилие между младежки спортен клуб и няколко роми. Инвалиди, най-вече деца, продължават да бъдат дискриминирани и системно са жертва на социално изключване. Те дори имат ограничен достъп до обучение, здравеопазване и работа. Хората с умствени увреждания и психически проблеми са лишени от правото на независим живот и често са поставяни под опекунство или под социални грижи на институциите без тяхното съгласие. Въпреки множеството заплахи и провеждащи се по същото време контрадемонстрации на крайно десни групи гей парадът в София се проведе през юни при засилено полицейско присъствие. От чие име лае кучето? Продължават заплахите, политическият натиск и атаки срещу журналистите. Значителна част от медиите остават под здравия контрол на политическите партии и местните олигарси. През октомври 2017 г. вицепремиерът Валери Симеонов и депутатът Антон Тодоров публично заплашиха телевизионния журналист Виктор Николаев, че ще бъде уволнен, ако не спре да разследва закупуването от правителството на бойни самолети. Инцидентът бе решително осъден от гражданското общество, но не бяха предприети действия срещу публичните представители. България остава страната от ЕС с най-ниски показатели в световния индекс на свобода на печата. \"Репортери без граници\" постави страната на 109-о място от 180 държави. За Виктор Николаев, някои си Антон, Валери и как се уволнява от телевизията Пропитите с омраза политики допринесоха за многобройни нарушения на човешките права по света през 2017 г., се казва в общата част на доклада на \"Амнести интернешънъл\". Организацията упреква лидерите на най-богатите страни за подхода им към мигрантската криза и отбелязва, че в съвременния свят не могат да се намерят истински световни ръководители, които биха могли да станат твърди защитници на спазването на човешките права.  Сред лидерите на страните, в които правата на човека са грубо нарушавани, правозащитната група посочва президентите Доналд Тръмп на САЩ, Владимир Путин на Русия, Абдел Фатах ал Сиси на Египет, Родриго Дутерте на Филипините, Николас Мадуро на Венецуела и Си Цзинпин на Китай. В Европа повечето управници \"решиха, че на практика всичко им е позволено, за да попречат на бежанците да достигнат бреговете на континента\", се казва в доклада. Споменават се и неотдавнашните избори в Австрия, Франция, Германия и Холандия, където \"някои кандидати се опитаха да превърнат социалните и икономическите тревоги в недоволство, особено към мигрантите\". Салил Шети разкритикува президента на САЩ Доналд Тръмп и заяви по негов адрес: \"Това е президент, който в първите месеци от мандата си заяви, че одобрява изтезанията, можете да си представите какво означава това за правителствата по света, които масово прибягват до изтезания.\" Правителството на Тръмп също така \"подкопава медиите, увърта по въпроса за застъпниците на превъзходството на бялата раса, дискриминира транссексуалните и обмисля да облекчи ограниченията върху износа на леко стрелково оръжие\". Китайската комунистическа партия пък \"продължава да въвежда нови закони, които сериозно застрашават човешките права под предлога на \"националната сигурност\" и затяга контрола над интернет и вероизповеданията. \"Амнести\" осъди и кампанията по етническо прочистване на мюсюлманите рохинджи в Мианмар, която доведе до бягството на 655 000 души от страната. Обръща се внимание и на ужасяващия брой на цивилните жертви във въоръжени конфликти. Споменати са сегашната хуманитарна катастрофа в Йемен, безогледните убийства в Сирия и Ирак и принудителното изгнание на хора в Южен Судан. В доклада се упрекват правителствата, че са експлоатирали предизвиканите от тероризма тревоги, за да \"поставят под въпрос баланса между властта на държавата и индивидуалните свободи\". Дава се пример с Франция, която сложи край на извънредното положение едва след като въведе в законодателството редица от разпоредбите на този извънреден режим. В доклада обаче се приветства движението #MeToo (\"И мене също\") и шествията по случай Международния ден на жената за привличане на вниманието върху ужасяващите мащаби на сексуалните посегателства и тормоз. \"Амнести\" хвали и реакцията на обикновените граждани с искане за правосъдие като мобилизацията на младите оцелели от стрелбата в училище във Флорида, които настояват за по-строг контрол над огнестрелните оръжия. Кметът на Елин Пелин отказва да издаде документи на бежанци От чие име лае кучето? За Виктор Николаев, някои си Антон, Валери и как се уволнява от телевизията", "date": "2018.02.22", "title": "България - произволни арести, насилие над мигранти и зависими медии"}
{"url": "http://clubz.bg/64573-dvama_myje_v_legloto_zashto_sa_mu_na_kremyl_tezi_zakachki_video", "text": "Мъж и жена разговарят в спалнята. Жената казва: Той отговаря:  Жената обаче не се предава:  На което съпругът ѝ подхвърля подигравателно:  след което той се обръща на другата страна и заспива. Но после го спохожда нещо твърде кошмарно - сънува, че на вратата му стои офицер, който е дошъл да го вика на служба в армията. Възражението на смутения мъж, че е навършил вече 52 години и е твърде стар за тази работа, не му помага ни най-малко. Офицерът му казва, че новият президент е въвел новост – на задължителна военна служба вече подлежат всички, които не са навършили 60 години. Офицерът освен това се придружавал от чернокож военнослужещ – белег за това, че в руската армия вече очевидно е разрешено да служат и мигранти. В кухнята слисаният руснак се натъква на друга неочаквана гледка: там се разхожда хомосексуален мъж, представен твърде карикатурно. А жена му му обяснява, че според най-новите закони руснаците са длъжни да прибират в домовете си онези хомосексуални мъже, които си нямат партньор. След това се появява синът му, за да му поиска огромна сума пари за \"сигурността в училище\". А за капак на всичко тоалетната е заета и той не може да я ползва. Тогава човекът се събужда уплашен, решен да отиде да гласува веднага. Това 3-минутно видео в момента е истински хит в социалните мрежи в Русия. То е хвалено заради оригиналната идея, но и критикувано като хомофобско. Засега не е много ясно кои са неговите автори. Във всеки случай професионално заснетият клип, който съзнателно залага на липсата на политическа коректност, съдържа много сериозно послание: призив към хората да гласуват на президентските избори в Русия, насрочени за 18 март. Всичко за Путин, всичко за победата На парламентарните избори през 2016 г. активността беше изключително ниска - гласуваха само 48 процента от руснаците с право на глас. А в столицата Москва тя падна дори до 35 процента. Понеже на предстоящите избори няма никаква интрига - преизбирането на Владимир Путин е почти сигурно - много от руските избиратели могат да решат да си останат вкъщи. Кремъл обаче желае да бъде постигната убедителна победа, а това е възможно само ако избирателите гласуват масово. Освен това опозиционният лидер Алексей Навални призова към бойкот на изборите. 41-годишният политик и борец срещу корупцията искаше да се кандидатира за президент, но не беше допуснат до участие по формална причина. В един твърде оспорван съдебен процес Навални бе осъден условно за икономическо престъпление. Опозиционерът смята, че става дума за скалъпена присъда по политически причини, руското правосъдие обаче отрича това. Привържениците на Навални са предимно млади руснаци. Те го подкрепят не само в социалните мрежи, но и с участие в протестни демонстрации. През 2017 година в тях се включиха особено много ученици и студенти. Именно те са явно целевата група на сегашната кампания, която с клипове като описания по-горе се опитва да повиши активността на избирателите. Защото и в Русия, както и в много други страни по света, младите хора рядко гласуват на избори. Друго видео ни пренася в едно такси, в което се вози бременна жена. Тя преживява едно инфарктно пътуване с висока скорост и много критични ситуации. Но жената не е тръгнала да ражда, а да гласува. Друг клип показва момче и момиче по време на любовна игра. Но преди да стигнат до най-съществената част, момичето пита момчето дали е пълнолетен. \"Разбира се, че съм\", отговаря той уверено. Но след като младата дама научава, че той още не е гласувал, се отвръща от него разочарована, а на тръгване му подхвърля: \"Не, още не си пораснал.\" От появата на това видео на 14 февруари до сега то е било гледано от над 700 хил. души в ютюб. Филмчето е произведено от студията „Росвидео\", сред чиито клиенти са и държавни компании като \"Газпром\", както и руски министерства. \"Кремъл иска да мотивира възможно повече хора да гласуват не защото се опасява от възможна загуба на своя кандидат, а защото се страхува, че евентуално ниската активност ще развенчае мита за силната обществена подкрепа за Путин\", твърди руският публицист Константин Егерт. След като бе отстранена политическата конкуренция на Путин, сега се прави опит да се мобилизират избирателите, като им се насаждат страхове, добавя той.", "date": "2018.02.22", "title": "Двама мъже в леглото... Защо са му на Кремъл тези закачки (ВИДЕО)"}
{"url": "http://clubz.bg/64581-ludnaha_za_evtinite_bileti_na_nightwish", "text": "Промо билетите за първия \"Варна Мега рок\" с участието на Nightwish и Глен Хюз вървят на поразия. Това каза пред Клуб Z Цонко Цонев, който е съорганизатор на безпрецедентния фест на пристанището на Морската столица съвместно с Община Варна. Nightwish идва във Варна през август Легендата от \"Дийп Пърпъл\" ще е хедлайнер на 18 август, а финландците - на 19-и. Очакват се и още имена на участници, като Цонев намекна, че ще има приятни изненади. Както вече писахме, първите промо пропуски, пуснати на 14 февруари, струват 70 лв. за двете дати. Те обаче ще се продават до последния ден на този месец - 28-и. Nightwish разпродадоха напълно „Арена Армеец” Цонев очаква огромен интерес и от Балканите, защото най-близкото място, където Флоор Янсен и компания ще забиват, е Пилзен, Чехия. За капак на 9 март е обявено, че излиза новият албум на Nightwish. Ето и всички цени на билетите: Те се продават в eventim и eticketsmall. Nightwish разпродадоха напълно „Арена Армеец”", "date": "2018.02.22", "title": "Луднаха за евтините билети на Nightwish"}
{"url": "http://clubz.bg/64589-sydqt_gijermo_del_toro_za_plagiatstvo", "text": "Заведено е дело срещу Гийермо дел Торо, режисьора на „Формата на водата“, филма фаворит за няколко оскара, съобщава сайтът „Дедлайн“. Обвинението е за сюжетната линия във филма, която има подозрително много допирни точки с пиесата „Нека чуя твоя шепот“ на Пол Зиндел от 1969-а. Съдебният иск е подаден от адвоката Марк Тобероф, който има опит с дела срещу студия и филмови компании от името на автори. Най-известно е участието му в процеса срещу „Уорнър Брос“, където ищци бяха създателите на „Супермен“ Джери Сиджел и Джо Шустър. Дел Торо за пореден път отрече обвиненията: Пиесата на Зиндел е описана в съдебния процес като „обичана фентъзи/научнопопулярна история от уважаван автор“, а приликите между пиесата и филма са определени като „твърде очевидни, за да бъдат пренебрегнати“. Тактиките да се дискредитира филм фаворит малко преди церемония по раздаване на наградите на Академията не са нещо ново в средите на Холивуд – отбелязва „Дедлайн“, – виждали сме този сценарий под различни форми и преди. Най-яркият пример е може би обвинението срещу „Красив ум“, че математикът вдъхновение за главния герой във филма – Джон Наш – отправя антисемитски послания. Времето, в което обвиненията се превръщат в иск в съдебната зала, е забелязано и от Дел Торо.", "date": "2018.02.22", "title": "Съдят Гийермо дел Торо за плагиатство"}
{"url": "http://clubz.bg/64579-i_reklamodatel_%E2%84%961_e_trykni_tuk_za_da_razberesh", "text": "Рекламната агенция „Media Club” публикува   за състоянието на рекламния пазар в България. Той показва, че през 2017 г. най-много пари за реклама са похарчили фирмите от фармацевтичния сектор, следвани от храните и козметиката. Рекламодател №1 на България не е от нито един от тези три бранша – на първо място излиза „Национална лотария“, която е платила за реклама в медиите почти 23 млн. евро през 2017 г. На второ и трето място са търговската верига „Лидл“ и производителят на козметика и препарати за почистване „Проктър и Гембъл“. Рекламата на хазарт в България, каквато е играта с талончета, е забранена. Законът допуска изключения за представяне на резултати от игрите и спечелените награди. По този параграф незаконната реклама на хазарт всъщност става законна. Съветът за електронни медии многократно е получавал сигнали за недопустима реклама на хазарт, но според Комисията по хазарта рекламите на „Национална лотария“ отговарят на закона. Фармация – „ “, позната с лекарствени и козметични продукти като „Лакалут“, „Д-р Тайс“, „Адитива“ и т.н. Храни – „ “, които произвеждат сладките продукти „Киндер“, „Рафаело“, „Нутела“ и т.н. Козметика – „ “, познати в България с „Ариел“, „Жилет“, „Памперс“ и много други Търговски вериги - „ “ Напитки - „ “, която произвежда „Шуменско“ и „Пиринско“ пиво Комуникации -  Хоби, мода, спорт – „ “ Финанси - „ “ Препарати за почистване – „ “ Автомобили – „ “   Фармация – 127 млн. евро Храни - 98 Козметика - 90 Търговски вериги - 89 Напитки - 73 Комуникации - 69 Хоби, мода, спорт - 46 Финанси - 37 Препарати за почистване - 28 Автомобили – 24   Телевизия – 691 млн. - 78% Печат – 42 млн. - 5% Интернет – 60 млн. - 7% Радио – 33 млн. - 4% Външна – 55 млн. - 6% Кино – 1,3 млн.", "date": "2018.02.22", "title": "И рекламодател №1 е... тръкни тук, за да разбереш"}
{"url": "http://clubz.bg/64564-venecuela_puska_oshte_edna_kriptovaluta_petro_gold", "text": "Венецуела се готви да пусне нова криптовалута, наречена petro gold, съобщи агенция Ройтерс, като се позова на президента на страната Николас Мадуро. Той обясни, че petro gold ще бъде обезпечена с благородни метали. Венецуела получила $735 милиона за раждането на El Petro Не е ясно за какво точно злато става въпрос - за резерва в централната банка на Венецуела или за златни залежи, отбелязва агенцията. Мадуро не разкри повече подробности. Златните резерви на Венецуела са непроменени спрямо нивото си отпреди година - 187.57 тона. Само преди три години обаче, преди началото на икономическата криза в страната, те да са били двойно по-големи. Венецуела пусна криптовалута. За всяко El Petro - барел нефт Венецуела вече пусна националната криптовалута  El petro (от испанското petroleo). В първия ден от предварителните продажби страната е събрала заявления за 735 млн. долара, каза Мадуро. Като цяло властите планират да пуснат около 100 милиона токена petro, от които 82.4 милиона ще бъдат пуснати за свободна продажба. За обезпечение на дигиталната си валута Венецуела е заделила нефтено поле. Икономиката на Венецуела - много по-нещастна от българската Неконтролираната инфлация налага венецуелците да търсят алтернативи на местната валута - боливар. Според МВФ до края на 2018 г. БВП на страната ще намалее с 15%, а инфлацията ще достигне 13 000% годишно. Заради американските санкции Венецуела не може да се финансира от външните пазари. Според данни на американското министерство на енергетиката отпреди 5 години Венецуела разполага с най-големите проучени запаси от петрол в света. Запасите на Венецуела възлизат на 298 милиарда барела. Малко по-малко - 265 милиарда барела, има Саудитска Арабия, а значително след нея е Канада със 173 милиарда барела. Венецуела пусна криптовалута. За всяко El Petro - барел нефт Икономиката на Венецуела - много по-нещастна от българската", "date": "2018.02.22", "title": "Венецуела пуска още една криптовалута petro gold "}
{"url": "http://clubz.bg/64559-policiqta_zalovi_19_godishen_s_278_grama_marihuana", "text": "278 грама марихуана са иззели при оглед в запустял имот вчера криминалистите от РУ-Белоградчик, съобщи ОДМВР-Видин. 1 000 000 полицейски часа годишно хаби марихуаната във Великобритания Близо до сградата в село Тополовец открили найлонова торба с 6 по-малки пакета суха зелена листна маса. При полевия тест се оказала канабис.  По случая е задържан 19-годишен от съседното село Дреновец. Той \"доброволно предал\" електронна везна и 13 пликчета от типа \"спейсбек\", традиционно ползван за пренасяне на наркотика. Пенсионери заловени с 25 кг марихуана - за коледни подаръци Младежът е задържан за 24 часа, образувано е досъдебно производство. Ако бъде обвинен за притежание и разпространение, може да лежи и години в строг затвор, но са възможни и споразумения с прокуратурата за условни присъди. По подобен начин е ситуацията с присъдите само за притежание - има оправдани с минимални количества поради ниска обществена опасност, има и осъдени на затвор ефективно с няколко грама. Пенсионери заловени с 25 кг марихуана - за коледни подаръци", "date": "2018.02.22", "title": "Полицията залови 19-годишен с 278 грама марихуана"}
{"url": "http://clubz.bg/64557-uchitelite_da_se_vyoryjat_predlaga_trymp", "text": "Вълна от демонстрации на ученици заля вчера Съединените щати от щата Аризона на югозапад до Мейн на североизток в знак на протест срещу насилието с огнестрелни оръжия и в памет на жертвите на стрелбата в гимназията в Паркланд, Флорида, предаде Асошиейтед прес.  Протестите се разпространяваха от училище на училище и от щат в щат, като младежите споделяха плановете се за демонстрации в социалните мрежи. Някои от проявите продължаваха точно 17 минути, колкото на брой бяха убитите в Паркланд. Неколкостотин ученици от Мериленд не се явиха на занятия, за да направят митинг във Вашингтон. Стотици излизаха от училищните сгради за протест през обедната почивка в градове от Чикаго, Илинойс, до Остин, Тексас. Президентът Тръмп прие вчера в Белия дом оцелели ученици от стрелбата във Флорида и роднини на жертвите. Световният печат масово коментира срещата. Един по един на среща в Белия дом оцелели от нападения с огнестрелни оръжия в училища и роднини на жертви споделяха историите си и призоваваха към действие. Необичайната публична размяна на мнения с президента Тръмп извади на показ един силно емоционален дебат как да се реагира на последното масово убийство с огнестрелно оръжие в американско училище, пише изданието. \n\tСедмица след като нападател с автомат уби 17 души в гимназия в щата Флорида, предизвиквайки вълна от студентски призиви за нови ограничения над купуването и притежаването на оръжия, Тръмп разговаря повече от час с опечалени хора в търсене на решения. Новинарските камери уловиха необичайното изслушване, разкривайки емоционална размяна на мнения между президент и частни лица, каквато обикновено не се показва публично, отбелязва вестникът. Тръмп използва събитието, за да изложи идеите си как да се избегнат такива трагедии в бъдеще, разпитвайки присъстващите дали подкрепят да се разреши на учителите и други училищни служители да носят скрито оръжие, което според него е щяло да осуети касапницата във Флорида. Тръмп заяви, че ще работи за по-строги проверки на миналото на купувачи на оръжия и за повече мерки за справяне с умствените заболявания, пише \"Ню Йорк таймс\". Присъстващите предложиха широк набор от решения - засилване на охраната в училищата, обучаване на учениците как да действат при стрелба и повишаване на разрешената възраст за купуване на огнестрелно оръжие - но в крайна сметка президентът наблегна на решението, което често предлага след масово убийство с огнестрелно оръжие: да се увеличи броят на въоръжените хора, за да могат те бързо да неутрализират нападатели с използване на смъртоносна сила, пише изданието. С организирането на това събитие като домакин Тръмп даде да се разбере, че иска да се нагърби със справянето с тревожния проблем на насилието с огнестрелни оръжия в американските училища. След като родител след родител и ученик след ученик публично молеха Тръмп да намери решение, президентът е подложен на растящ натиск да покаже, че може да накара Вашингтон да вземе мерки по проблем, който досега не е успял да реши въпреки зачестяването на масовите убийства с огнестрелни оръжия през последните години, отбелязва вестникът. Това обещание обаче ще е трудно за спазване, тъй като Републиканската партия на Тръмп отдавна се противопоставя на по-строгите изисквания за купуване на огнестрелно оръжие, а демократите и застъпниците на контрола над оръжията определят като провал всичко различно от ограничения достъп до огнестрелни оръжия. Тръмп ще трябва да упражни уменията да постига споразумения между двете основни партии, които обеща да използва при управлението си, но още не е показал, отбелязва \"Вашингтон пост\". В.   подчертава, че президентът Тръмп е поискал присъстващите на срещата да покажат с вдигане на ръце какво мислят за предложението му да се въоръжат учители и треньори в училищата. Някои участници в срещата са подкрепили идеята, а други са били против нея. В емоционалната среща в Белия дом Тръмп заяви, че планът му за въвеждане на огнестрелни оръжия в училищата предвижда около 20 процента от учителите да получат специално обучение и да носят скрито оръжие, пише в.  . Тръмп обмисля идеята в училищата да се разпределят бивши военнослужещи от морската пехота, сухопътните сили и ВВС. Тръмп посочи, че нападенията в училища траят средно по три минути, а полицията може да реагира за между пет и осем минути, отбелязва \"Дейли телеграф\".", "date": "2018.02.22", "title": "Учителите да се въоръжат, предлага Тръмп"}
{"url": "http://clubz.bg/64554-silen_trus_ot_48_v_asenovgrad", "text": "Силен трус разбуди Асеновград и региона. 4,8 по Рихтер бе регистрирано в 1:40 часа на 2 километра от града на Станимака, но бе усетено силно и в Пловдив, а и по високите етажи в София. Към момента няма данни за щети и пострадали. Dnes.bg съобщава за хора, живеещи в Асеновград, които са заявили, че трусът е усетен много силно, но са останали по домовете си. В момента над града вали и дъжд. Не е имало паника, казват хора от града и пред бТВ. Признават обаче, че земетресението ги е събудило, някои са напуснали домовете си. Трусът е бил хоризонтален, някои разказват за паднали предмети. От общината посочват, че в детските градини и училищата се правят огледи. По-късно стана ясно, че в с. Караджово е паднал един комин. Земетресението е усетено силно и в Пловдив, Садово и Крумово, където при трус от 4 по Рихтер през 2002 г. имаше много паднали комини и напукани стени. Пред бТВ проф. Емил Ботев от Геофизичния институт на БАН каза, че това е един от най-сеизмично активните райони на нашата страна с подобни земетресения на около 10 години. Професорът посочи, че тази нощ е имало над 20 вторични труса, като обаче не се очакват по-неприятни развития. От Евросредиземноморския сеизмологичен институт съобщават, че трусът е усетен и в съседните Сърбия и Македония. \n\t ", "date": "2018.02.22", "title": "Силен трус от 4,8 в Асеновград"}
{"url": "http://clubz.bg/64552-vuchich_syrbiq_nikoga_nqma_da_byde_protiv_rusiq", "text": "Сърбия няма да налага санкции на Русия. Това заяви днес сръбският президент Александър Вучич на обща пресконференция след разговорите си руския външен министър Сергей Лавров, който е на посещение в Белград, предаде ТАСС.  Вучич заяви, че Сърбия се надява и занапред да купува руски газ, включително чрез газопровода \"Турски поток\". Ние постоянно увеличаваме потреблението на газ, затова такива доставки са много важни за нас, заяви той. Сръбският президент каза, че има напредък в двустранните икономически отношения, особено в енергетиката, и отбеляза, че тази година стокообменът между Сърбия и Русия се е увеличил с 25,2 процента.  Сърбия се придържа и възнамерява да се придържа и занапред към политиката на военен неутралитет, подчерта още сръбският президент. Вучич добави, че неговата страна ще продължи да модернизира своята армия и даде висока оценка на военнотехническото сътрудничество между Белград и Москва. По думите му вече са водят преговори за закупуването от Русия на най-малко шест военнотранспортни самолета, както и на системи за ПВО.  ТАСС припомни, че през октомври м.г. Сърбия е получила от Русия шест изтребителя МиГ-29, предоставени като помощ. Очаква се сръбската армия да получи безвъзмездно 30 руски танка Т-72 и бойни машини БРДМ-2. Обсъжда се и въпросът за доставката на зенитноракетни комплекси Бук-М1, Бук-М2 и зенитен ракетно-артилерийски комплекс \"Тунгуска\". След преговорите със сръбския президент Сергей Лавров заяви, че Москва е готова да се присъедини към разширен формат на преговорите между Белград и Прищина, съобщи БТА.", "date": "2018.02.22", "title": "Вучич: Сърбия никога няма да бъде против Русия"}
{"url": "http://clubz.bg/64555-ruskite_kandidat_prezidenti_ne_se_izqvqvali_mnogo_v_socialni_mreji", "text": "По-малко от месец преди изборите за президент на Русия хората от страната обсъждат кандидатите в социалните мрежи, но самите претенденти не използват особено активно тази онлайн услуга. Това съобщава \"Ведомости\" въз основа на анализ, осъществен от агенцията за дигитален пиар \"Интериум\". Експертите й са проучили всички съобщения в социалните мрежи, където се споменават опозиционните кандидат-президенти. Четирийсет и три на сто от тях засягат кандидата на основната комунистическа партия Павел Грудинин, 32 на сто - телевизионната водеща Ксения Собчак, 15 на сто - лидера на либералдемократите Владимир Жириновски.  Кой освен Путин се бори за президентския пост в Русия За Собчак и за Григорий Явлински, основателя на опозиционната партия \"Яблоко\", най-често пишат потребители на фейсбук, а петимата останали съперници на днешния президент Владимир Путин са най-популярни в социалната мрежа ВКонтакте. Дискусиите за кандидатите в месинджъра телеграм са под 1 процент. Според анализаторите повечето негативни постове за кандидата на комунистите се поместват в големи форуми или групи на различни медии из социалните мрежи, при това го критикуват най-вече едни и същи автори. Но докато негативите около Грудинин се създават от медии, опозиционерката Собчак сама дава поводи за скандали, обсъждани после в мрежите. А Жириновски и Явлински се възприемат от потребителите като \"символи на застоя в политическата система\" на Русия.  Колкото до бизнес омбудсмана Борис Титов, лидера на алтернативна компартия Максим Сурайкин и Сергей Бабурин, шефа на националистическата партия \"Руски общонароден съюз\", тези кандидати се възприемат в интернет главно като фон. Потребителите смятат, че участието им в предстоящите избори цели да отнемат гласове от по-значими претенденти. Доколко е ефикасна дейността на кандидатите в социалните мрежи, ще стане ясно от избирателната активност. Ако тя стигне 80 на сто, значи потребителите на мрежите са участвали във вота, смята политологът Михаил Виноградов.  Засега обаче претендентите използват главно традиционните медии и работят в социалните мрежи по-слабо от очакваното, констатира той:", "date": "2018.02.22", "title": "Руските кандидат-президенти не се изявявали много в социални мрежи"}
{"url": "http://clubz.bg/64558-smetnata_palata_shte_proverqva_kak_kabinetyt_razdava_pari_i_prazni_chekove", "text": "Сметната палата ще извърши нарочен одит как се харчат обществените пари, които Министерският съвет раздава с постановления. Одитът бе възложен от Народното събрание, а решението бе подкрепено от всички 140 депутати, присъстващи в залата по време на гласуването. Предложението е на БСП, но беше подкрепено и от управляващите. И дори мина без дебати. Де факто депутатите одобриха решение, с което на държавния одитор се вменява да извърши проверка на допълнителните разходи и трансфери към ведомствата, одобрени с постановления на Министерския съвет в периода от 10 май 2017 г. до 31 януари 2018 г. По стара празнична традиция: кабинетът развърза торбата с парите Става дума за пари, които премиерът Бойко Борисов и министрите му разпределят към министерства, агенции и общини, без да са заложени в държавния бюджет за съответната година. Това значи, че харчовете не са минали през санкция от Народното събрание. Законът позволява на правителството да отпуска средства на първостепенни разпоредители с бюджетни средства до определен общ размер от бюджета на държавата за годината. Одитът трябва да е готов най-късно до 1 юни 2018 г., решиха депутатите.  Полицаите си тръгнаха със 100 млн. лв. от срещата с Борисов Става дума за раздадени от Министерския съвет  , изчисляват вносителите на идеята за одит от БСП. Социалистите повдигнаха въпроса малко преди новогодишните празници, когато по традиция всички правителства, не само тези на Бойко Борисов, а в това число и на Сергей Станишев като премиер, раздават стотици милиони левове на министерства, общини и пр. В края на миналата година например кабинетът \"развърза кесията\" предколедно с над половин милиард лева, като \"джакпота\" удари Министерството на регионалното развитие, на което се разреши да се ангажира с разходи за близо  . Става въпрос за планирани пътни проекти, чиято реализация трябва да започне през тази година. Така на практика МС разписа на ведомството \"празен чек\". Което обаче не е забранено по закон. В началото на 2018-а пък под натиска на полицейските протести, след като държавният бюджет вече е приет от парламента,  . Обещанието на Борисов обаче предотврати протестите на полицаите. Направени бяха и други извънредни харчове. Кабинетът развърза кесията - 387,8 млн. лв. допълнителни разходи  Според сметки на БСП  Тези извънредни раздавания на пари с постановления на Министерския съвет, т.е. на редовните заседания на правителството с решение на всички министри, винаги са пораждали питането доколко реалистични са бюджетите за съответната година, предлагани от правителството и гласувани от Народното събрание, и дали не са \"игра\" с цифрите, за да се отчитат бюджетни излишъци. Председателят на бюджетната комисия в парламента Менда Стоянова (ГЕРБ) пък припомни, че след като са налице окончателните данни от изпълнението на бюджета за дадена година, Сметната палата е правела такава проверка и през последните години, като съществени нарушения не били открити. Извънредните харчове и разписването на \"празни чекове\" са стар прийом, срещу който лично Борисов още в първия си мандат като министър-председател не само се бе обявил, но и изгради цяла си теза около \"лошата тройна коалиция\". Борисов обичаше да изрежда, обича и до днес, необезпечените харчове на миналите управления - министерствата подписваха безброй договори и анекси с фирми за години напред, без да е осигурено финансиране. В свой материал от сряда  посочва, че схемата \"договори по чекмеджетата\" на предшестващите Борисов на \"Дондуков\" 1 сега се прилага успешно от кабинета на самия Борисов.\" Като за последно: кабинетът развърза кесията След като през декември 2017 г.  ., отбелязва сайтът. МС оправдава отпускането на необезпечения чек с това, че резервът трябва през тази година да обяви редица обществени поръчки за изпълнението на инвестиционната си програма, чийто срок е до 2022 г. Така фактически ще се сключат договори като тези на Тройната коалиция – ще се изпълняват, а плащанията ще бъдат направени, когато реално се осигурят парите. Предпразнично кабинетът развърза кесията Инвестиционната програма на Държавния резерв не е публична, а обяснението за това е естеството на работата на агенцията за военновременни запаси. Все пак от ведомството обясняват, че инвестициите са изцяло за ремонти на базите и складовете им. В документите, обосноваващи вдигането на бюджетния таван на агенцията, се посочва, че това е необходимо, за да се проведат през 2018 г. обществени поръчки за ремонти на бази на резерва и закупуване на нестандартно оборудване със специфичен срок за изпълнение и доставка. Сегашната финансова инжекция за Държавния резерв – макар и необезпечена, е втората за по-малко от месец, след като на 18 януари МС одобри допълнителни 108 млн. лв. разходи по бюджета на агенцията. Полицаите си тръгнаха със 100 млн. лв. от срещата с Борисов Кабинетът развърза кесията - 387,8 млн. лв. допълнителни разходи  Като за последно: кабинетът развърза кесията Предпразнично кабинетът развърза кесията", "date": "2018.02.22", "title": "Сметната палата ще проверява как кабинетът раздава пари и \"празни чекове\""}
{"url": "http://clubz.bg/64560-ubiha_dqdo_razkril_che_vnuchkite_mu_sa_dyrjani_v_plen", "text": "Възрастният мъж, който разкри в тв предаване, че трите му внучки живеят затворени в една стая, беше намерен мъртъв, съобщи Нова тв. Децата, които са на 13, 14 и 18 години, живели в пълна изолация. Никога не са посещавали училище. Те фактически били заложници на родителите си,  За случая сигнализира дядо им първоначално в предаването на Нова тв „Съдебен спор”. Възрастният мъж вчера е намерен убит в бл. 741 в столичния квартал „Люлин”. Той се казва  . Беше обявен за издирване на 12 февруари. Изчезна малко след като разкри, че трите му внучки са живеели в изолация. По случая от полицията са задържани дъщеря му и зет му, и двамата са адвентисти. Представители на Социално подпомагане в „Люлин” заявиха, че техен представител е отишъл в апартамента, в който са били затворени децата, след като получили сигнал. Това е станало преди около 5 години.  Родителите не са съдействали на социалните служби и полицията. Екипите, които през последната година работят по инициативата за връщане на децата в училище, също посещавали проблемното семейство. Но и те не били допуснати от родителите до момичетата. Едва след телевизионния репортаж има развитие по случая. Трите момичета са обявени за национално издирване.", "date": "2018.02.22", "title": "Убиха дядо, разкрил, че внучките му са държани в плен"}
{"url": "http://clubz.bg/64540-kolkoto_poveche_tolkova_poveche", "text": "Колкото повече студенти, толкова повече пари. Това е принципът за прием в българските университети. И въпреки че лайтмотивът на казаното и написаното по повод стратегията за развитие на висшето образование беше   на висшите учебни заведения, видим резултат все още няма. Подобряването на качеството на висшето образование в България несъмнено минава през финансирането. Затова и планът за развитието му в периода 2014-2020 г. предвижда “повишаване на средствата за висшето образование и науката и на ефективността от използването им чрез усъвършенстван модел на финансиране“. Засуканата фраза е сведена до една идея по-конкретни мерки. Местата за прием в специалностите от т. нар. приоритетни направления, сред които са инженерните науки, педагогиката и изкуствата, се увеличават през последните години, което съответства на стратегията. Но мерките са половинчати - в специалности, където видно има пресищане с кадри, приемът остава раздут. А качеството изглежда, че намалява пропорционално с увеличаването на броя на местата в университетите. Кабинетът въвежда прием във ВУЗ с коефициенти В сряда правителството одобри промени в четири постановления, свързани с финансирането, приема и отпускането на стипендии в държавните висши училища и научните организации. Максимално допустимият брой на приеманите за обучение студенти по всички приоритетни направления ще се определя като равен на свободния капацитет на професионалното направление. Досега това се прилагаше само за математиката и компютърните науки, а кандидатстването се насърчаваше именно с увеличаване на местата за прием. През 2017 г. например за направлението \"Информатика и компютърни науки\" Софийският университет обяви 510 места за прием, а Пловдивският - 520. За сравнение – през 2014 г. местата бяха съответно 410 и 450. Това само по себе си е стъпка в правилната посока, стига да е съобразено с потребностите на пазара на труда. Съчетаването му с практическа   обаче до голяма степен обезсмисля всяка подобна мярка. Обучение по оцеляване От другата страна са т. нар. неприоритетни професионални направления, при които броят на кадрите превъзхожда нуждите на пазара на труда. По данни на Министерството на образованието студентите, които се обучават в направление \"Право\" например, са намалели с близо 1000 души между 2013 и 2017 г. Въпреки това университетите продължават да обявяват все така висок прием, тоест остават незаети места, а балът за влизане спада все повече, с него и стандартите. През 2015 г. Софийският университет е обявявил 320 места за студенти по право, редовно обучение. Проверката показва, че има незаети места, а всеки, който е изкарал оценка над 3 на кандидатстудентските изпити, може да влезе в иначе престижната специалност. Пловдивският университет също запазва приема си непроменен. През 2014 г. общият брой на обявените места за първокурсници е 260. През 2016 г., когато все още се допуска задочно обучение по специалността, местата за нови студенти в несъмнено важната за страната специалност отново са 260. Това се отнася и за много други професионални направления. И логично би довело до спад в качеството. След като немалка част от студентите са неподготвени и немотивирани, едва ли може да се очакват особено високи резултати от образованието им. Приемът по професионални направления на държавните университети се утвърждава от Министерския съвет, който е ангажиран и с изпълнението на стратегията и плана за действие за развитие на висшето образование. Има преки лостове за прилагане на заложените мерки. От данните на рейтинговата система на висшите училища в България става ясно, че спада процентът завършили право, които прилагат придобитото висше образование. Тоест все повече от тях не работят по специалността си. Защо обаче университетите имат интерес да продължават да раздуват приема?  Финансирането на висшите учебни заведения продължава да идва в голяма степен от държавната субсидия за издръжка на обучението за един студент.  Обвързването на финансирането на държавните университети с броя приети студенти логично води до понижаване на качеството. Предполагаемите опити на Министерството на образованието да обвърже парите с постигнатите резултати не ги виждаме осъществени на практика. Планът за действие по стратегията за развитие на висшето образование предвижда \"диференциране на финансирането според качеството и реализацията на завършилите\" и създаване на нова методика за определяне на нормативите за издръжка. Осъществяването на практика на заложените мерки за момента обаче се свежда до диференциране на възможностите за получаване на т.нар. европейски стипендии.  Въобще идеята, че някой кандидат-студент ще се откаже от намерението си да учи социология (например), защото няма да получава европейска стипендия, граничи с подигравка.  Самата цел за   при настоящите условия предполага повече хора да влизат в университет и повече хора да го завършват, но на качеството на получените знания и умения, както и на възможностите за приложението им все така не се обръща достатъчно внимание. Дефицитите на основното и средното образование, което не развива основни компетентности у бъдещите кандидат-студенти, остарелите програми, реформите “на парче“ в сектора и общата липса на мотивация също не допринасят за качествено образование. Въпреки романтичните приказки за финансиране на база постигнати резултати за университетите броят студенти е жизненоважен за икономическото оцеляване. Принципът остава.  ----- Елица Симеонова иска да пише смислени текстове по значими теми Обучение по оцеляване Елица Симеонова иска да пише смислени текстове по значими теми", "date": "2018.02.22", "title": "Колкото повече, толкова повече"}
{"url": "http://clubz.bg/64562-rejisoryt_ues_andersyn_stava_kurator", "text": "Американският режисьор Уес Андерсън работи по нов проект след „Островът на кучетата“ – филма, с който преди няколко дни бе открит фестивалът „Берлинале 2018“. Но сега не става дума за кино, а за изложба във виенския Музей на историята на изкуството, съобщава сайтът events.wien.info.  Уес Андерсън няма да рисува (доколкото е известно), а ще бъде куратор на голяма изложба в един от най-важните световни музеи. Режисьорът на „Гранд Хотел Будапеща“, „Кланът Тененбаум“ и „Фантастичният Мистър Фокс“ работи над проекта заедно с приятелката си Джуман Малуф, илюстратор и автор на детски книги. Ако съдим по изображенията в раздела „Вдъхновения“ в личния сайт на Малуф, можем да се надяваме, че театралността и хипнотизиращите цветове, характерни за филмите на Андерсън, ще присъстват и в изложбения проект. Кураторите ще използват експонати от кунсткамера, стари музикални инструменти, оръжия, доспехи и различни рядкости от колекцията на музея. Изложбата ще бъде открита на 11 септември тази година и остане във виенския музей до 20 януари 2019-а. След това ще бъде показана във фондация „Прада“ във Венеция, където ще бъде представена по време на биеналето през 2019 г. Музеят на историята на изкуството (KHM) във Виена е построен от император Франц Йозеф, за да съхранява императорските колекции. Експонатите от пет хилядолетия – от Древен Египет и Елада до края на XVIII век – свидетелстват за хабсбургската императорска колекционерска страст. Музеят притежава шедьоври на Дюрер, Рафаел, Рембранд, Рубенс, Тициан и Вермеер, както и най-голямата колекция от творби на Брьогел.", "date": "2018.02.22", "title": "Режисьорът Уес Андерсън става куратор"}
{"url": "http://clubz.bg/64548-de_hea_spasi_manchestyr_yunajted_v_sevilq", "text": "\"Манчестър Юнайтед\" се добра до 0:0 като гост на \"Севиля\" в първи осминафинал от Шампионската лига. Основна заслуга за липсата на гол в мрежата на английския тим има испанският вратар Давид де Хеа, който се отличи със страхотни спасявания. Домакините имаха предимство и създадоха не малко голови ситуации, които пропиляха. Попречи им и Де Хеа, отново демонстрирал, че е може би най-добрият на своя пост в света в момента. Резултатът все пак оставя равни шансове за съперниците на ответния сблъсък на \"Олд Трафорд\" през март. Жозе Моуриньо отново остави на скамейката голямата си звезда Пол Погба, с когото е в конфликт. Все пак французинът влезе като смяна на контузилия се Андер Ерера още в началото. Но пак не показа защо \"Юнайтед\" плати за него 105 милиона евро през лятото на 2016 г. \"Червените дяволи\" играят трудно в Испания, така беше и снощи. Те почти не застрашиха андалусийците, а в същото време имаха много работа в защита. В другия мач от снощи \"Шахтьор\" (Донецк) обърна \"Рома\" и спечели с 2:1 у дома. Двубоят, традиционно за украинския гранд, се игра на стадиона на \"Металист\" в Харков. Дженгиз Юндер откри за италианците в 41-ата минута. След почивката обаче \"Шахтьор\" заигра силно. Фекундо Ферейра изравни в 52-ата, а в 71-ата Фред, който е спряган за \"Манчестър Сити\" от лятото, донесе минимален, но ценен успех за \"миньорите\". Страхотни спасявания имаше вратарят на \"вълците\" Алисон.  Предстои интересен реванш, в който шансовете на пръв поглед са на страната на \"Рома\", но \"Шахтьор\" не е за отписване. А вече се изиграха всички първи осминафинали в Шампионската лига.", "date": "2018.02.22", "title": "Де Хеа спаси \"Манчестър Юнайтед\" в Севиля"}
{"url": "http://clubz.bg/64546-2500_ruski_naemnici_ima_v_momenta_v_siriq", "text": "През февруари 2018 г. руската Частна военна компания (ЧВК) на Вагнер наброява 3602-ма души, пише изданието Republic, като се позовава на сведения на нейни членове и офицери от Министерството на отбраната и Федералната служба за сигурност (ФСБ). От началото на руската военна кампания в Сирия през есента на 2015 г. до сега издръжката на компанията е 17,4 милиарда рубли, или 306,6 милиона долара. Засега не е ясно колко наемници от тази ЧВК са загинали при американския въздушен удар край град Дейр аз Зур на 7 февруари. Според различни данни броят им варира от няколко десетки през 200, та чак до 600. Министерството на външните работи в Москва съобщи първо, че убитите \"вероятно\" са петима, а ден по-късно призна, че има жертви, без да уточнява колко. Но съобщи, че има няколко десетки ранени. Москва призна за убити в Сирия. Но не казва колко При това за първи път наемниците от ЧВК на Вагнер се появили в Сирия още през 2013 г., твърди Republic. Те били набрани от компанията \"Славянски корпус\" и трябвало да охраняват петролопровод и склад в Дейр аз Зур. Любопитното е, че вместо това бойците получили нареждане на подкрепят въстаниците в провинция Хомс. Там те попаднали в засада, организирана от \"Ислямска държава\", претърпели поражение и напуснали Сирия. А руските военнослужещи в арабската република са изпратени в подкрепа на президента Башар Асад. Ръководителите на \"Славянски корпус\" Евгений Сидоров и Вадим Гусев били осъдени на по три години трудова колония за наемничество, което в Русия все още се смята за престъпление. През пролетта на 2014 г. наемници от ЧВК на Вагнер били забелязани в Крим. След това те участвали в боеве в Югоизточна Украйна. Година по-късно се сдобили със свой собствен лагер в селището Молкино в Краснодарския край на Русия. 7 г. затвор заплашват оцелелите руски наемници в Сирия Знае се, че ЧВК на Вагнер се ръководи от бившия руски военен Дмитрий Уткин. За прякор той си е избрал фамилията на знаменития германски композитор. От доста време насам из интернет се разпространява снимка на Уткин с президента Владимир Путин на прием в Кремъл по повод деня на героите на отечеството през 2016 г. 2500 от споменатите в началото 3602-ма наемници се намират в момента в Сирия. По данни на Republic средната им заплата там е по 240 000 рубли (4227 долара) месечно. Минималното възнаграждение е 80 000 рубли (1410 долара). ЧВК на Вагнер се издържа с пари на частни инвеститори, твърдят източниците на Republic. Парите отиват най-вече за заплати на наемниците, а също така за компенсация на семействата на загиналите, храна и бойно снаряжение. Интересното е, че от ноември 2017 г. Уткин-Вагнер е генерален директор на компанията \"Конкорд мениджмънт енд консълтинг\". Неин соственик е не друг, а Евгений Пригожин - готвачът на Путин и собственик на фабриката за тролове в Санкт Петербург. През миналата седмица той бе обвинен в намеса в президентските избори в САЩ през 2016 г. А след трагедията с предполагаемата гибел на руски наемници в Дейр аз Зур се заговори, че те са били наети именно от Пригожин, като подписали договор не с ЧВК, а с неговата фирма \"Евро Полис\". Вторият човек в ЧВК на Вагнер и дясна ръка на Уткин е Андрей Трошев. През миналото лято той се прочул, след като бил закаран мъртво пиян в болница. У него били намерени огромна сума пари и карти на Сирия. 7 г. затвор заплашват оцелелите руски наемници в Сирия", "date": "2018.02.22", "title": "2500 руски наемници има в момента в Сирия"}
{"url": "http://clubz.bg/64542-kak_da_se_orientirame_v_skandala_sys_zdravnata_kasa", "text": "„", "date": "2018.02.22", "title": "Как да се ориентираме в скандала със здравната каса"}
{"url": "http://clubz.bg/64549-rusiq_se_upravlqva_ot_rejima_na_putin_smqta_niki_hejli", "text": "Говорейки за Русия посланичката на САЩ в Съвета за сигурност на ООН нарече руските власти \"режима на Путин\", предаде Нюз.ру  На думите на Ники Хейли веднага реагирал руският постоянен представител Василий Небензя, който припомнил на колежката си, че трябва да спазва дипломатическите правила и приличие. САЩ изпращат послание на Русия, като демонстрират сила в Черно море Пхенян продължава да развива ядрената си програма и да заплашва съседите си, Иран дестабилизира Близкия изток, а Русия - източните райони на Украйна, аргументирала се американската дипломатка. Руският посланик веднага отговорил: По неговите думи \"някои държави трудно приемат очевидните неща\".", "date": "2018.02.22", "title": "Русия се управлява от \"режима на Путин\", смята Ники Хейли"}
{"url": "http://clubz.bg/64550-myj_hvyrli_granata_po_posolstvoto_na_sasht_v_cherna_gora", "text": "Неизвестен мъж хвърли тази нощ взривно устройство по сградата на посолството на САЩ в черногорската столица Подгорица, преди да се самовзриви, предаде Ройтерс. Нападението станало пет минути преди полунощ. Местни жители чули две експлозии. Фотограф на Ройтерс съобщи, че полицейска кола е преградила улицата, където е посолството. Няма обаче видими щети.  Взрив в посолството на САЩ в Киев От дипломатическата мисия препоръчаха на намиращите се в Черна гора американски граждани да стоят далеч от района. Засега няма официално потвърждение от страна на властите в бившата югославска република.", "date": "2018.02.22", "title": "Мъж хвърли граната по посолството на САЩ в Черна гора"}
{"url": "http://clubz.bg/64551-koj_e_v_ekipa_na_peevski_jordan_conev_ne_kazva", "text": "Кой е в екипа на Делян Пеевски? Този въпрос бе поставен в ефира на Нова телевизия на депутата от ДПС Йордан Цонев, който обясни какви мерки ще вземат двамата, за да удовлетворят забележките на президента Румен Радев, наложил вето върху техните промени в Закона за банковата несъстоятелност. Категории политици според проглеждането за Пеевски  Но на въпроса кой е в този екип, той отбеляза: Но вместо да отговори, заяви, че  Цонев се опита да обясни защо в законопроекта на Пеевски и ДПС за КТБ се предвижда ретроактивно действие - т.е. определени членове на закона да влязат в сила със задна дата. Това е нетрадиционно, но законно, обясни депутатът. Проблем били над 800 дела, оспорващи сключени сделки за цесии след фалирането на банката. Румен Радев наложи вето на \"Закона Пеевски\" за КТБ На въпрос какво означават призивите \"който не подкрепя този закон, иска ограбването на КТБ\", Цонев поясни, че това не било към президента Радев. По отношение на сблъсъка между президента и премиера Бойко Борисов по въпроса за връзки и отношения на двамата с Пеевски Цонев отсече: Президентът имал факти за общи бизнес интереси на Борисов с Пеевски Според него ДПС не понасяло негативи заради скандала.  От лошия тон страдали държавата и народът. Румен Радев наложи вето на \"Закона Пеевски\" за КТБ Президентът имал факти за общи бизнес интереси на Борисов с Пеевски", "date": "2018.02.22", "title": "Кой е в екипа на Пеевски? Йордан Цонев не казва"}
{"url": "http://clubz.bg/64547-223_250_za_sestrata_na_kim_za_tri_dni_v_seul", "text": "Южна Корея е изхарчила около 240 милиона вони (около 223 250 долара) за сестрата на севернокорейския лидер Ким Чен Ун и нейния антураж по време на нейното тридневно посещение за Зимните олимпийски игри в Пьончан. Това съобщи днес пожелал анонимност източник от министерството на националното обединение в Сеул, цитиран от Ройтерс.  Повечето от парите са били изразходвани за настаняване, транспорт и храна за четиричленната делегация на Севера и 18-те души спомагателен екип. Ким Йо Чен и другите официални лица са живели в петзвездния хотел \"Уокърхил\" в Сеул. Тя и делегацията са пътували до спортните обекти и обратно и са се хранели в хотели от най-висок клас.  За спането на официалните гости министерството на обединението е изхарчило 130 млн. вони, а за храна - още 50 млн. вони, каза източникът. За сравнение Международният олимпийски комитет е платил около 50 хиляди долара за тренировки и подготовка на 22-мата олимпийски спортисти от КНДР, тоест средно по 2300 долара на човек. Многократно повече пари са отишли за пребиваването на основната севернокорейска делегация, съставена от 229 мажоретки и 137-членен оркестър.", "date": "2018.02.22", "title": "$223 250 за сестрата на Ким за три дни в Сеул"}
{"url": "http://clubz.bg/64553-shvedski_veteran_vze_zlatoto_v_slaloma_nashite_ne_zavyrshiha", "text": "Шведският скиор Андре Мюрер грабна златото в слалома на олимпийските игри в Пьончан. 35-годишният скандинавец изпревари швейцареца Рамон Ценхойзерн с 34 стотни и австриеца Михаел Мат с 67. Изненадата дойде от двукратния шампион в Южна Корея (от гигантския слалом и алпийската комбинация) и основен фаворит днес Марсел Хиршер (Австрия), който пропусна врата още по средата на трасето в първия манш и остана извън битката за отличията. Втора титла за Хиршер, Алберт Попов влезе в топ 30 А вратите по трасето бяха наредени от треньора на австрийците. Хенрик Кристоферсен от Норвегия, който водеше след първия манш, допусна грешка във втория и не успя да финишира. Олимпийска титла в комбинацията за Марсел Хиршер Българите Алберт Попов и Камен Златков, дебютанти на олимпиада, също не завършиха в първото спускане. Шампионът Мюрер е бронзов медалист в слалома от Ванкувър 2010 и успех от днес е най-големият в кариерата му, а същото се отнася и за неговите подгласници на подиума. Златото на Андре Мюрер е пето за шведските спортисти, които имат също и четири сребърни отличия в Пьончан.  Междувременно Линдзи Вон (САЩ) претърпя провал в последния си старт на зимни олимпийски игри. Една от от най-великите спортистки в историята на алпийските ски остана извън медалите в комбинацията в Пьончан. Тя водеше след спускането, но пропусна врата в слалома и отпадна. Така Вон се сбогува с най-големия спортен форум. Вчера, след бронза си в своята коронна дисциплина спускане, Вон заяви, че не вярва тялото й да издържи още 4 години. Италианска титла в женското спускане, Линдзи Вон остана само с бронз Титлата в комбинацията грабна Мишел Гизин (Швейцария). Световната вицешампионка отлично разпредели силите си, завърши трета в спускането, а след това направи отлично каране в слалома. Това е първото й злато на зимни игри. Втора остана Микаела Шифрин (САЩ) - на цели 97 стотни. Това е втори медал за американката в Южна Корея след титлата в гигантския слалом. Трета на 1,44 сек се нареди световната шампионка в дисциплината Уенди Холденер (Швейцария). Тя бе едва десета в спускането, но даде най-добро време в слалома. Олимпийска титла в комбинацията за Марсел Хиршер Италианска титла в женското спускане, Линдзи Вон остана само с бронз", "date": "2018.02.22", "title": "Шведски ветеран взе златото в слалома, нашите не завършиха"}
