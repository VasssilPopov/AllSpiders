{"url": "https://clubz.bg/83650-kmetyt_na_rajon_severen_v_plovdiv_e_arestuvan", "text": "Кметът на район \"Северен\" в Пловдив е арестуван преди минути. Ральо Ралев е задържан в района зад Университета по Хранителни технологии при акция на КОНПИ и криминална полиция. В момента маскирани полицаи влизат в район \"Северен\".", "date": "2019.05.30", "title": "Кметът на район \"Северен\" в Пловдив e арестуван"}
{"url": "https://clubz.bg/83637-geshev_e_v_montana_zadyrjana_e_15_chlenna_banda", "text": "15 души са задържани днес при мащабна акция на ГДБОП и жандармерията в Монтана, която започна тази сутрин. Акцията е под контрола на Специализираната прокуратура, съобщиха от държавното обвинение. Близо година е отнело разследването върху криминалния контингент, който се е занимавал с  , съобщи в Монтана зам.-главният прокурор Иван Гешев, цитиран от БНР. Сред задържаните в София е и  , свързан с делото „Килърите 2“. Към момента за Антов няма повдигнато обвинение, уточни Гешев.  Гешев: 99.9 няма да участвам в състезанието за нов главен прокурор Зам.главният прокурор срещу корупцията напоследък буквално \"блика\" медийно при всевъзможни операции на Специализираната прокуратура, макар номинално тя да се оглавява от друг. През март обаче Гешев обяви че \"99,9\" няма да участва в надпреварата за нов главен прокурор, която стартира още през лятото.", "date": "2019.05.30", "title": "Гешев е в Монтана. Задържана е 15-членна банда"}
{"url": "https://clubz.bg/83633-rosen_bosev_ot_kapital_osyden_ot_sydijka_koqto_e_kritikuval", "text": "Заради твърдението, че “Стоян Мавродиев използва КФН, за да репресира “Капитал” и “Дневник”, журналистът Росен Босев е осъден за клевета. А авторът на решението и председател на състава Петя Крънчева присъства в десетки негови публикации на “Капитал”, и то в негативен контекст. И въпреки настояването му, тя не си е правила отвод по делото.  Това се казва в писмо, под което са се подписали всички журналисти на седмичника \"Капитал\". Съдебният дрийм тийм на бял кон-2: Петя Крънчева само с намалена заплата Всичко започва през 2013 г., когато “Дневник” и “Капитал” публикуват информация, че бившият председател на Комисията за финансов надзор (КФН) Стоян Мавродиев е призован по искане на прокуратурата по делото срещу Евелин Банев-Брендо и още четирима подсъдими за пране на пари от наркотрафик. Причината - той е заверявал документи, които са използвани за преводи на пари, предмет на обвинението, припомня „Капитал“. В решението си съдът, осъдил Росен Босев, не оспорва тези факти и приема, че   чрез които са ставали преводите, но не е имал отношение. След тези публикации обаче ръководената от Стоян Мавродиев КФН налага безпрецедентни по брой и размер на санкцията наказателни постановления срещу дружества, в които единият от издателите на “Капитал” и “Дневник” е акционер. От седмичника припомнят, че огромна част от   впоследствие са отменени от съда. В писмото на редколегията на изданието се посочва, че репресията се засилва след фалита на Корпоративна търговска банка под особен надзор през 2014 г. Тогава “Капитал” и “Дневник” започват да поставят въпроси за бездействието на регулаторите - централната банка и КФН. Следват също безпрецедентни наказателни постановления на обща стойност 150 хил. лв. срещу “Икономедиа” - дружеството, издател на “Капитал” и “Дневник”. Тезата на комисията е, че двете публикации манипулират пазара. Казусът привлича вниманието на международни организации, отчетен е от \"Репортери без граници\" и се споменава в годишния доклад на Държавния департамент на САЩ. Присъдата на Росен Босев е заради две негови изказвания в сутрешния блок на Нова телевизия от януари 2015 г.: и  Двете изказвания са част от разясненията, които Босев дава във връзка с рекордните по размер глоби, наложени тогава от КФН на фирмата, издател на “Капитал” и Дневник” - “Икономедиа”.   От 2007 г. насам той има десетки публикации. В статията от   с автор Росен Босев са публикувани ексклузивно СРС-та от дело за подкуп, в които основни свидетели коментират как съдия Крънчева е взела подкуп, за да освободи Златомир Иванов-Баретата от ареста В публикацията във   с автор Росен Босев се коментира, че изборът на Крънчева е проблемен, дава се пример с конкретно нейно дело и се уточнява, че срещу нея има висяща проверка за антидатиране на съдебни актове.  В друга публикация от 18 май 2012 г.,  разкрива съмнителни произнасяния на съдия Петя Крънчева по делото срещу него и групата му (по което Стоян Мавродиев се появява като свидетел). “Капитал” разкрива, че по случая е имало проверка и във Върховната касационна прокуратура. Дисекция на един съд. Софийския градски съд От \"Капитал\" посочват, че в случая с Росен Босев делото приключва за четири месеца. А по разпореждане на съдия Крънчева в продължение на няколко месеца журналистът е бил издирван от служители на \"Съдебна охрана\". Негови близки са били тормозени с посещения и призовки на различни адреси, в които се цитират не текстовете, относими към делото, а такива за тежко умишлено престъпление. При положение че той никога не се е укривал. Росен Босев ще заведе дело в Европейския съд по правата на човека в Страсбург.  и ще поискат от Европейската комисия да му обърне внимание в рамките на Механизма за сътрудничество и проверка. Дисекция на един съд. Софийския градски съд", "date": "2019.05.30", "title": "Росен Босев от \"Капитал\" осъден от съдийка, която е критикувал"}
{"url": "https://clubz.bg/83648-za_pyrvi_pyt_jena_stava_kancler_na_avstriq", "text": "Президентът на Австрия Александър ван дер Белен реши да назначи председателката на Конституционния съд Бригите Бирлайн за временен канцлер, след като в понеделник парламентът гласува вот на недоверие на правителството на Себастиан Курц заради скандален видеозапис, предадоха Ройтерс и Асошиейтед прес, цитирани от БТА. 69-годишната Бирлайн е председателка на Конституционния съд от февруари 2018 г. Тя ще ръководи преходно правителство до предсрочните избори, които вероятно ще са през септември. Бирлайн става първата жена канцлер на Австрия. Досегашният канцлер Себастиан Курц сложи край на коалицията между своята дясна Австрийска народна партия и крайнодясната Австрийска партия на свободата (АПС), след публикуването на запис със скрита камера, на който лидерът на АПС Хайнц-Кристиан Щрахе предлага да осигури на мнима племенница на руски олигарх важни договори за обществени поръчки в замяна на незаконно финансиране.", "date": "2019.05.30", "title": "За първи път жена става канцлер на Австрия"}
{"url": "https://clubz.bg/83646-gerb_v_stolichniq_obshtinski_syvet_za_grafa_defekti_ima_no_ne_prechat", "text": "Проверката на ремонта на бул. \"Граф Игнатиев\" е установила дефекти като неправилно подредени павета и дефектни фуги, но те \"не пречат на движението в града\". Това заяви председателката на групата на ГЕРБ в Столичен общински съвет Малина Едрева днес. \"Графа\" няма да бъде ремонтиран повече, Фандъкова налага 290 хил. лв. глоба Тя уточни, че предвидената гаранция от 8 години и задържаните по решение на кметицата Йорданка Фандъкова средства ще позволят да се оправят проблемите. Опозицията в СОС днес в лицето на БСП скочи яростно на ГЕРБ-ерите заради приетия вчера ремонт на Зона 2 в София. Фандъкова обяви вчера, че налага максималните санкции за нарушенията на изпълнителя - \"Джи Пи Груп\", които общо са 290 000 лв, и че дефекти има в 15 дка от общо 40-те, които се ремонтираха повече от година. Според БСП санкцията била само 106 000 лв. Заместничката му Милка Христова пък поиска да разбере дали наложените 106 хил. лв. санкция ще бъде единствена. От ГЕРБ продължиха да настояват, че проектът е готов за експлоатиране. \"Дъждовни дни\" ще удължат ремонта на \"Графа\"  Едрева обясни и казусът с настилката за незрящи, която завършва в стена - според експертите това е \"сигурно пространство\" и води до безопасност.  Николай Стойнев, зам.-председател на СОС и на групата на ГЕРБ пък настояваше, че ремонтът е извършен в срок - въпреки че всъщност бе забавен 86 дни от първоначално предвидените 300 - първо заради ниски температури през зимата, после - заради валежи през пролетта. \"Дъждовни дни\" ще удължат ремонта на \"Графа\" ", "date": "2019.05.30", "title": "ГЕРБ в Столичния общински съвет за \"Графа\": Дефекти има, но не пречат"}
{"url": "https://clubz.bg/83647-radan_kynev_preskochihme_barierata_s_pod_4_hil_glasa_tejyk_uspeh", "text": "Евродепутатът от \"Демократична България\" Радан Кънев призна, че успехът на формацията на европейските избори, изразяващ се в спечелването на един мандат, е бил много тежък. Според него този резултат трябва да доведе до сериозни изводи. Той изтъкна видима неспособност на БСП да бъде алтернатива. Според Кънев нещата, които вбесяват хората при управлението на ГЕРБ, са корупцията, срастването на партията и държавата, повторението на моделите на ДПС. Хората са търсели алтернативата, но не вярват, че тя може да бъде БСП, тъй като срастването на партията и държавата го е измислила именно тази партия и освен това поне два пъти е била официално в коалиция с ДПС. Според него \"Демократична България\" може да промени живота с мерките, които предлага, с почтенноста на своите лидери, но все още няма силата, за да го направи. На евроизборите обаче партията направила една крачка и влязла \"в политическата А група\". Според Кънев оттеглянето на Цветан Цветанов няма да има голям ефект, ако не се промени неговият модел, който е реплика на модела на Доган в смесените райони. Според него в момента има протестна вълна, която на местните избори няма да се изрази в негласуване и гласуване за по-малки партии и независими кандидати, както е било на евровота. Според него \"Демократична България\" трябва да се запази на национално ниво, но трябва да търси максимална консолидация по места и да намери или да подкрепи силните мажоритарни фигури.", "date": "2019.05.30", "title": "Радан Кънев: Прескочихме бариерата с под 4 хил. гласа. Тежък успех"}
{"url": "https://clubz.bg/83626-pred_svyrshen_fakt_peevski_predlaga_po_nisko_dds_za_hlqba_lekarstvata_knigite", "text": "С всяка своя законодателна инициатива (макар и те да са редки), депутатът от ДПС и бизнесмен Делян Пеевски поставя парламентарните групи пред свършен факт - предложението е добро, в полза на обществото и който не го подкрепи, значи е против народа. Изключение не прави и анонсираната днес от Пеевски при третата му поява в Народното събрание от пролетта на 2017-а, когато се конституира този парламент, нова идея - намаляване на ДДС за хляба, лекарствата и книгите. Трявало да се помисли и за безплатни детски градини. Уточнението - това не било популизъм. Както Клуб Z писа, и днес (както и вчера) Пеевски се появи изненадващо на работното си място, влезе в зала, регистрира се за старта на заседанието, след което реши да сведе до медиите няколко мисли и после си тръгна. Делян Пеевски отново на работа (СНИМКИ) Докато вчера се обясняваше \"какво го води насам\", днес Пеевски обяви новата законодателна инициатива - за изменения в данъчните закони. Както обикновено, когато името му е посочено като вносител на даден законопроект или изменение в закон, до него са подписани и колегите му Хамид Хамид и Йордан Цонев. Двамата \"удариха\" едно рамо с ДДС инициативата и сега. Пеевски дойде за втори път в парламента. Няма да е евродепутат (СНИМКИ) След което думата взе Цонев. Който се надсмя над журналистическия интерес към колегата му. И уточни: За разлика от Пеевски Цонев не спомена проценти. Това щяло да се разбере в процеса на работа. ДДС в Гърция за основните храни, тока, газта и отоплението пада двойно Анонсира обаче безплатен пакет за детските градини, но първо строителство на такива чрез пренасочване на средства от програмата за саниране. На въпрос свързани ли са с предстоящия наесен вот за кметове и общински съветници тези предложения, Цонев категорично отрече да има популизъм: ДДС пада за билетите за кино, но не и за книгите За свалянето на ДДС, който в момента е 20 на сто за всички стоки и услуги (с изключение на хазарта, който се ръководи от други правила), от ДПС ще трябва да проведат консултации с управляващите ГЕРБ и \"Обединени патриоти\". Защото в управленската програма на двете формации изрично е записано, че данък добавена стойност не може и няма да се пипа. Идеите на Пеевски и компания за намаляване на ДДС са били предлагани назад във времето и от други политически сили - без успех. Сходен бе коментарът и на зам.-председателя на ВМРО Искрен Веселинов. Макар \"воеводите\" сами да искаха преди години намаляване на данъка за лекарствата, сега Веселинов заяви, че не може да се пристъпи към такава стъпка без да се промени коалиционното споразумение с ГЕРБ. Драгомир Стойнев (БСП) припомни, че левицата е предлагала подобни текстове и те са били отхвърляни. Пеевски дойде за втори път в парламента. Няма да е евродепутат (СНИМКИ) ДДС в Гърция за основните храни, тока, газта и отоплението пада двойно ДДС пада за билетите за кино, но не и за книгите", "date": "2019.05.30", "title": "Пред свършен факт: Пеевски предлага по-ниско ДДС за хляба, лекарствата, книгите..."}
{"url": "https://clubz.bg/83649-atentatoryt_ot_lion_prizna_che_dejstval_ot_imeto_na_daesh", "text": "Извършителят на атаката в Лион миналата седмица признал при разпитите, че е действал от името на групировката \"Ислямска държава\", предават днес френските медии. Новината бе потвърдена от съдебен източник, цитиран от Ройтерс. 13 човека бяха ранени при бомбената атака на пешеходна улица в центъра на Лион на 24 май. Тринадесет ранени след взрив в Лион 24-годишният алжирец Мохамед Хишем М., студент по информатика, признал, че е направил и заложил бомбата пред кафене. Той казал още при разпитите, че е положил клетва за вярност към \"Ислямска държава\". Задържаха заподозрения за атентата в Лион Задържаха заподозрения за атентата в Лион", "date": "2019.05.30", "title": "Атентаторът от Лион призна, че действал от името на \"Даеш\" "}
{"url": "https://clubz.bg/83636-telenor_shte_testva_5g_do_kraq_na_godinata", "text": "Telenor ще тества 5G Интернет в България до третата четвърт на годината, съобщи главният изпълнителен директора на телекома Джейсън Кинг пред журналисти днес.  За целта от компанията са подали заявление до Комисията за регулация на съобщенията за временно ползване на спектър. Планът на компанията е след получаване на разрешение да демонстрира приложението на 5G в реалния живот по различни иновативни начини. За целта ще бъда ползвано оборудване на китайския лидер в областта Huawei.  Huawei може да остане и без SD карти 5G ще създаде нови начини за комуникация, нови услуги, нови бизнес модели, изтъкна Кинг. За разлика от широколентов Интернет, където страната ни е лидер, в мобилния Интернет изоставаме от много държави в ЕС. Основна причина за това е фактът, че много от ключовите честоти в България не са освободени. Страната ни е единствена в Съюза, в която спектъра за 4G в 800 MHz не е освободена, спектърът в 700 MHz и 3,6 GHz също е частично блокиран, а те са ключови за развиването на мрежа от пето поколение. Друг важен казус са регулациите за построяване на нови базови станции и ъпгрейдът на вече съществуващи. От Telenor сравниха нужната бюрократичната тежест за това със строежа на 6-етажна сграда - докато в Западна Европа са нужни едва няколко документа. Проблемни са и цените на радиочестотния спектър, които в момента са двойно по-високи от средните за Европа. ", "date": "2019.05.30", "title": "Telenor ще тества 5G до края на годината"}
{"url": "https://clubz.bg/83635-proektyt_na_banyn_za_populistki_universitet_se_razpada", "text": "Бившият съветник на Доналд Тръмп Стив Банън се опитва да създаде школа за \"гладиатори\" защитници на \"юдейско-християнския Запад\" в бивш италиански манастир. Тишината, която все още цари зад вековните стени на манастира обаче, е свидетелство за ограничения интерес, който американецът провокира на Стария континент,  . \n\tМанастирът Тризулти, основан през 1204 г. насред зеленината в полите на Апенините в региона Абруцо, на стотина километра източно от Рим, през 1947 г. е предоставен на Цистерцианския орден, пустее и не се използва по предназначение. \n\tМиналата година министерството на културата го даде на концесия за 19 години и 100 000 евро на година на католическия институт \"Дигнитатис Хумане\" (Dignitatis Humanae - DHI), център за изследвания с ръководител британеца Бенджамин Харнуел, който е близък с Банън. \n\tВ аскетичните килии на монасите, насред изящно оформения жив плет и павираните пътеки, Харнуел планира да обучи бъдещите националистически лидери и \"културни воини\" срещу секуларизма, джихадизма, незаконната имиграция и експлоатацията на обикновените хора от могъщия елит. Стив Банън обеща един милион долара (894 милиона евро) за финансиране на проекта, но засега изглежда, че той е единственият, който наистина е дал лептата си. \n\tАмериканецът намери благодатна почва в Италия, където от юни миналата година на власт е коалиционното правителство на крайнодясната партия Лига и антисистемното движение \"Пет звезди\". Според Банън, ако този проект проработи, би могъл \"да промени политиката на световно ниво\". Властта продължава да е в ръцете на Лига на Матео Салвини, която спечели 17 процента от гласовете на парламентарните избори през март миналата година и 34 процента от гласовете на европейските избори в Италия на 26 май. \n\tТова окрилява Матео Салвини, който отправи призив в началото на април за формиране на голяма националистическа група, която да е \"най-голямата в Европейския парламент\", заедно с партиите на лидерката на френската крайна десница Марин льо Пен, унгарския премиер Виктор Орбан и холандския лидер Герт Вилдерс. \n\tТакова обединение на европейските националисти е и големият проект на Стив Банън: след изгонването му от Белия дом, той основа в Брюксел фондацията \"Движението\", която да свърже националистическите и популистки партии в навечерието на евроизборите този месец и да им предоставя анализи и стратегии. \n\tНо с изключение на Матео Салвини останалите заинтересувани демонстрираха резерви към тази американска бойна машина. И макар повечето от тях да събраха значителна подкрепа в страните си, алиансът им в Брюксел остава хипотетичен: общият евроскептичен и антимигрантски акцент не е достатъчен да замаскира големите различия помежду им. В Италия кампанията на Матео Салвини бе опетнена от обвинения в корупция срещу заместник-министър от Лига, за чиято оставка шумно настояваше движението \"Пет звезди\", което явно губи подкрепа сред избирателите. \n\tПроектът за академия на Стив Банън може също да стане жертва на конфликта между коалиционните партньори. \n\tХарнуел се надява да приеме няколко ученици (всеки от които ще плати такса до 1000 евро) за триседмично обучение тази година и общо 250 ученици, когато проектът набере скорост. \n\tХарнуел често коленичи в бароковия параклис, обикаля из залите с изписани с фрески тавани и уверява, че с него са се свързали около хиляда потенциални ученици. Само 20 процента от тях обаче са от Стария континент. Повечето са англосаксонци - британци, американци, канадци и австралийци. \n\tЗа момента в бившата обител живеят само около 40 бездомни котки. Първо се налага ремонт на покрива и водопровода, прокарване на санитарни възли и връзка с интернет. \n\tТъй като манастирът е вписан в културното наследство, справянето с италианската бюрокрация е предизвикателство само по себе си. Но съмненията нарастват и към условията по предоставяне на концесията, а министерството на културата, управлявано от движение \"Пет звезди\", съобщи на АФП, че е започнало разследване, което може да постави всичко под въпрос. БТА.", "date": "2019.05.30", "title": "Проектът на Банън за популистки университет се разпада"}
{"url": "https://clubz.bg/83638-shte_se_prebori_li_sofiq_za_evropejskiq_organ_po_truda", "text": "Еврокомисията публикува оценките си на предложенията на   и още три столици на страни членки на ЕС да приемат на своя територия централата на бъдещия Европейски орган по труда (ЕОТ). Той предстои да бъде създаден тази година и да заработи с пълен капацитет до 2023 г. Целта му е подобряване на трансграничното сътрудничество, допринасяне за гарантирането на справедлива мобилност в ЕС и подпомагането на координацията на системите за социална сигурност. Конкуренти на София са   (Кипър),   (Латвия) и   (Словакия). София иска Европейския орган по труда Шансовете на Рига изглеждат най-малки поради факта, че в Латвия вече има централа на една европейска агенция. Това е Агенцията за подкрепа на Организацията на европейските регулатори в областта на електронните съобщения (ОЕРЕС). Тя също се намира в Рига. Най-щедри на обещания са кипърците. Не е за пренебрегване и офертата на София. Очевидно България си е взела поука от провалената кандидатура за домакин на Европейската агенция за лекарствата (ЕМА). Градът   три сгради за седалище на ЕОТ. Тя е готова да предостави избраното място на 1 януари 2020 г. или по-рано. Всичко се прави с перспективата новата агенция да заработи в първия ден на следващата година.  от работата на ЕОТ. Не са посочени обаче финансовите условия за ползване след изтичане на този срок. София изпълнява 1 от 30 критерия за Европейската агенция по лекарствата Кипър е единствената държава, която предлага  , става ясно от цитираните оферти. Никозия предлага само една сграда, но е готова да я предостави незабавно, щом ЕОТ започне да функционира.  Освен това властите на Острова на Афродита са готови  , което да осигурява институционална подкрепа на Органа. Кипър е готов  . Като за капак кипърските власти са готови да създадат  , който да помогне за настаняването им на острова. Подобно на София, латвийската столица три различни сгради. Едната от тях обаче все още се строи и се очаква да бъде завършена в края на второто тримесечие на 2019 г., т.е. до края на юни. Предвижда се ЕОТ да се премести във втората сграда през първото или второто тримесечие на 2024 г. Третата сграда пък изобщо не съществува. Предвижда строежът й да започне през тримесечието, което завършва след месец. Но пък отсега се знае, че тези здания  . Цената варира между 13 и 17 евро на квадратен метър. И словашката столица   на Органа. Тя е една и идеята е да започне да функционира през октомври. Не се споменава цената на наема. В офертата на Братислава  , ако такова бъде необходимо. Словашката оферта  . Процедурата по вземане на решение къде да бъде централата на ЕОТ започна на 13 март. Решението изисква общо съгласие между държавите членки. Еврокомисията трябва да направи оценка на кандидатурите до 3 юни. До два дни след това въз основа на тези оценки трябва да има политическа дискусия в рамките на заседанието на КОРЕПЕР – Комитета на постоянните представители. \n\tНа 13 юни трябва да бъде взето решение чрез гласуване от представителите на всички държави членки в рамките на Съвета по заетост, социална политика, здравеопазване и потребителски въпроси. София вече кандидатства за седалище на Европейската агенция за лекарствата (ЕМА), която бе преместена от Лондон след референдума във Великобритания за излизане от ЕС. Кандидатурата на българската столица бе най-слабата и се състоеше само от 4 страници текст без нито една илюстрация или таблица. Логично загубихме и ЕМА бе преместена в Амстердам.  Основните функции на новия орган са следните: София изпълнява 1 от 30 критерия за Европейската агенция по лекарствата", "date": "2019.05.30", "title": "Ще се пребори ли София за Европейския орган по труда?"}
{"url": "https://clubz.bg/83639-shef_na_agenciq_v_pentagona_vqrva_che_rusiq_provejda_qdreni_opiti", "text": "Висш представител на министерството на отбраната на САЩ вярва, че Русия тайно провежда ядрени опити с малка мощност, предаде \"Файненшъл Таймс\". US генерал: Русия е готова на ядрен удар за бърза победа Генерал-лейтенант Робърт Ашли, който е директор на американска агенция по сигурността, отправи обвиненията на реч пред института \"Хъдсън\" в сряда и добави че не може да предостави повече подробности.  Става въпрос за клаузите по \"Договора за всеобхватна забрана на ядрените опити\"  (ДВЗЯО), който Русия ратифицира през 2 000 г. САЩ и осем други ядрени оръжия не са страни по споразумението. Русия: Очакваме предложение от САЩ за нов ядрен пакт Москва не реагира веднага на обвинението, но ръководителят на комисията по отбрана в Държавната дума (долната камара на руския парламент) Владимир Шаманов отбеляза пред информационната агенция \"Интерфакс\", че Ашли  . Ръководителят на Организацията на Договора за всеобхватна забрана на ядрените опити Ласина Зербо сподели пред репортери, че коментарите на Ашли . Той също критикува коментара на представителя на правителството на САЩ, предвид нежеланието на Щатите да ратифицират ДВЗЯО. Русия: Очакваме предложение от САЩ за нов ядрен пакт", "date": "2019.05.30", "title": "Шеф на агенция в Пентагона вярва, че Русия провежда ядрени опити"}
{"url": "https://clubz.bg/83640-ruski_komunisti_iskat_izvinenie_zaradi_%E2%80%9Eigra_na_tronove%E2%80%9D", "text": "Сериалът „Игра на тронове“ може и да е завършил, но един призрак продължава да скита из Вестерос – призракът на комунизма. Незадоволени от съдбата на героите и злодеите в сериали членове на Руската комунистическа партия са написали отворено писмо до HBO и продуцентите на сериала, в което настояват за презаснемане на последния сезон, съобщава руското англоезично издание „The Moscow Times“. „Тази прекрасна поредица има много искрени почитатели в нашата партия, защото тя показва последиците, които монархическите режими носят на народите”, заяви миналата седмица Сергей Матасов, първи секретар на регионалния комитет на партията в руската република Алтай. Според членовете на партията, докато са снимали последните шест епизода, продуцентите за забравили да слушат гласовете на почитателите, в резултат на което се получил „зле замислен сюжет“, „слаба актьорска игра“ и „липса на логика“. Комунистите обвиняват шоуто в обезсърчаването на милиони фенове и вероятна злоупотреба със средствата, отпуснати за сериала, които „идват от данъците на обикновените американски работници и потиснатите чернокожи“. „Ние… изискваме незабавно извинение от създателите на финала на „Игра на тронове” и задължително преснимане на последния сезон с нови режисьори и сценаристи“, заключават руските комунисти, добавяйки, че техните другари от Комунистическата партия на САЩ също трябва да участват в презаснемането.", "date": "2019.05.30", "title": "Руски комунисти искат извинение заради „Игра на тронове”"}
{"url": "https://clubz.bg/83641-za_subsidiite_bsp_trqbva_da_mylchi", "text": "Хайде, кажете ми сега, че това не е върховно лицемерие - заради незаконно завишените държавни субсидии за партиите, точно БСП да иска оставката на финансовия министър Горанов. След краха на евроизборите, БСП нямаше друг ход, освен да се върне в Парламента. И за да не са съвсем оклюмали при влизането в Народното събрание, на депутатите от БСП им трябваше силно мотивиран повод за завръщането. Избраха си да използват чувствителната за българското общество актуална тема за партийните субсидии и да поискат оставката на Горанов, раздал над 6,5 милиона лева повече на партиите през 2018 г.  Този повод за завръщане на БСП в Парламента щеше да звучи убедително, ако обаче същата БСП не беше част от дългогодишната афера с партийните субсидии. По отношение на партийните субсидии БСП само трябва да мълчат и да връщат пари.  Всъщност, за субсидиите БСП трябва да мълчат, както мълчаха при въпроса: “КОЙ предложи Пеевски?” А защо трябва да мълчат?  Защото КОЙ си трайка, че са получили неправомерно над 2 милиона лева повече партийна субсидия за миналата година? Е, как КОЙ? БСП. Тия 2 милиона не са ги видели ли, к’во?  А КОЙ прие държавната субсидия да скочи от 1 лев и 50 стотинки на 12 лв. за получен глас? Е, как КОЙ? БСП. С премиер Сергей Станишев.  Припомням – драстичното увеличаване на партийната субсидия се случва през 2009 г., в края на мандата на Тройната коалиция (БСП-НДСВ-ДПС). Преди това увеличение, за 7 години всички партии са получавали средно 7 млн. лв. на година. След увеличението партиите започват да получават между 40 и 50 милиона лева на година! Пари, които, както знаем, започват да се трупат на влог. Освен това, когато БСП искат оставката на Горанов, трябва да знаят и следното: По време на Тройната коалиция, когато БСП управляват, финансов министър е Пламен Орешарски. По каква формула мислите, че е определял партийните субсидии Пламен Орешарски? По каква? А? Как мислите? Да, по същата формула, по която е работил и Горанов - използвал е всички действителни гласове - гласовете за партиите, имащи право на субсидия, гласовете за партиите под 1% и гласовете за независимите кандидати. Ето за пример 2008 г. Всички действителни гласове на последните парламентарни избори през 2005 г. са 3 648 176. Умножени по 4,40 лв., колкото е субсидията на получен глас тогава, това прави  16 051 974 лв. и 40 стотинки. А Министерството на Орешарски е раздало на партиите 16 051 995 лв. Даже мистериозно отнякъде са добавени 20 лв. и 60 ст. Коледната добавка на един угнетен български пенсионер, впрочем. Така че БСП, а и всички останали партии, нямат никакво морално право да говорят за партийните субсидии. Защото всички са в кюпа. Ако някой трябва да иска справедливост и възмездие, то това са българските данъкоплатци, и най-вече онези над 3 милиона и половина българи, гласували на националния референдум за партийната субсидия. А те рано или късно ще поискат справедливост и възмездие. И ще победят.    ", "date": "2019.05.30", "title": "За субсидиите БСП трябва да мълчи"}
{"url": "https://clubz.bg/83631-oficialno_levski_zapochnal_razgovori_s_hubchev_prez_mart", "text": "\"Левски\" е започнал преговори с Петър Хубчев за треньорския пост на отбора през втората половина на месец март - малко преди старта на европейските квалификации с Черна гора и Косово. Това заяви изпълнителният директор на клуба Павел Колев по време на представянето на Хубчев на \"Герена\" пред журналисти. Така Колев най-после призна, че към Хубчев е имало контакти по времето, когато всички отричаха, че той ще напусне националния и ще оглави бившия си тим. Директорът тогава заявяваше, че няма шанс отново да се събере с Петър Хубчев вече на стадион \"Георги Аспарухов\" и уверяваше, че ангажиментът с Георги Дерменджиев и \"дългосрочен\". Херо и Хубчев са варианти за \"Левски\", Дерменджиев бил грешка (ВИДЕО) Бившият шеф в БФС направи интересен паралел с италианския футбол: \"Левски\" се стабилизира, а това разваля съня на много хора\" Всичко тече, нищо не се променя По повод наскоро станалото факт назначение на Хубчев, Колев рече: Брифингът с Хубчев и неговия щаб, първи помощник в който е юношата на \"Левски\" Георги Донков, продължи повече от час. \"Левски\" показа писмото с добрата вест от УЕФА Един от Четвъртите в света няколко пъти заяви, че не иска да говори с конкретика защо е напуснал националния отбор и с какво не е бил съгласен в БФС, по поне каза следното: Хубчев обясни, че вижданията му по това как трябва да функционира един клуб и да се развива отбор напълно съвпадат с тези на новите управници на \"Герена\". Товав станало ясно още в началото. По думите му един качествен отбор се нуждае от 5-6 (най-малко 3-4) качествени чужденци, а останалите да бъдат българи, в това число собствени кадри. Той няколко пъти повтори, че е наясно какво го чака в \"Левски\" и че не може да разчита на 2-3 години, а на много по-малко време. Подчерта, че не е искал такова време от собствениците. Опита да избяга от клишетата, познати от първи пресконференции на нови треньори. Хубчев видимо се подразни от въпроси за това, че реномето му било на треньор, който повече залага на дефанзивна философия, а не на офанзивна, с каквато се слави \"Левски\" например. Нови имена не се коментираха. Но Павел Колев съобщи имената на напускащите, а те са 11. Още по времето на Дерменджиев стана ясно, че \"Левски\" няма да разчита повече на Цветкович, Яблонски и Кабрал. Вашчук също си тръгва, подобно на Унтонджи, Белмонт, Буш, Нганиони, Виана, а Нашименто и Ривалдиньо се търсят други отбори. Водят се преговори с Николай Михайлов да остане, а съдбата на казахстанеца Сейдахмет ще бъде решена от Хубчев. \"Левски\" се докопа до Лига Европа \"Левски\" търси футболисти практически на всички постове, дори на вратарския, дори ако Михайлов остане. Целта е да има конкуренция, обясни новият треньор. Петър Хубчев би взел на \"Герена\" някои от националите, дори би ги докарал лично, но това е невъзможно, предвид това, че е наясно какви заплати получават в чуждестранните си отбори. Към края на маратонската пресконференция Павел Колев благодари на временния наставник Георги Тодоров. Хубчев се присъедини и добави (не стана ясно дали нашега), че Тодоров - негов приятел, трябва да е готов отново да застъпи, предвид реалностите с треньорската професия в България. \"Левски\" се стабилизира, а това разваля съня на много хора\" Всичко тече, нищо не се променя \"Левски\" показа писмото с добрата вест от УЕФА \"Левски\" се докопа до Лига Европа", "date": "2019.05.30", "title": "Официално: \"Левски\" започнал разговори с Хубчев през март"}
{"url": "https://clubz.bg/83642-putin_kojto_ima_monopol_vyrhu_izkustveniq_intelekt_toj_shte_gospodstva", "text": "На съвещание, посветено на развитието на изкуствения интелект, руският президент Владимир Путин отбеляза важността на развитието на технологията, която позволява да се взимат бързи решения и да се повиши ефективността на управлението, предаде ТАСС. \"Борбата за технологично лидерство, най-вече в областта на изкуствения интелект, вече стана поле за глобална конкуренция. Скоростта на създаването на нови продукти и решения нараства в геометрична прогресия\" заяви президентът. \n\tРуският държавен глава подчерта, че тази сфера е една от ключовите в технологичното развитие, доколкото тя ще определя бъдещето на целия свят. По думите му подобни разработки нямат аналог в историята по своето влияние върху икономиката, производителността на труда, ефективността на управлението, образованието, здравеопазването и ежедневието на хората. Путин напомни, че много страни вече са приели собствени стратегии за развитие на изкуствения интелект. Руският президент посети основаното от Сбербанк училище за програмиране, където се запозна с разработки в областта на изкуствения интелект. В началото на изложението го приветства цифровият аватар на Сбербанк, създадената в Русия с помощта на изкуствен интелект виртуална телевизионна водеща на име Елена. \n\tПутин се запозна също и с разработки за визуално разпознаване на лица и обекти на компанията \"Вижън лабс\", със системи за анализ на транспортните потоци в Москва и технологии за издирване на заподозрени лица на оживени публични места, предава БТА.", "date": "2019.05.30", "title": "Путин: Който има монопол върху изкуствения интелект, той ще господства"}
{"url": "https://clubz.bg/83630-ep_otkazva_dostyp_na_izbraniq_za_evrodeputat_puchdemon", "text": "Новоизбраният испански евродепутат Карлес Пучдемон не е бил допуснат в Европейския парламент, съобщават тази сутрин медии в Белгия, цитирани от БТА. \n\tОтбелязва се, че евродепутатите имат право на временен едномесечен пропуск до първата сесия на ЕП през юли. Когато вчера отишъл да си вземе пропуска от ЕП в Брюксел, Пучдемон преминал проверка за сигурност, но бил догонен от охраната. Пучдемон научил, че не е в списъка на охранителите за гражданите с право на достъп до сградата. \n\tУточнява се, че списъкът се изготвя по данни от държавата, чиито граждани са избрани за евродепутати. Тъй като Испания не е подала името му към администрацията на ЕП, служителите в институцията са преценили да не го допускат до сградата. \n\tМедиите поставят въпроса дали избирателите определят евродепутатите, или крайното решение остава на съдебните инстанции. В случая испанското правосъдие, наредило задържането на Пучдемон, ако се върне в Испания, е в състояние да ограничи новите му права на евродепутат. \n\tПучдемон избяга в Белгия през 2017 г. покрай кризата с опита за обявяването на испанската област Каталуния за независима държава. Той е обвинен за подстрекателство към незаконно допитване за отделянето на Каталуния от Испания. \n\tАдминистрацията на ЕП е обяснила, че не би желала да предприема действие, което би било възприето като пренебрежение към испанските закони. Администрацията е преценила, че щетите ще бъдат по-малки, ако на Пучдемон бъде отказан временен достъп до ЕП.", "date": "2019.05.30", "title": "ЕП отказва достъп на избрания за евродепутат Пучдемон"}
{"url": "https://clubz.bg/83629-horata_ne_gi_nakazaha_no_toj_go_nakaza", "text": "Един от най-митологизираните образи в ГЕРБ - човекът, за кого се твърдеше, че „държи“ партията, незаменимият, сянката на лидера, кадровикът на парламентарната група, „машината за избори“, с две думи – Цветан Цветанов, е изпратен в карцера на политиката. Решението дойде изненадващо, опаковано в кратко съобщение, в което се казва, че Цветанов е взел решението сам след разговор с премиера Бойко Борисов.  Цветанов подаде оставка от всички постове в ГЕРБ, Борисов я прие Изненадващо, защото след сагата „Терасиада“ Цветанов понесе най-голямото наказание – напусна парламента и поста на председател на изборния щаб на ГЕРБ. Но остана заместник на Борисов. „Не се чувствам наказан, защото няма кой да ме накаже“, обяви самодоволно Цветанов след като напусна депутатското място. А Борисов отвърна на другия ден: По време на кампанията за евровота Цветанов беше „свален от ефир“ – за изявите му научавахме единствено от профила му в социалната мрежа. Той беше силно амбициран да покаже, че въпреки „Апартаментгейт“, ГЕРБ ще победи. Не се спря да обикаля страната, независимо, че често се случваше да не му споменават името в партийните прессъобщения. Премиерът Борисов дори му благодари за всеотдайната работа. Ама как му благодари само... Оказа, се че Цветанов повече от два месеца е в стаичката на „чакащи артисти” – малкото опушено място, където актьорите мълчаливо стоят със своите бесове, тресат се, докато изживяват появата си пред публика. А Цветанов така и не дочака. Защото в пиесата, която играе Борисов, вече няма място за него. В третото действие на това представление, наречено \"Трети кабинет на Бойко Борисов\", сцената започва все повече да прилича на Шекспирова трагедия. А Шекспир обича да съсича, души, трови и беси своите герои. При толкова много оставки в управлението, скандали сред \"патриотите\", разжалвания на членове на партийната номенклатура в ГЕРБ, публиката не може да си поеме дъх от сценичните обрати. Избирателите не наказаха ГЕРБ заради апартаментите, но Бойко Борисов наказа своите, за да се опита да спаси \"хепи енд-а\" на представлението. Защото идва новото време на кронпринцовете. В стаичката на чакащите артисти Томислав Дончев се готви за своята нова роля. Борисов е пред ключово решение за бъдещето на ГЕРБ Случайните работи обаче винаги са по-любопитни. От политическата сцена слезе Цветан Цветанов. А след две години живот зад кулисите, на парламентарната се завърна Делян Пеевски. Борисов е пред ключово решение за бъдещето на ГЕРБ", "date": "2019.05.30", "title": "Хората не ги наказаха, но Той го наказа"}
{"url": "https://clubz.bg/83632-sasht_gotvqt_novi_mita_za_evropejski_stoki", "text": "САЩ се готвят да наложат нови мита върху стоки внасяни от Европа, съобщава днес европейското издание на \"Политико\". Комисарката по търговията Сесилия Малмстрьом предупредила за това търговските министри на страните от съюза на среща в понеделник. Американските мита ще бъдат отговор на субсидиите за европейското производство на самолети от \"Еърбъс\", но няма да засегнат само аерокосмическия сектор на ЕС, а и различни чувствителни производства, включително храните. Те ще бъдат на стойност десетки милиарди долари е предупредила Малмстрьом.  САЩ вече наложиха мита върху европейските стомана и алуминий. Днес \"Политико\" цитира туит на Тръмп от април, според който новите американски мита ще бъдат за $11 млрд., но сайтът се позовава и на предварителен   на министерството на търговията на САЩ, според който те ще засегнат европейски внос за $21 млрд.     САЩ и ЕС са в десетилетен спор в Световната търговска организация за субсидиите за самолетонстроителните им промишлености. СТО отсъди, че не само европейският \"Еърбъс\" (Airbus), но и американският му конкурент \"Боинг\" (Boeing) са ползвали незаконна държавна помощ. Американският иск обаче е в по-напреднала фаза, отбелязва \"Политико\", и подготвяните мита биха били законни по правилата на СТО. ", "date": "2019.05.30", "title": "САЩ готвят нови мита за европейски стоки"}
{"url": "https://clubz.bg/83643-orban_se_otkaza_ot_pravnata_reforma_i_syyuz_sys_salvini", "text": "Унгария неочаквано обяви окончателен отказ от новата административна съдилищна система – планирана реформа, която създаде притеснения за независимостта на правосъдието, предаде Ройтерс. Промените бяха предложени от управляващата националистическа партия ФИДЕС и бяха в основата на конфронтация с ЕС, който сметна, че някои от реформите на премиера Виктор Орбан заплашват демокрацията и върховенството на закона. В друг жест към традиционните европейски съюзници ФИДЕС за първи път се отказа да обедини сили с италианския вицепремиер Матео Салвини и неговата евроскептична група в новия Европарламент. Смята се, че стъпките са насочени към размразяване на членството на ФИДЕС в Европейската народна партия. Унгария одобри в края на миналата година закон за създаването на съдилища под директния контрол на правосъдния министър, което според критици на инициативата щеше да позволи политическа намеса в правосъдието. По думите на началника на кабинета на Орбан Гергей Гуяш отказът се дължи не на несъответствие с евростандартите, а на неоправдан дебат в Европа, който поставил под въпрос независимостта на правосъдието. ФИДЕС, спечели убедително евроизборите в Унгария с над 52% на фона на спекулации за предстоящ съюз със Салвини, чиято крайнодясна „Лига“ също се класира първа на вота в Италия (34,3 на сто).", "date": "2019.05.30", "title": "Орбан се отказа от правната реформа и съюз със Салвини"}
{"url": "https://clubz.bg/83624-danail_kirilov_nareche_vss_gumen_pechat_ako_odobri_doklad_na_lozan_panov", "text": "Министърът на правосъдието Данаил Кирилов предложи безпрецедентно ВСС да не приема годишния   на председателя на ВКС Лозан Панов. Градските съдии възмутени от ВСС. Оттам отговарят: \"Ние решаваме\" (ДЕКЛАРАЦИЯ) Това е общо взето \"стандартна\" и скучна процедура - ВСС обикновно без дебати приема и изпраща в Народното събрание годишните отчети на т. нар. Трима големи - Панов, Георги Чолаков и Сотир Цацаров, плюс тези на самия ВСС и на Инспектората. Изключения почти не е имало освен през миналата година, когато пак докладът на Панов бе нападнат - но от членове на Съвета. И една предходна година, когато бивш член на ВСС - прокурор, в прилив на спонтанен възторг настояваше за доклада на обвинител №1 Сотир Цацаров да се впише не просто  , а ...   Неочаквана атака от ВСС към годишния доклад на Лозан Панов Така и днес останалите четири анализа, изпълнени с традиционните числа, таблици и препоръки, минаха без никакви дебати през Съвета. Не така беше обаче с този на Лозан Панов. Правосъдният министър - който иначе влезе на заседанието на ВСС отзад със службен асансьор, за да не минава покрай журналистите, взе думата и предложи на членовете на Съвета да не приемат доклада.  Макар че вече е в изпълнителната власт, Кирилов се засегнал на съдържащите се констатации вътре към законодателната работа на Народното събрание, където доскоро бе шеф на правната комисия (през цялото време говореше във форма \"ние\", имайки предвид \"ние, в парламента\", б.а.). В доклада се отбелязва \"изключително притеснителна по отношение на върховенството на правото в Република България тенденция\"... и за \"демонстрирано многократно непознаване или целенасочено противопоставяне на конституционното правомощие на Върховния съд да уеднаквява съдебната практика\". Плашат с 800 лева цена на \"Гражданска отговорност\"  Панов има предвид две тълкувателни решения, заради които срещу съда бе впрегната медийна и политическа машина - за разширяването на  и за това, че  , ако е отпаднала причината за това, т.е. лицето е оправдано или делото е прекратено. За целта парламентът екстрено \"поправи\" решенията на ВКС, преправяйки законите.  Недоволен от констатациите за качеството на законотворчеството, Кирилов обяви, че в доклада на ВКС имало \"фрапиращи примери за използвани похвати и непрофесионална подвеждаща реторика\". Министърът нарече констатациите в документа пристрастни и необективни. Напротив - не в НС, а върховните съдии търсели конфронтация на институциите и решението им било \"контра на закона и не само на закона\". Той се засегнал, че в доклада на Върховния съд контрареакцията на законодателя е описана като „ Напротив - НС искало  , като Кирилов за пореден път спомена, че с тълкувателното решение за КПКОНПИ (т.е. да не бъдат репресирани оправдани хора!) били прекратни  Данаил Кирилов великодушно даде шанс на Панов да си редактира годишния доклад и направи следното запомнящо се изказване: На това Панов се зачуди: Председателят на ВКС каза още, че на върховните съдии им прави чест тълкувателната дейност на общите им събрания. Макар че това им е донесло \"десетки нападки към ВКС, интерпертации на мотивите им и заплахи за последствията от бъдещи тълкувателни решения\". А относно тълкуването за КПКОНПИ Панов отбеляза: В крайна сметка се наложи Цветинка Пашкунова от ВКС и председателят на ВАС Георги Чолаков да обясняват на правосъдния министър, че практиката е, че ВСС винаги предава докладите на НС и след това там се изслушват Тримата големи. А пък в сградата на Народното събрание правомощие на правната комисия е да приеме или да не приеме частично направения доклад. Така, когато през годините е имало дебати, на Народното събрание се изпраща  от заседанието на ВСС. Данаил Кириов продължи да се инати, че предлага докладът да не се подкрепи или като алтернативно - Лозан Панов да си го преправи, т.е. да не се подкрепи в части. Съветът обаче гласува със 17:0 докладът да се приеме и да върви към НС. На това правосъдният министър се чу да мърмори пред отворения микрофон: Неочаквана атака от ВСС към годишния доклад на Лозан Панов Плашат с 800 лева цена на \"Гражданска отговорност\" ", "date": "2019.05.30", "title": "Данаил Кирилов нарече ВСС \"гумен печат\", ако одобри доклад на Лозан Панов "}
{"url": "https://clubz.bg/83645-nso_za_ohranata_na_peevski_razbirame_che_pitate_no_nqma_da_vi_kajem", "text": "Националната служба за охрана (НСО) излезе с изненадваща позиция, вероятно провокирана от поредните въпроси за охраната на депутата на ДСП Делян Пеевски. Той се появи за втори ден в парламента след като две години отсъстваше от заседания. Пеевски и днес беше обграден от служители на НСО.  Освен, че за пореден път не се дава информация защо държавната институция се грижи за сигурността на депутата, оттам заявяват, че службата и „занапред ще се придържа стриктно към разпоредбите на приложимото законодателство за дейността си“. НСО призовава „медиите, и гражданите да прояват разбиране към принципите“, по които работи институцията. На практика това означава да не се задават въпроси на какво основание е назначена държавата охрана на политици, за които не е известно, че сигурността им е застрашена. При положение, че охраната на тези политици се плаща от българските данъкоплатци. „Без да прави компромис с прилагането на законодателството Националната служба за охрана ще продължи да полага усилия за повече откритост, отзивчивост и акуратност в подкрепа на обществената функция на медиите и винаги в интерес на сигурността на българските граждани.“, завършва позицията на службата.  \n\tЕто и призива на НСО: ", "date": "2019.05.30", "title": "НСО за охраната на Пеевски: Разбираме, че питате, но няма да ви кажем"}
{"url": "https://clubz.bg/83627-izdirvat_20_yujnokorejski_turisti_izcheznali_v_dunav_v_budapeshta", "text": "Продължава издирването близо 20-те души, които са в неизвестност след преобръщането на туристическо корабче в река Дунав в Будапеща, предадоха Ройтерс и Асошиейтед прес, цитирани от БТА. \n\tНа корабчето е имало общо 35 души - двама членове на екипаж и 33-ма южнокорейски туристи. 14 от туристите бяха извадени от водата, седем от тях починаха, а седем оцеляха и са в стабилно състояние, съобщи южнокорейското външно министерство.  \n\tПредвид изминалото време от преобръщането и потъването на корабчето, ниската температура на водата (около 10-12 градуса) и силните течения на река Дунав, шансът да бъдат намерени още оцелели е минимален, заяви говорител на Бърза помощ. \n\tТуристическото корабче се преобърна и потъна в река Дунав, след като се сблъска с друг, по-голям плавателен съд. Причината за сблъсъка още не е известна, отбелязва ДПА. \n\tЮжнокорейското външно министерство съобщи днес, че изпраща екип за бързо реагиране от 18 души в Будапеща, който да се включи в спасителната операция. Президентът на Южна Корея Мун Дже-ин нареди формиране на извънредна работна група, която да следи ситуацията в Будапеща. Указанията му са всички налични ресурси да бъдат насочени към подпомагане на спасителната операция.", "date": "2019.05.30", "title": "Издирват 20 южнокорейски туристи изчезнали в Дунав в Будапеща"}
{"url": "https://clubz.bg/83628-tyrgovska_vojna_kitaj_se_bori_sreshtu_sasht_s_pesen_video", "text": "\"Търговска война\" е името на пропагандна песен за обтегнатите отношения между САЩ и Китай. Първоначално музикалното парче, чийто автор е пенсионираният политик Жао Лиантиан, бе пуснато в китайското приложение за съобщения WeChat. То вече покори китайските социални мрежи и впоследствие бе създаден официален музикален клип, предаде \"Бизнес Инсайдър\".      В него се вижда юмрук, обграден от пламъци, докато знамена на Китай и други символи на страната проблясват на заден фон. Според Би Би Си мотивите в текста са използвани в китайския пропаганден филм от 60-те години \"Тунелна война\", който е насочен срещу Япония. Отношенията на САЩ и Китай се влошиха през миналите седмици, след като преговорите за подписване на търговско споразумение се провалиха. Тръмп: Китайците провалиха търговските преговори Тогава Тръмп обяви повишаването на митата на китайски вносни продукти на цена 200 милиарда долара. Пекин отговори с повишаването на тарифите на стоки за 60 милиарда долара, които ще влязат в сила на 1 юни.", "date": "2019.05.30", "title": "\"Търговска война\" - Китай се бори срещу САЩ с песен (ВИДЕО)"}
{"url": "https://clubz.bg/83625-liderstvo_oznachava_da_butash_karucata_ne_da_se_pychish_otpred", "text": "Днес Демократи за силна България навършва 15 години.  \n\t(Единствената партия, в която съм членувал, партия, в чието ръководство прекарах последните десет години от живота си, на която - вярвам - дадох много сили и енергия, и която ми даде цялата ми кариера в политиката.) Малко от надеждите и мечтите от 2004г. се сбъднаха. Но и малко от плановете и пророкуванията на противниците ни успяха. ДСБ се оказа уникално корава и упорита (и в добрия, и недотам смисъл) общност, несломима в трудни моменти и не твърде ентусиазирана при успехи, резистентна към изкушения и бързо отхвърляща изкушените.  \n\tДалеч не идеална, но несъмнено най-устойчивата почтена общност в българската политика. Вярвам, че ДСБ не е постигнала основната си цел - консолидация на дясното политическо пространство като алтернатива на посткомунистическото беззаконие. И днес десетки, а утре - стотици хиляди десни демократи останаха непредставени, дори от Демократична България.  \n\tЗадача на ДСБ е да ги събере, да намери разумната и великодушна формула на обединението, да осигури баланса на идейните различия и да осъществи лидерство към успех на местните избори. А лидерство значи не да се пъчиш отпред, а да буташ каруцата  ", "date": "2019.05.30", "title": "Лидерство означава да буташ каруцата. Не да се пъчиш отпред"}
{"url": "https://clubz.bg/83615-rekord_jivo_bebe_samo_245_grama", "text": "Калифорнийска болница съобщи за раждането на най-малкото бебе в света. Сейби е момиченце, била е по-малко от 23 сантиметра и е тежала само 245 грама, когато се е родила, предаде Франс прес.  \n\tБебето е родено през декември в болницата \"Шарп Мери Бърч\" в Сан Диего. Бременността на майката е продължила едва 23 седмици и три дни.  \n\tЛекарите решили да направят секцио по спешност, тъй като усложнения са застрашили живота на майката. Те заявили на бащата, че вероятно ще може да прекара само час с дъщеря си, преди тя да умре. Сейби прекарала пет месеца в интензивно отделение и в средата на май е изписана от болницата в добро здраве и тежаща вече около 2,3 килограма. \n\tСпоред регистъра на най-малките бебета в света, воден от университета в Айова, Сейби бие световния рекорд, държан досега от родено през 2015 г. бебе в Германия, което е тежало 7 грама повече от нея, пише БТА. ", "date": "2019.05.30", "title": "Рекорд - живо бебе само 245 грама "}
{"url": "https://clubz.bg/83619-korneliq_ninova_stanishev_vleze_v_listata_zashto_ne_spechelihme", "text": "Защо след влизането на Сергей Станишев в листата за евровота БСП отново не спечели? Този въпрос зададе пред бТВ лидерът на партията Корнелия Нинова. Според анализа й влизането на Станишев в листата е трябвало да консолидира хората и да привлече избиратели - това не е станало, но въпреки всички е работила добре с него. Нинова коментира и първоначалното си решение да не сложи Станишев в листата, макар той да е лидер на ПЕС. Тя изтъкна, че лидерите на ЕНП и АЛДЕ също не са били кандидати за евродепутати. Но все пак изтъкна, че БСП е единствената партия, която е увеличила резултата си 50 хил. гласа в сравнение с предишните избори. И припомни, че лидерът на ГЕРБ Бойко Борисов също е говорил за лагери от времето на комунизма, което според нея също е негативна кампания. Нинова коментира причините за подадената от нея оставка. И допълни, че много хора в партията са я убеждавали да не подава оставка, защото никой по време на прехода не бил подавал оставка по такъв повод. Според нея няма резделение между председателя и националния съвет, а има различни позиции в националния съвет. В отговор на въпрос с какво се е издържала през месеците, в които не е била в парламента заради решението на парламентарната група, тя отговори \"от спестявания\", като отбеляза, че не е взела от касата на Народното събрание полагащата й се по закон 1/3 от заплатата.", "date": "2019.05.30", "title": "Корнелия Нинова: Станишев влезе в листата. Защо не спечелихме?"}
{"url": "https://clubz.bg/83623-cvetanov_podade_ostavka_ot_vsichki_postove_v_gerb_borisov_q_prie", "text": "Цветан Цветанов подава оставка от всички ръководни постове в ГЕРБ. Това съобщиха от централата на партията. Оставката е факт след разговор между него и премиера и лидер на ГЕРБ - Бойко Борисов. Тя вече е депозирана и приета. Излиза Цветанов, да влезе Борисов Новината свари неподготвени дори депутатите от ГЕРБ. Кратко изявление направи само наследничката на Цветанов като председател на парламентарната група Даниела Дариткова, която е разговаряла с Борисов в Министерския съвет и лично от него научила за решението. Това написа самият Цветанов във Фейсбук. Цветанов подаде оставка като шеф на парламентарната група и като депутат още преди евровота. Неговото име бе основното замесено в т.нар. \"Апартаментгейт\", когато се разбра, че е придобил луксозен апартамент с асансьор на съмнително ниски цени. Случаят отприщи вълна от нови разкрития - заради имотни сделки с постовете си се разделиха още министри, заместник-министри и др. Борисов: Започваме чистки в ГЕРБ в Плевен и Добрич Цялата кампания по евровота бе поета от Борисов, който обикаляше страната и пропагандираше успехите на правителството. Цветанов също провеждаше кампания, но за разлика от всеки друг път, мероприятията, в които участваше не се отразяваха от партийния пресцентър. Веднага след вота един от първите коментари на Борисов бе, че е станало ясно, че Цветанов не е чак толкова важен за структурите на партията. Преди ден Борисов обяви \"чистка до корен\" в някои местни структури, които са загубили изборите. И допълни: По думите му идеята на Борисов е да скъса с всеки, навредил имиджово на партията. Изненадан обаче се оказа лидерът на НФСБ и съпредседател на \"Обединени патриоти\" Валери Симеонов. Още повече - той заподозря таен сговор между ГЕРБ и ДПС за отстраняването на Цветнов, който успял да разбие модела ДПС по места. По думите му Цветанов \" постигна много сериозни пробиви в смесените общини и откъсна доста сериозен електорат от ДПС\". И въпреки това е бил освободен от Борисов. Което било показателно, че в ГЕРБ оставки не се подават, а се искат и че има сговор с Движението. И в същия контекст посочи, че вижда връзка между оставката на Цветанов и новозакупената от почетния председател на ДПС Ахмед Доган ТЕЦ \"Варна\". Според Симеонов отстраняването на Цветанов било \"подозрително\". Андрей Райчев: Борисов си взе партията от Цветанов чрез \"Апартаментгейт\" От името на ДПС коментира депутатът Хамид Хамид. За да каже, че Движението не се меси в партийния живот на други формации\" Борисов за Цветанов: Могат да го накажат Господ, хората... И аз Според устава на ГЕРБ председателят има трима заместници. С оттеглянето на Цветанов партията трябва да свика конгрес за назначаването на негов наследник. Останалите двама заместници на Борисов в момета са кметовете на София и на Бургас - Йорданка Фандъкова и Димитър Николов. Поради факта, че вицепремиерът Томислав Дончев бе неизменно на задната седалка при шофирания от Борисов по време на кампанията джип, името му бе първото спрегнато в парламентарните кулоари като нов зам.-председател на ГЕРБ. Борисов: Започваме чистки в ГЕРБ в Плевен и Добрич Андрей Райчев: Борисов си взе партията от Цветанов чрез \"Апартаментгейт\" Борисов за Цветанов: Могат да го накажат Господ, хората... И аз", "date": "2019.05.30", "title": "Цветанов подаде оставка от всички постове в ГЕРБ, Борисов я прие"}
{"url": "https://clubz.bg/83617-30_godini_sled_klaneto_na_tqnanmyn", "text": "Фан Чжън си спомня, че студентите мирно са напуснали пекинския площад Тянанмън сутринта на 4 юни 1989 година.  \n\tНяколко хиляди студенти седяха цяла нощ до Паметника на народните герои на площада, след седмици на протести срещу корупцията в правителството. Около 4.00 ч. последната група започна да напуска площада, точно когато танковете приближаваха, пише ДПА. \n\tПо-рано този месец Фан разказа за преживяванията си на проява в Тайван, организирана за отбелязване на 30-годишнината от кръвопролитията на площад Тянанмън, когато загинаха най-малко няколкостотин души, а според някои оценки - няколко хиляди. Фан беше седнал на подиума до Ли Сяомин, бивш лейтенант от Народоосвободителната армия, който бе сред войниците, изпратени на площад Тянанмън на този ден. В континентален Китай всяко споменаване на годишнината е забранено. Цензурата в интернет е засилена около тази дата, и дори прикрити споменавания като \"Май 35\" или емотикон със свещ са автоматично отстранявани от социалните мрежи. \n\tОцелели и членове на техните семейства, които все още живеят в Китай, са строго следени и не им е разрешено да говорят пред чуждестранни журналисти. \n\tГодишнината съвпада с особено чувствителен момент за управляващата Китайска комунистическа партия (ККП). Икономиката на Китай бележи забавяне под натиска от търговската война със САЩ, а Пекин е изправен пред нарастващи критики заради масовото интерниране на мюсюлманските малцинства и ограничаване на различни граждански свободи. \n\tНо хората, които бяха на Тянанмън на този ден и по-късно напуснаха Китай след години на правителствен натиск, все още помнят. \n\tСлед като напуснала площада на 4 юни групата на Фан отишла на булевард \"Западен Чанан\" и продължила да върви в западна посока. \n\tИзведнъж зад тях се появила група танкове. Фан, който тогава бил студент в най-горния курс в Пекинския институт по физическо възпитание, си спомня, че танковете изстрелвали газови гранати срещу тълпата. \n\tЕдна граната избухнала точно зад него, като обгърнала групата в гъст дим. Студентка от университета на Фан припаднала. Той я вдигнал и занесъл на безопасно място зад парапета на тротоара. По-късно той се опитал да възобнови спортната си кариера, като представлявал Пекин на спортни състезания, но напуснал страната след продължителния тормоз от страна на властите, които искали да лъже, че не е изгубил краката си на Тянанмън. Сега той живее в района на залива на Сан Франциско със семейството си. \n\tНа проявата в Тайван видимо смутеният Ли, бивш офицер от Народоосвободителната армия, повдигна въпроса кой е заповядал на армията да атакува демонстрантите. \"Аз не съм убивал, но виждах как убиват хора, и чух за хора, които са били убити, и някои невинни хора бяха убити\", каза Ли пред ДПА в кулоарите на проявата. \n\tЛи, който сега живее в Австралия, каза, че е травмиран от преживяванията си и, че иска да допринесе за историята като говори за това, което се е случило. \n\tНай-известният кадър, с който светът запомни клането на площад Тянанмън е на \"Мъжа пред танка\" - самотен мъж стоящ пред танкова колона, напускаща площада на 5 юни. На кадрите първият танк от колоната се опитва да го заобиколи, после спира, след което мъжът се покатерва отгоре на танка и изглежда, че си говори с войниците. \n\tВъпреки че кадрите привлякоха интереса към протестите по света ККП ги използва също като част от своята пропаганда, като твърди, че войските не са откривали огън по протестиращите. Междувременно на оцелели са обещавани университетски дипломи и работа в замяна на тяхното мълчание, а онези които са проговаряли са били преследвани, каза Фан. \n\tСкоро след протестите обаче ККП реши да цензурира всяко споменаване на 4 юни, като откри \"нова ера, построена върху колективна амнезия\", национализъм и икономически растеж, каза френският социолог Мишел Бонен. \n\tЗападните демокрации отначало наложиха санкции на китайското правителство за разгонването на протеста, но по-късно вдигнаха санкциите, когато китайския пазар се отвори с обещаващ потенциал. \n\tБившият студентски лидер Ван Дан смята, че западните страни са проявили \"наивност\", когато са свалили гарда си в отношенията с Китай. \n\tСегашното масово интерниране на етнически малцинства в района на Синцзян е последният пример за безпощадността на Пекин, каза бившият студентски лидер Уър Кайси, който е от Синцзян и е етнически уйгур. \n\tУър, който сега живее в Тайван и работи в инвестиционното банкиране, се тревожи, че статутът му на дисидент е навредил на родителите му в Синцзян. \n\tНо той е изпълнен с надежда, че в крайна сметка нещата в страната му ще се променят. \n\t\"Пребивавайки в изгнание, запазих вярата и надеждата, че един ден ще видя паметник на площад Тянанмън, в чест на загиналите ми другари\", каза той. БТА.", "date": "2019.05.30", "title": "30 години след клането на Тянанмън"}
{"url": "https://clubz.bg/83616-novi_izvynredni_izbori_v_izrael", "text": "Израелският парламент се саморазпусна и насрочи нови парламентарни избори за 17 септември, съобщи Франс прес. \n\tКнесетът гласува тази нощ за разпускането си на второ и трето четене със 74 гласа \"за\" и 45 \"против\" по инициатива на партия \"Ликуд\" на премиера Бенямин Нетаняху. Нетаняху напът към рекорден пети премиерски мандат Нетаняху не успя да състави правителствена коалиция след парламентарните избори през април. \n\tОрганизирането на втори парламентарни избори в рамките на една година и разпускането на парламента само месец след като депутатите встъпиха в длъжност е безпрецедентна ситуация в историята на Израел, отбеляза БТА.", "date": "2019.05.30", "title": "Нови извънредни избори в Израел"}
{"url": "https://clubz.bg/83618-nova_tv_othvyrlq_obvineniqta_za_redaktorska_namesa_v_gong_i_novinite_na_netinfo", "text": "\"Нова броудкастинг груп\" ЕAД (НБГ) излезе с официална позиция по повод скандала със спортния сайт Gong.bg и НетИнфо. Вчера изпълнителният директор и съдружник в медийната група Христо Христов публикува обръщение, в което заяви, че има   И посочи конкретен пример за това. Шефът на Нетинфо: Безпрецедентна намеса в редакторската политика на Гонг и новините на Нетинфо Два дни по-рано спортните редактори на \"Дарик\" обявиха, че напускат създадения от тях преди 12 години Gong.bg заради същото и в знак на подкрепа с напусналия главен редактор Николай Александров. Спортните журналисти на Дарик напуснаха Гонг. Заради \"редакционна намеса\" Вижте какво гласи изявлението на НБГ - без редакторска намеса: Двама продуценти на новините на Нова напуснаха телевизията Спортните журналисти на Дарик напуснаха Гонг. Заради \"редакционна намеса\" Двама продуценти на новините на Нова напуснаха телевизията", "date": "2019.05.30", "title": "Нова тв отхвърля обвиненията за редакторска намеса в \"Гонг\" и новините на НетИнфо"}
{"url": "https://clubz.bg/83594-zashto_prokuraturata_i_partiite_otnesoha_plesnici_na_evrovota", "text": "Колкото и да е шеметна еуфорията за победителите на този евровот, най-разочароващ е успехът на най-голямата фракция на българската политическа сцена – тази на негласуващите. Избирателната активност под 30% (при средна за европейската общност от около 51%) все повече говори за делегитимацията на партии, институции и публични авторитети в българския обществен живот. Ако съберем гласовете на „не подкрепям никого“ (около 60 хил.), тези на независимите кандидати Десислава Иванчева (около 30 хил.) и Минчо Христов Куминев (около 22 хил.), те са достатъчни за почти един евромандат. Но как така кандидати без сериозни партийни структури и мрежи, пари за медийна кампания – един глас за Иванчева и Христов струва между 8-10 ст. за медийно отразяване, специални събития и плакатна разгласа успяха да генерират толкова голяма подкрепа? Как така двамата независими кандидати получиха повече гласове от Валери Симеонов и партията на Волен Сидеров? Вероятно една от възможните причини е, защото гласоподавателите повярваха, че чрез Десислава Иванчева и Минчо Христов наказват системата. Една част от тях наказаха традиционните партии, а друга - съдебната система и прокуратурата. От малката трибуна на една телевизия, която е в дълбоката периферия на зрителския интерес, бившият депутат Минчо Христов с равен тон не спираше да говори за образа на корупцията. „Основните проблеми в България са мизерните доходи – пенсии и заплати, недостъпното здравеопазване, жестоката битова престъпност и кражбите на политиците“, каза той и в едно от предизборните си интервюта за сайта \"Барикада\". Обеща дори да сформира „Движение на непартийните кандидати, което да се опита да вкара в местната власт и бъдещия парламент не партийни послушковци, а съветници и депутати със собствени позиции и морал. Представители, които да защитават не партийните централи и техните спонсори, а онези, които реално са ги избрали.“ Дори и да имат подобни тези повелителят на курортната тишина Валери Симеонов или фронтменът на “Скоч тайм бенд” Волен Сидеров, отдавна думите им за бедността, демографията или корупцията не тежат и грам. А с печалния си образ Минчо Христов изглежда е по-близък до хората. Историята около Десислава Иванчева обаче е с друг сюжет. В последната година одиозните показни акции на спецпрокуратурата, действията на главния прокурор и въобще цялата правораздавателна машина превърнаха бившата кметица на столичния район „Младост“ Десислава Иванчева в мъченица на съдебната система. От зрелищното й арестуване през престоя й в следствения арест, съдебните заседания, окована от глава до пети с белезници, присъдата й от 20 години на първа инстанция, всичко това превърна делото срещу Иванчева в един злополучен сериал, който показа в дълбочина недъзите на разследващите органи в България. Иванчева спечели тези 30 хил. гласа не само защото имаше подкрепата на активисти на зеленото движение (вотът за нея вероятно коства и мандата на Стефан Тафров в \"Демократична България\"). Но и заради тревожно ниското доверие в прокуратурата и съдебната система. Чрез Иванчева избирателите зашлевиха публичния образ на главния прокурор Сотир Цацаров и неговия заместник – Иван Гешев, който ръководи звеното на спецпрокуратурата. Гешев може и да вижда себе си като върха на копието на правораздаването, да води „хвърковатата чета“ на прокуратурата, да внушава, че в България се „краде много, краде се нагло и затова се намираме в това положение“, но е видно, че няма необходимото публично доверие. Парадоксално избирателите дадоха своята оценка за работата на прокуратурата чрез нейния най-обгрижван „клиент“ през последната година – Десислава Иванчева. Няма как иначе да си обясним как един кандидат за евродепутат, осъден за корупция с 20-годишна присъда, получи подкрепата на близо 30 хил. избиратели. И няма как да се дават осъдителни оценки, след като видяхме назад през годините, че прокуратурата се проваляше при всяко едно знаково дело срещу политици, министри и висши представители на държавната администрация. Само един пример е достатъчен – какво стана с голямата фигура в българската политика Христо Бисеров? Прокуратурата се провали заради това, че не е събрала доказателствата както трябва. Да не говорим и за фамозните акции срещу Арабаджиеви, Стайкови, Баневи и др. С други думи - прокуратурата започна да прави политика чрез шоу. И сензации чрез правораздаване. Резултатите за Десислава Иванчева и Минчо Христов маркират симптом, който вероятно все по-осезаемо ще присъства в българския политически живот в близко бъдеще. Несистемни играчи с минимум средства и кампания - един вид one man show - ще са в състояние да поднасят изненади на всякакви избори (и на национално, и на местно ниво), стига част от активните граждани да припознаят в тях автентична протестна воля. Подобни кандидати не привличат с програми и обещания, колкото с фигурите си на самотни противници на статуквото. Самите изразяват било жертва на властта (Иванчева), било маргинализиране (Христов). На големите партии с мощни структури това може да се вижда несериозно, но то индикира стаено социално напрежение, което търси различни форми за изява. Масата избиратели все още смята, че \"наказва\" властимащите, като не гласува, което засега помага на същите тези властимащи. Но в един момент тлеещата под повърхността енергия може да се материализира доста по-радикално.", "date": "2019.05.30", "title": "Защо прокуратурата и партиите отнесоха плесници на евровота?"}
{"url": "https://clubz.bg/83620-levski_pokaza_pismoto_s_dobrata_vest_ot_uefa", "text": "\"Левски\" показа писмото, с което УЕФА известява \"сините\", че няма пречка да участват в евротурнирите. Вчера стана ясно, че в Нион са снели гилотината от клуба  заради неплатени или неразсрочени задължения към 30 септември 2018 г. В края на миналата година УЕФА санкционира \"Левски\" заради нарушаване на финансовия феърплей - необезпечени борчове към НАП, футболисти, мениджъри и т.н. Става въпрос за 1 040 000 евро, които трябваше да бъдат изчистени до 28 февруари. В писмото се казва, че на 8 март съдебната камара за финансов контрол на УЕФА е направила проверка и установила, че клубът е чист за въпросните дългове. \"Левски\" плати задълженията си по лиценза към УЕФА \"Левски\" е изваден от евротурнирите, ако не си плати Наказанието няма да влезе в сила. \"Левски\" си извоюва правото да играе в Лига Европа по спортен път и през юли ще се впусне в надпреварата.   \"Левски\" е изваден от евротурнирите, ако не си плати", "date": "2019.05.30", "title": "\"Левски\" показа писмото с добрата вест от УЕФА"}
{"url": "https://clubz.bg/83614-balkan_detronira_levski_lukojl_i_sled_30_godini_pak_e_shampion", "text": "\"Балкан\" (Ботевград) стана шампион на България по баскетбол след 30-годишно чакане. Тимът на треньора Небойша Видич надви във финалната серия \"Левски Лукойл\" с 3:1 победи. Сблъсъкът бе повторение на миналагодишния, когато след много скандали и грозни сцени първенец стана отборът на Константин Папазов-Тити. Серията сега започна отлично за \"сините\", като мачът в зала \"Универсиада\" отново беше белязан от инциденти с фенове, играчи и т.н. \"Балкан\" взе втората среща - отново в София. Тя бе най-драматичната. В третата и четвъртата \"балканци\" доминираха у дома. Последният двубой приключи при резултат 90:75 (21:14, 25:20, 27:18, 17:23). Това е пета титла в историята на отбора от един от най-баскетболните градове в България. \"Левски Лукойл\" беше №1 в редовния сезон и спечели купата, но беше надигран на финалите. Тити Папазов призна, че \"Балкан\" е заслужен шампион, а Небойша Видич заяви, че напуска Ботевград и България.", "date": "2019.05.30", "title": "\"Балкан\" детронира \"Левски Лукойл\" и след 30 години пак е шампион"}
{"url": "https://clubz.bg/83622-elityt_na_formula_1_i_avstriq_se_prosti_s_niki_lauda_snimki", "text": "Хиляди хора - австрийски знаменитости, личности от Формула 1 и от други спортове, се простиха с Ники Лауда. Трикратният световен шампион почина миналата седмица на 70 години заради усложнения от пневмония и вчера беше погребан. Ники Лауда - една история за смелост, завръщане и чувство за хумор (СНИМКИ) Във виенската катедрала „Св. Стефан” дойдоха Ален Прост, Нелсон Пикет, Жан Алези, Герхард Бергер, Нико Розберг, Жан Тод, Дейвид Култард, 5-кратният първенец и актуален №1 Люис Хамилтън, неговият бос и бивш партньор на Лауда в \"Мерцедес\" - Тото Волф... Друти пилоти и шефове от Ф1. Също така Арнолд Шварценегер, звезди от ските, лица от политиката, културата и обществения живот. Ковчегът с тялото на Ники пристигна, придружен от полицейски ескорт и бе пренесен от носачи, последвани от неговото семейство. При влизане в катедралата се чу звън на камбани. Съпругата на Лауда - Бригит, заедно с двама от синовете му, постави състезателната му каска върху ковчега. Той беше обграден от венци и цветя, а до него беше поставена снимка. Върху ковчега личеше и една от фамозните червени шапки на Лауда, каквито той носеше, за да прикрива белезите, останали му от катастрофата през 1976 г., когато едва не загина. Последва публична литургия и погребение, което бе само за най-близките.  За първи път в „Св. Стефан” се отдаде подобна чест на спортна личност, като в предишни случаи такова отношение са получавали архиепископа на Виена - кардинал Франц Кьонинг и принцът на Австро-Унгария Ото фон Хабсбург.  ", "date": "2019.05.30", "title": "Елитът на Формула 1 и Австрия се прости с Ники Лауда (СНИМКИ)"}
{"url": "https://clubz.bg/83621-delqn_peevski_otnovo_na_rabota_snimki", "text": "След като не се бе появявал от клетвата си като депутат в началото на този мандат, днес Делян Пеевски (ДПС) дойде в парламента за втори пореден пленарен ден. Вчера Пеевски се появи изненадващо, за да каже, че няма да стане евродепутат, въпреки че бе избран за такъв, и да отхвърли твърденията, че това става поради натиск от европейските либерали. Очакванията бяха, че тази му поява ще е инцидентна, тъй като по отсъствия в този мандат той надмина дори почетния председател на ДПС Ахмед Доган, който също не идваше много в парламента, когато бе депутат. Днес обаче Пеевски категорично опроверга тези очаквания.   След няколко месеца отсъствие парламентарната група на БСП също се завърна в парламента. Това предизвика светско оживление в пленарната зала и шеги и закачки между управляващи и опозиция.  ", "date": "2019.05.30", "title": "Делян Пеевски отново на работа (СНИМКИ)"}
{"url": "https://clubz.bg/83602-zashto_zelenata_vylna_ne_stigna_do_bylgariq", "text": "Последните избори бяха изключително важни за бъдещето на Европа. Хората го разбраха и гласуваха, като активността (50,82%) бе по-висока отколкото през последния четвърт век. Крайнодесни, националистически и антиевропейски формации из целия континент ни плашеха, че ще формират сериозно мнозинство в следващия Европейски парламент. В тази ситуация зелените и либералите се оказаха в ролята на спасителите на европейската идея, осигурявайки стабилно проевропейско мнозинство в ЕП. Очевидно е, че обичайните победители в европейските избори – десницата и левицата, претърпяха загуби и не могат да формират мнозинство в следващия парламент. А това показва, че избирателите вече търсят решения извън традиционните политически формации. За тяхна сметка този път зелените успяха да привлекат избиратели, които се интересуват от прогресивни политики, социална справедливост и намаляване на разделението в Европа. Зелените партии увеличиха вота си и спечелиха второто място в Германия и Финландия, във Франция са трети, умножиха се гласовете им в Австрия, Англия, Белгия, Дания, Люксембург, Швеция, Холандия, както и в Португалия, което се случва за първи път. Този вот им осигурява 67 места (8,9%) за сметка на 52 в предишния парламент. И ги превръща в ключов фактор. Общото за зелените на тези избори бе, че се явиха на тях с ясна  , която залага на положителната роля на мигрантите в новите им домове, ползата им за икономиките и общностите, в които влизат, както и адресиране на причините за конфликтите и нестабилността в регионите, от които бягат. Това ясно послание бе в пълен противовес на националистическите партии, които изградиха платформите и кампаниите си върху антиемигрантските настроения и страховете на европейците. Кой стои зад  #Петъци за бъдещето Другата ясна тема, която зелените успяха да формулират, е  . Темата тръгна от движението, което спечели подкрепа благодарение на ученическите стачки #Петъци за бъдещето, започнати от Грета Тунберг. Голяма част от зелените партии заложиха и на прогресивната платформа за социално справедливата Европа, чиито действия трябва да се насочат към   – едно от основните предизвикателства пред новия Европарламент. Традиционно поддръжник на тези търсения са левите партии, но очевидно този път доверието (и вотът) се ориентираха към зелените, като техен изразител. Да бъдем честни – в току-що отминалата кампания зелените у нас са далеч от подема на техните съименници в Европа. Затова, разбира се, имаше много причини, като част от тях зависеха от нас*, други – от външни фактори. Например в навечерието на изборите зелената партия окончателно загуби делото за името „Зелените” и нямаше достатъчно време да се регистрира в ЦИК с новото си название „Зелено движение”.  Поради тази причина то дори не влезе в наименованието на обединението „Демократична България“. Това не просто обезличи, но и лиши от каквато и да е гласност ролята на партията в тази коалиция. \"Зелените\" вече са \"Зелено движение\" Зелените в България страдат и от хронично безапаричие, независимо че им приписват „швейцарски милиони“. А оттам те са почти изключени от възможността да правят кампания извън социалните мрежи и рядко се появяват в националните медии. „Демократична България“ обедини „Да, България“, ДСБ и „Зелените“ и позиционира коалицията твърдо в дясното пространство. Електоратът на т.нар. градска десница е относително константен, като извън него коалицията не успява да пробие. В същото време по-големите формации в обединението имат неясни, а понякога и противоположни на зелените позиции. Например за шистовия газ, интернет свободата, пряката демокрация и др. важни теми. От гледна точка на „Зелените“ това прави коалицията нестабилна, а техните избиратели се объркват за кого и какво всъщност гласуват. В листата на „Демократична България“ имаше немалко отлични зелени кандидати. Например Тома Белев – гуруто на зеленото движение, Росен Богомилов – млад учител и активист от ромски произход, Албена Симеонова – опитен биоземеделец.  Всички те водеха енергични кампании, насочени към хората с основни теми като чистата храна, въздуха, дребния бизнес и пр. Всички те са важни за хората и носят нишов вот. Но в цялостната кампания липсваха ясни политически послания, които да са отчетливо разпознаваеми като „зелени“. Причините за това са няколко важни стратегически грешки. , което у нас е с най-високи нива в цяла Европа (и има разделение на георафски и етнически принцип), а   в страната е в риск от бедност. За да се спре процесът на разделение, обедняване и обезверяване на бедните в България (и в Европа) има нужда от политики, които са насочени към разпределение на ресурсите, богатството, възможностите и властта, за да се постигне устойчивост и социална справедливост. Зелените в България не излязоха на тези избори с ясни послания, насочени към хората, които губят от сегашния корпоративен икономически модел на развитие. , както и необходимостта да се издигне като проблем на национално и европейско ниво. Не бяха споменати основополагащи идеи като „Новия зелен курс“  , които се обсъждат в Европа. Тяхната цел е да трансформират обществата от сегашния икономически модел, който води до разрушителни, краткосрочни печалби, към дългосрочно, устойчиво благоденствие. , дори усещането е, че тя съзнателно бе избягвана като „не-зелена“. Беше пропусната чудесна възможност партията да се дефинира като антинационалистическа и категорично проевропейска. Още повече, в България имиграцията съвсем не е основен проблем – такъв е емиграцията. Но националистическите партии успяват вече няколко години да изместят темата и да я подменят с кух национализъм, облечен в потури. , която зелените олицетворяват, също не беше изведена на преден план. , бившата кметица на „Младост“, която се превърна в олицетворение на борбата срещу корупцията и тиранията на прокуратурата. Въпреки че първоначално Иванчева беше избрана за кмет като независим кандидат, с подкрепата на „Зелените“.  Като резултат партията не просто не успя да увеличи вота си, но и не изглежда да има свой представител в Европарламента, въпреки че коалицията успя да спечели едно депутатско място. За да спре обезличаването на партията, са необходими радикални действия в посока прогресивни мерки в икономиката, насочени към намаляване на неравенството в страната, интергационни и социално отговорни политики спрямо ромите и мигрантите, и ясно поствяне на глобалното затопляне като политическа тема. Така ще се създаде потенциал за масово движение, което да спре възхода на националистическите партии в България и да доведе до разбиване на модела на упрвление „ГЕРБ-БСП“. Опитът на европейските зелени партии показа, че те пожънаха успех, след като съумяха да обединят „абстрактните“ екологични теми с проблемите на хората, да ги преведат на разбираем език и да предложат алтернативи на сегашното икономическо развитие на базата на социална и екологична справедливост. С новото име „Зелено движение“ идва и възможността да се обнови партията и де се влее свежа енергия в този проект, който винаги е събирал мечтатели за една чиста политика за хората и природата. ---- \"Зелените\" вече са \"Зелено движение\"", "date": "2019.05.30", "title": "Защо зелената вълна не стигна до България?"}
