{"url": "https://clubz.bg/83177-do_kraq_na_godinata_burgas_s_kosmicheski_korab", "text": "Като космически кораб. Така премиерът Бойко Борисов обрисува визията на бъдещата многофункционална зала в Бургас, чието строителство инспектира днес - като следваща спирка след Поморие, а преди това Асеновград и Пазарджик. По план Арена Бургас трябва да отвори врати до края на годината. Борисов отново \"предаваше\" на живо от автомобила си, като този път в него се вози бургаския кмет Димитър Николов, който е и зам.-председател на ГЕРБ.  Борисов на Асеновградското шосе: Спазвайте ограниченията, пътят изкушава Кметът отчете, че за залата вече имало заявки за събития. След което изброи, че ще единствената лицензирана за лека атлетика зала, отговаряща на изискванията за европейски и световни първенства. В нея ще могат да се провеждат международни спортни прояви по всички лекоатлетически дисциплини, а също и по баскетбол, волейбол, хандбал, тенис на корт, борба, джудо, бокс, вдигане на тежести, художествена и спортна гимнастика. Строяло се с немски тръби, немска технология, ламарина... \"Трудно ще се вместим в бюджета\", обаче се оплакаха строителите. Тук финансовият министър Владислав Горанов възрази, че този разговор се води вече за трети път. Проектът за залата в Бургас започна през 2014 г. с 5 млн. лв., отпуснати от кабинета на \"Орешарски\", като в края на миналата година правителството отпусна още близо 20 милиона лева заради \"изпречили се\" подпочвени води. Това забави и цялата дейност по изграждането на съоръжението. Сумарно цената на инвестицията скочи до около 50 милиона.  Дончев: Програмата за саниране не може да продължи по същия начин (ВИДЕО) Арена Бургас ще разполага със 7000 седящи места, а капацитетът й е до 15 000 души. И разпореди в залата да се практикува конгресен и културем туризъм, да се правят изложения и пр. И посочи в заключение: А Николов се възползва, за да поиска още средства от държавата: На строежа се появиха и спортни деятели, които поискаха от Борисов еднократна помощ за стабилизиране на футбола в Бургас. А Горанов допусна: \"Топки за децата можем да дадем. Пари от данъци за футбол няма как да се дадат. Може само за детско-юношески\", обясни той (клубовете не получават държавна субсидия). Намеси се Борисов, за да заяви, че развитието на спорта и футбола в частност трябва да е обект на целенасочена стратегия. Дончев: Програмата за саниране не може да продължи по същия начин (ВИДЕО)", "date": "2019.05.20", "title": "До края на годината: Бургас с \"космически кораб\""}
{"url": "https://clubz.bg/83173-ot_geroj_do_izlishna_rezerva_12_meseca_po_kysno", "text": "Само преди 12 месеца Гарет Бейл беше на върха на славата си. Той вкара изумителен гол със задна ножица, с който \"Реал\" (Мадрид) поведе с 2:1 на \"Ливърпул\" във финала на Шампионската лига в Киев. След това заби и трети за крайното 3:1. 12 месеца по-късно   и според много испански и световни медии Зидан му е казал да си търси нов клуб. Любопитно е, че Зизу беше треньор на \"лос меренгес\" на онзи пореден триумфален финал. Скоро след това той напусна, за да се завърне в ранната пролет. Спекулира се, че французинът е поискал от боса си Флорентино Перес да продаде Бейл, а да задържи Кристиано Роналдо. Бизнесменът не се е съобразил с това и Зидан си е стегнал багажа. Имало и други причини... Сега изглежда, че за нападателя няма връщане назад. Треньорът всячески опитва да му покаже, че не го брои в сметките си. В неделя Гарет отново остана на пейката при домакинската загуба от \"Бетис\" с 0:2 в последния кръг на Ла Лига. Той не се сбогува с малкото останали фенове на \"Сантяго Бернабеу\" след края, а се прибра бързо в съблекалнята. Световният шампион с Франция добави, че не знае дали Бейл и вратарят Кейлор Навас са изиграли последния си мач за \"Реал\". Според често изявяващия се в медиите бивш президент на мадридчани Рамон Калдерон, това е факт за британеца. Засега няма кандидати за 29-годишния голмайстор - поне не се тиражират такива. \"Манчестър Юнайтед\" доскоро проявяваше интерес - поне докато треньор беше Жозе Моуриньо. За момента обаче изглежда, че на \"Олд Трафорд\" не са склонни да върнат уелсеца на Острова. Завъртя се и името на бившия му клуб \"Тотнъм\", но за \"шпорите\" проблем ще е заплатата на звездата - доста по-голяма от тази на най-високоплатения играч в клуба - Хари Кейн. Испанското \"Радиоестадио\" обяви, позовавайки се анонимни източници от съблекалнята на \"Реал\", че   - независимо дали ще играе или не. Договорът му изтича след три години, а годишната заплата възлиза на 17 милиона евро. Гарет искал парите накуп за 36 месеца. В противен случай бил готов да не излиза на терена и да играе голф - любимото му занимание извън футбола. Междувременно нов договор на \"Бернабеу\" получи Тони Кроос - до 30 юни 2023 г. Човекът, когото всички \"мадридисти\" искаха обратно (СНИМКИ) \"Реал\" завърши трети в класирането на 19 точки от \"Барселона\" - най-голямата разлика в историята на това съперничество. Все пак трябва да се има предвид, че до 1995 г. в Ла Лига се даваха по две точки за победа. 12 загуби в първенството тимът допусна и преди 20 години. Все пак най-лошото постижение е 13 през сезон 1973-1974.  А Зидан записа по-лош рейтинг като резултати и от своя предшественик Сантяго Солари - 69,80 срещу 68,75 процента.", "date": "2019.05.20", "title": "От герой до излишна резерва 12 месеца по-късно"}
{"url": "https://clubz.bg/83182-rusiq_blokira_pregovorite_s_ukrajna_i_es_za_tranzit_na_gaz_sled_2020_g", "text": "Русия е отказала да води тристранни преговори за транзит на газ с Украйна и ЕС през май. Подобни разговори не са съгласувани и за юни. \"Нафтогаз\" срещу \"Газпром\": Ще има ли газова криза? Това написа в понеделник изпълнителният директор на украинската \"Нафтогаз\" Юрий Витренко във \"Фейсбук\", съобщи украинската агенция УНН, цитирана от агенция \"Фокус\". Той предположи, че руснаците очакват решението на Дания за \"Северен поток 2\", след което ще стане ясно дали строителството на газопровода ще се забави или той ще започне да работи от 1 януари 2020 г., както е планирано. УНН припомня, че по-рано Витренко е заявил, че Русия се опитва да забави тристранните преговори между ЕС, \"Нафтогаз\" и \"Газпром\". Шефът на “Газпром” – портфейлът на Путин Шефът на “Газпром” – портфейлът на Путин", "date": "2019.05.20", "title": "Русия блокира преговорите с Украйна и ЕС за транзит на газ след 2020 г."}
{"url": "https://clubz.bg/83180-v_gradinata_na_kejt_snimki", "text": "Херцогинята на Кеймбридж Катрин разпространи в интернет нови снимки на семейството си, на които се вижда, че то играе в горска местност в градина, проектирана от нея за изложението за цветя в Челси, предаде Ройтерс. Самата Кейт Мидълтън e проектирала \"необятна горска градина\". Целта ѝ е да вдъхнови семействата да излязат навън и да разберат ползите от общуването с природата. Джони Деп си купи графит с голата бременна Кейт Мидълтън Според съпругата на принц Уилям повече прекарано време на открито помага на децата да растат щастливи и здрави. Кейт е работила заедно с ландшафт архитектите Андре Дейвис и Адам Уайт, за да бъде създадена градината \"Връщане в природата\", в която има люлка, дървена къща и водопади. Херцогинята се стреми да популяризира благотворния ефект на природата и откритите пространства върху децата и възрастните.    Дворецът Кенсигнтън публикува снимки от посещението на кралското семейство в градината и как петгодишният Джордж, четиригодишната Шарлът и едногодишният Луи се забавляват сред растителността. Преживяването им бе заснето от скрити камери, за да могат децата да играят на воля, неубезпокоявани от телевизионния екип на двореца. Видеото показва как трите деца играят в градината. Луи, който миналия месец навърши 1 годинка, може за пръв път да бъде видян да ходи и да държи пръчка.  ", "date": "2019.05.20", "title": "В градината на Кейт (СНИМКИ)"}
{"url": "https://clubz.bg/83171-germaniq_politikata_da_ne_se_mesi_v_reshenieto_na_folksvagen", "text": "Политиката не трябва да се меси в решението за това ще разположи ли \"Фолксваген\" производство в България. Това заяви днес германският външен министър Хайко Маас, който е на двудневна визита у нас по по-кана на българската си колежка Екатерина Захариева.  Както е известно,  Неофициално се твърди, че изборът е между България и Турция. Представители на управляващите, начело с премиера Бойко Борисов на няколко пъти намекнаха, че очакват голяма германска инвестиция у нас, като   (който у нас ще е тази неделя). В \"хора\" се включи и президентът Румен Радев, който изтъкна и своя заслуга за евентуалната бъдеща инвестиция - разказа как поканил германския си колега Франк-Валтер Щайнмайер да разгледа как работи водещо немско предприятие в Пловдив, как после после получил \"ласкаво и обнадеждаващо писмо\" и др. \"Фолксваген\" избира между България и Турция, пишат германски медии Оказа се обаче, че решение през май няма да има. Ще бъде обявено през ноември - заявиха от \"Фолксваген\". Преди тази новина да се появи обаче, представители на кабинета, сред които и Борисов и вицепремиерът му Томислав Дончев, изпреварващо обвиниха Радев, че с изказванията си можело да отблъсне инвеститора. По информация на Клуб Z от дипломатически източници засега изборът клонял в полза на Турция. Иначе днес Маас потвърди традиционно добрите отношения между двете държави и определи България като \"силен партньор в сърцето на Европа\". По повод предстоящия вот за нов Европейски парламент външният министър на Германия посочи, че се надявал да \"няма много евродепутати, които да пречат на работата на ЕС\".", "date": "2019.05.20", "title": "Германия: Политиката да не се меси в решението на \"Фолксваген\""}
{"url": "https://clubz.bg/83181-sasho_dikov_se_kandidatira_za_shef_na_bnt", "text": "Сашо Диков ще се кандидатира за генерален директор на Българската национална телевизия (БНТ). Това съобщи самия той в предаването \"Денят с Веселин Дремджиев\" по TV + и TV 1. Диков припомни, че е работил 15 години в БНТ и биография като неговата \"няма кой и как да извади\" Подаването на документи за ръководител на телевизията ще продължи до 3 юни. До конкурса за нов генерален директор се стигна, след като Константин Каменаров получи условна присъда заради шофиране след употреба на алкохол, а това противоречи на статута му и трябваше да бъде освободен. На негово място за временно изпълняващ длъжността медийният регулатор постави Емил Кошлуков. Самият избор за шеф на БНТ ще е на 5 юли. След оставката на Каменаров за нов шеф на БНТ веднага се спрегна името на Кошлуков. Той направи опит да оглави БНТ през 2017-а и дори се считаше за фаворит. Спъна го обаче доказването на \"трудов стаж\" в телевизия, каквото е изискването на Закона за радиото и телевизията (ЗРТ), а опитът му в партийната телевизия \"Алфа\", собственост на \"Атака\", постави СЕМ в неудобна ситуация - да решава обвързан ли би бил евентуалният нов генерален директор с партии (особено с отправящи откровено русофилски послания). Междувременно депутати от ГЕРБ и ДПС се готвят да внесат изменения в ЗРТ, с които мандатите на генералните директори на телевизията и радиото ще бъдат увеличени от три на пет години. Ще се премахне и изискването за \"трудов стаж в телевизия\" и ще остане само \"стаж в телевизия\". Един от вносителите - Тома Биков (ГЕРБ) обясни, че идеята е законът да мине след избора на новите ръководства на двете обществени медии, но новите текстове ще важат за тях.", "date": "2019.05.20", "title": "Сашо Диков се кандидатира за шеф на БНТ"}
{"url": "https://clubz.bg/83187-mariq_gabriel_falshivite_novini_dokosvat_emociite_i_rushat_doverieto_mejdu_obshtestvoto_i", "text": "Това каза водачът на листата на ГЕРБ и СДС за европейските избори Мария Габриел по време на дискусия на тема „Фалшиви новини и ценности на цифровото общество“. Мария Габриел: София и България могат да направят Европа по-силна Събитието се проведе в Експозиционен център „Флора“ в Бургас, като в него взеха участие близо 200 души – представители на медии, студенти от бургаски висши учебни заведения, IT специалисти, пиар специалисти. Бургаският кандидат за евродепутат от ГЕРБ Ивелина Василева бе модератор на дискусията, на която присъстваха още кметът на община Бургас Димитър Николов, народни представители, кметове от област Бургас и общински съветници. Ивелина Василева в Елхово: Всеки един човек трябва да усети подкрепата на Европа Ивелина Василева заяви, че всеки в ежедневието си е бил жертва на фалшива новина или е срещал такива в социалните платформи и интернет пространство. Габриел подчерта, че няма рецепта чудо за фалшивите новини. „Те не са ново явление, съществували са още в гръцката митология. Новият момент спрямо дезинформацията е скоростта на разпространение и мащабите, който тя може да заеме. Не говорим само за икономическа страна на проблема, засягат се още две важни измерение- политическо и обществено. За мен най-негативното последствие от дезинформацията е, че те рушат доверието между гражданите и институциите“. Мария Габриел в Плевен: Висока активност на изборите ще значи силен глас на България в Европа Мария Габриел посочи, че 83% от гражданите на ЕС посочват дезинформацията като заплаха за демокрацията. Тя допълни, че сред поисканите от нея мерки са били и премахване на фалшиви профили и страници, които често разпространяват фалшиви новини, както и яснота по отношение на ботовете. Мария Габриел в Тетевен: Ще продължа да работя за нашите малки и средни предприятия Габриел засегна и темата за цифровизацията като част от всекидневието. „Новите технологии са добра възможност за нови услуги, продукти, работни места. Но крият и рискове за възникване на разлики между градове, региони и държави. Сега е моментът Европа, инвестирайки, да се върне в състезанието – да бъде лидер в определени теми и области. Европа трябва да инвестира и да покаже, че в центъра на нейния подход са хората“. Ивелина Василева в Елхово: Всеки един човек трябва да усети подкрепата на Европа Мария Габриел в Плевен: Висока активност на изборите ще значи силен глас на България в Европа Мария Габриел в Тетевен: Ще продължа да работя за нашите малки и средни предприятия", "date": "2019.05.20", "title": "Мария Габриел: Фалшивите новини докосват емоциите и рушат доверието между обществото и институциите"}
{"url": "https://clubz.bg/83175-shvedska_prokurorka_oficialno_poiska_zadyrjaneto_na_asanj", "text": "Шведската   внесе заповед за задочното задържане на Джулиан Асанж по обвинението в изнасилване, предаде Ройтерс. При одобрение съдебната заповед ще бъде първата крачка в посока на екстрадицията на основателя на \"Уикилийкс\" от Великобритания, където той излежава 50-седмична присъда за нарушаване на гаранция. Швеция поднови следствието срещу Джулиан Асанж (ВИДЕО) Предишното дело в Швеция бе започнато през 2010 г., но през 2017 г. бе спряно. Асанж, който отхвърля обвиненията, бе арестуван в Лондон миналия месец, след като прекара седем години в посолството на Еквадор в британската столица, именно за да не бъде екстрадиран в скандинавската страна. Арестуваха Джулиан Асанж (ВИДЕО) Журналистът м - нелегалното публикуване на хиляди класифицирани военни и дипломатически документи. Адвокатът на Асанж в Швеция Пер Самюелсон заяви, че ще обясни пред Районния съд, че първо трябва да обсъди искането на прокуратурата с клиента си, преди органът да се произнесе по него. Британски съд сега ще се произнесе по молбите за екстрадиция на Вашингтон и Стокхолм, като вътрешният министър Саджид Джавид ще има последната дума относно това - коя от двете държави има предимство. Тя цитира информация на британските власти, според която Асанж ще излежи 25 седмици от присъдата си във Великобритания, преди да може да бъде освободен. Първа присъда: 50 седмици затвор за Джулиан Асанж в Англия Британски съдия даде срок на Вашингтон до 12 юни, за да представи обвиненията си срещу Асанж. Арестуваха Джулиан Асанж (ВИДЕО) Първа присъда: 50 седмици затвор за Джулиан Асанж в Англия", "date": "2019.05.20", "title": "Шведска прокурорка официално поиска задържането на Асанж"}
{"url": "https://clubz.bg/83183-premieryt_na_obhoda_kraj_pomorie_shte_vi_proverqvam", "text": "Премиерът Бойко Борисов инспектира началото на строителните работи по изграждането на обходния път на град Поморие. Участъкът е част от първокласния път I-9 Слънчев бряг – Бургас. В строителството на отсечката с дължина 5,8 км, ще се инвестират около 20,6 млн. лв. от бюджета. Изграждането на обходния път на Поморие е последният етап от модернизацията на пътя Бургас - Слънчев бряг. Дончев: Програмата за саниране не може да продължи по същия начин (ВИДЕО) Първокласният път I-9 е от изключително значение за Бургаския регион. Трафикът по него е интензивен целогодишно и с построяването на обходния път транзитното движение ще се изнесе извън град Поморие, ще се повиши безопасността на движението и ще се намали замърсяването на въздуха. В строителството на отсечката с дължина 5,8 км, ще се инвестират около 20,6 млн. лв. от републиканския бюджет. Пътят ще преминава изцяло по ново трасе и строителните работи по никакъв начин няма да затрудняват трафика през предстоящия туристически сезон. По думите на Борисов пътят трябва да е готов след 10 месеца - ако има мека зима. Той спря да разговаря с работници, след това стигна до мястото, където местните управници и граждани се бяха събрали да го посрещнат. Ахелойските баби бяха приготвили питка, а това стана повод Борисов да \"издаде\" как Владислав Горанов вече питал дали в този ден все пак ще ядат нещо. Борисов на Асеновградското шосе: Спазвайте ограниченията, пътят изкушава Пътят е бил проектиран прези 30 години, а чак сега се строи, стана ясно от срещата. Даже щял да е готов преди две години, ако не били обжалвания на търгове, което завабило работата, обясни Борисов и се зарадва, че вече законът е променен и обжалвания... няма.  Преди спирката в Поморие Борисов и придружаващите го министри бяха в Пазарджик и Асеновград, а след това стигнаха до Бургас. След това спирката е Болярово - за инспекция на разширението на газопреносната мрежа от турско-българска до българо-сръбска граница. Борисов на Асеновградското шосе: Спазвайте ограниченията, пътят изкушава", "date": "2019.05.20", "title": "Премиерът на обхода край Поморие: Ще ви проверявам"}
{"url": "https://clubz.bg/83174-karakachanov_nqkoi_ceni_v_pregovorite_za_f_16_sa_neobosnovano_visoki", "text": "Цените по сделката за купуване на нови самолети F-16 по определени пера са необосновано високи и по-високи от очакваното. Затова се водят преговори. Това обяви пред Нова тв министърът на отбраната Красимир Каракачанов. Преди дни той също коментира, че разговорите със САЩ продължават, но ако не се постигнат финансови параметри, които да устройват България, сделка може и да няма.  По думите му има и други пера от проекта на договор, които могат да бъдат  защото няма нужда да се плаща излишно от данъкоплатците. Освен за цените, вицепремиерът обяви, че преговори се водят и за начина на плащане. България от самото начало - още когато одобряваше проекта за инвестиционния разход за Военновъздушните сили, заложи като изискване разсрочено плащане. В офертата на САЩ и производителя \"Локхийд Мартин\" обаче нямаше такова. Плащане накуп на цялата сума за бъдещите 8 нови изтребителя за армията не устройва България, защото това ще затормози плащанията по ремонтно-възстановителната дейност на съществуващата техника и увеличението на заплатите на военнослужещите за следващата година: В офертата на САЩ имаше и разминаване между условието на България за време за доставка на първите машини - до 2 години от сключване на договорите. Не е ясно дали американската страна ще може да отговори и на това условие.  Проектът за инвестиционен разход предвиждаше цената да е до 1,8 млрд. лв. След като правителството взе решение да преговаря със САЩ, въпреки че ценовата оферта е доста по-скъпа  Народното събарие разреши с нарочно гласуване бъдещият договор да се \"размине\" с първоначалните параметри. Амбицията на премиера Бойко Борисов бе до края на юли да има проект за договор между България и САЩ за нови изтребители. ", "date": "2019.05.20", "title": "Каракачанов: Някои цени в преговорите за F-16 са необосновано високи"}
{"url": "https://clubz.bg/83172-angel_djambazki%C2%A0e_edinstveniqt_bylgarin_v_top_10_po_aktivnost_v_evropejskiq_parlament", "text": "Броени дни преди евровота реномираният сайт   публикува класация за активността на представителите в Европейския парламент. На шесто място след председателя на ЕП и председателите на политическите групи, прави впечатление името на заместник-председателя на ВМРО Ангел Джамбазки, който е   в челните 20 места.  Ангел Джамбазки: Наглост и политически цинизъм е искането на Турция за изучаване на официален турски език у нас! Това е поредното доказателство за  упоритата му  борба през последните пет години за защита на българските интереси  в Брюксел. Европейският парламент е трибуна, от която Джамбазки брани националните позиции и постига резултати в полза на своите избиратели. Основни акценти в неговата дейност са борбата с двойните стандарти в ЕС, признаването на съществуването на българско малцинство на територията на Албания, пакет „Мобилност\" и защитата на българския транспортен бранш, замразяването на преговорите с Република Турция за членство на ЕС, овладяването на миграционната криза  и защита на външните граници. Веселинов от ВМРО: ГЕРБ = БСП (в друг вариант БКП = БСП + ГЕРБ) Джамбазки се ангажира да продължи тези свои битки и през следващия мандат на Европейския парламент, поставяйки интересa на българските граждани и на страната ни над всичко. Веселинов от ВМРО: ГЕРБ = БСП (в друг вариант БКП = БСП + ГЕРБ)", "date": "2019.05.20", "title": "Ангел Джамбазки e единственият българин в топ 10 по активност в Европейския парламент"}
{"url": "https://clubz.bg/83176-shtrahe_i_sgromolqsvaneto_na_avstrijskata_krajna_desnica", "text": "Обличайки костюма на австрийски вицеканцлер, той искаше да забрави времето, когато участваше в паравоенни тренировки заедно с неонацисти: лидерът на крайната десница Хайнц-Кристиан Щрахе беше въвлечен в скандал и принуден да подаде оставка,  С костюм с вратовръзка и сериозно изражение: с атрибутите на държавник, какъвто беше мечтал да стане този зъботехник по образование, в събота той обяви, че напуска правителството и ръководния пост на Австрийската партия на свободата (АПС), която ръководеше в продължение на 14 години. След години, през които се опитваше да излъска образа на своята формация, една от най-влиятелните в европейския националистически лагер, Хайнц-Кристиан Щрахе попада в афера, която връща австрийската крайна десница към призрака, размахван от нейните недоброжелатели: обезпокоителни връзки с Русия, посегателства срещу свободата на пресата, съмнително финансиране. През лятото на 2017 г. Щрахе беше тайно заснет по време на среща, на която той по-специално предлага да даде важни обществени пазари на руски олигарх в замяна на инвестиции в най-влиятелния вестник в страната, \"Кронен цайтунг\". Освен компрометиращите предложения, които прави, на срещата във вила в Ибиса той се държи, като \"подрастващ фукльо и мачо\", видимо пиян и говорещ разпуснато, призна той в събота. Да стане човек, допускан в отбрано общество, не беше най-малкия успех за този синеок виенчанин, който като млад е общувал с неонацисткото движение. Вицеканцлерът на Австрия подаде оставка след корупционен скандал (ВИДЕО) Пресата отново публикува снимки от 80-те години на миналия век, на които Щрахе участва в паравоенно обучение с членове на забранената неонацистка групичка \"Викинг Югенд\". След първото неуспешно участие на АПС в правителството на канцлера Волфганг Шусел през първите години след 2000 г., Хайнц-Кристиан Щрахе измести бившия си наставник Йорг Хайдер, за да поеме юздите на партията. Този пламенен оратор, роден на 12 юни 1969 г., който има опит във видеоклипове с изборен рап, беше изпробвал различни политически одежди, дори представяйки ултранационалистическа кандидатка на президентските избори през 2010 г., преди да отстрани най-влиятелните партийни членове. Той изостави провокациите и се научи как да показва, че е достоен за доверие, и в крайна сметка стана номер две в правителството, начело с консерватора Себастиан Курц (от Австрийската народна партия АНП), заобиколен от най-приближените си начело на пет стратегически министерства, между които на външните и на вътрешните работи. Този бивш редовен посетител на нощни клубове и в социалните мрежи, който подмлади електората на АПС, показа също улегналия облик на баща на семейство, който обработва градината си, заобиколен от младата си съпруга, кучето си и третото си дете, родено преди няколко месеца. Стратегията се оказа печеливша: от 11 процента на парламентарните избори през 2006 г., АПС стигна до втория тур на президентските избори през 2016 г., нещо невиждано дотогава, и получи 26 процента на парламентарните избори през 2017 г., налагайки се като ключов партньор за Курц. Курц поиска предсрочни избори в Австрия (ВИДЕО) Но според анализатори, в същността си Щрахе и неговата партия не са отстъпили от основните си ксенофобски и евроскептични възгледи. За политическия експерт Томас Хофер, \"възприемането на умерен тон не е нищо повече от обикновена тактика\". По време на 18-месечната коалиция между АПС и АНП на Себастиан Курц, дошла на власт в края на 2017 г., залитанията с ксенофобски, хомофобски и неонацистки характер следваха в почти седмичен ритъм, с участието на високопоставени лица и членове на АПС, и неизменно бяха описвани като \"изолирани факти\". В събота Хайнц-Кристиан Щрахе определи за свой приемник начело на АПС сегашния министър на транспорта Норберт Хофер, който беше финалист на президентските избори през 2016 г., загубени от крайната десница. Курц поиска предсрочни избори в Австрия (ВИДЕО)", "date": "2019.05.20", "title": "Щрахе и сгромолясването на австрийската крайна десница"}
{"url": "https://clubz.bg/83184-armenci_blokiraha_vhodovete_na_sydilishta_v_erevan", "text": "Арменски демонстранти блокираха входовете на съдилища в Ереван след призив на премиера реформатор Никол Пашинян. Той обвинява съдиите в кавказката държава, че са политически пристрастни, и обяви, че подготвя мащабни съдебни реформи, предаде Франс прес. Премиерът оповести, че е , като всички съдии ще бъдат проучени по време на   период. Водачът на протестите стана току-що премиер на Армения  Според него съдиите, които   трябва да си подадат оставките. Призивът на Пашинян дойде след решение на съд, който нареди да се освободи от ареста бившия президент на страната Робърт Кочарян. Той е обвиняван за организирането на   преди десет години. Армения си взе поука от Евромайдана в Украйна Пашинян сподели, че   при въвеждането на съдебната реформа, която той определи за  Десетки поддръжници на Пашинян издигнаха заграждения пред сградата на Конституционния съд, както и пред зданието на Градския съд в Ереван в понеделник, съобщи кореспондент на Франс прес. Пашинян готов на военно сътрудничество с Москва По-късно през деня премиерът призова за прекратяване на блокадата, като написа на своята страницата във Фейсбук, че  . Кочарян е обвиняван в нагласянето на президентските избори през 2008 г. в полза на приближения си Саркисян. Той може да получи 15-годишна присъда, ако бъде признат за виновен за  . Тази събота бе освободен от ареста, преди окончателната присъда по делото. Премиерът осъди решението, което провокира масово възмущение сред арменския народ. Тогава той направи опит да увеличи правомощията си, но протестиращи, водени от Пашинян, го принудиха да си подаде оставката. Кочарян отхвърля обвиненията и добави че  . След изборите през 2008 г. избухнаха ожесточени сблъсъци между полицията и привърженици на опозицията, които обявиха вота за невалиден. Осем демонстранти и двама представители на силите за сигурност бяха убити. Армения си взе поука от Евромайдана в Украйна Пашинян готов на военно сътрудничество с Москва", "date": "2019.05.20", "title": "Арменци блокираха входовете на съдилища в Ереван "}
{"url": "https://clubz.bg/83166-bankovi_slujiteli_zasekli_podozritelna_aktivnost_po_smetki_na_trymp_i_zet_mu", "text": "Експерти по борба с прането на пари на \"Дойче банк\" (Deutsche Bank) са препоръчали през 2016 и 2017 г. многобройни трансакции, включващи дружества под контрола на президента Доналд Тръмп и зет му Джаред Къшнър, да бъдат докладвани на федерален регулатор за борба с финансовите престъпления. Това съобщи в. \"Ню Йорк таймс\" вчера, предаде Ройтерс, цитирана от БТА. Вестникът се позовава на петима настоящи и бивши служители на \"Дойче банк\", която е отпуснала кредити за милиарди долари на компании на Тръмп и Къшнър. Финансовата институция обаче е пренебрегнала съвета на служителите си и такъв доклад никога не е бил отправен към американските власти, посочва изданието. Според \"Таймс\" трансакциите, някои от които са били свързани с вече фалирала фондация на Тръмп, са привлекли вниманието на компютърна система, разработена с цел да открива незаконна дейност, според бивши банкови служители.  Русия щедро финансирала \"Туитър\" и \"Фейсбук\" чрез съдружник на Къшнър След това експертите, отговарящи за спазването на регулаторните изисквания, прегледали трансакциите и изготвили т. нар. доклад за подозрителна дейност, който според тях трябвало да бъде изпратен до отдел на министерството на финансите, занимаващ се с финансови престъпления.  Според служителите решението за трансакциите така и да не бъде съобщено е резултат от небрежен подход към законите за борба с прането на пари. По думите им в банката има установен модел ръководството да отхвърля доклади, за да защити отношенията с перспективни клиенти, допълва \"Таймс\".", "date": "2019.05.20", "title": "Банкови служители засекли подозрителна активност по сметки на Тръмп и зет му"}
{"url": "https://clubz.bg/83167-samo_na_24_maj_festivalen_pas_dava_dostyp_do_cqlata_programa_na_one_dance_week", "text": "One Dance Week 2019 ще продължи от 20 септември до 19 октомври и ще представи 17 танцови компании с общо 22 спектакъла в Пловдив. Фестивалът ще представи някои от най-актуалните имена на съвременната сцена, както и млади артисти от различни кътчета на планетата - Белгия, Полша, Чехия, Австралия, Индонезия, Тайван, Япония, Израел, Сирия, и други. Пълната програма ще намерите  . Само в рамките на денонощието на 24 май One Dance Week дава специална възможност на почитателите на съвременното танцовото изкуство да закупят Фестивален пас. Активацията ще бъде достъпна чрез Facebook страницата и уебсайта на One Dance Week само за 24 часа. Разгледайте пълната програма на фестивала и изберете минимум 8 представления, които искате да гледате чрез формата тук. Откриването на фестивала е на 20 септември от 20:00 часа в Дом на културата „Борис Христов” с “Дете” - последната продукция на знаковата белгийска компания Peeping Tom. Безкомпромисно представление с внушителна сценография, което проследява различните етапи и скритите лица на детството - най-същественият етап в развитието на личността. Сцената се превръща в магическа гора, а сетивата се преобръщат, защото случващото се пред очите на публиката ще докосне и събуди спомените за собствени преживявания, предразсъдъците и табуто.  Поради големия интерес, “Дете” ще бъде представен и на извънредната дата 21 септември. След силния старт следва силно продължение. На 22 септември фестивалът ще покаже спектакъла “Медиум” на индонезийския хореограф Рианто - съвременен прочит на екзотичния ритуален феномен Ленгер - танц на плодородието и съблазняването от остров Ява в Индонезия. Чрез състояние на транс и пълен самоконтрол, Рианто се преобразява в поредица бинарни образи, за да освободи съзнанието чрез експресивния език на тялото. Следват спектаклите “Под небето ниско” на сирийския мултидисциплинарен артист Уеал Али (27.09) и “Танцувам, защото не вярвам на думи” на японската хореографка Каори Ито (29.09). И двете представления ще бъдат показани на Камерна сцена на Драматичен театър Пловдив. В “Под небето ниско” двама приятели от Сирия ще поемат по следите на изгубеното минало, за да се върнат към корените си, които ги определят. В “Танцувам, защото не вярвам на думи” Каори Ито, един от водещите артисти на японската танцова сцена, и баща й – скулпторът Хироши Ито – ще преоткрият, чрез изкуството на танца, една от най-силните семейни връзки. Междувременно едни от най-добрите брейк денс артисти от Тайван канят публиката да се включи в техния Monday School - открит урок в централната част на Пловдив (28.09 и 29.09). На 29 септември сегедската компания за съвременен танц ще представи своята интерпретация на едно от най-обичаните класически произведения - “Кармина Бурана”, ода за човешките състояние и неизбежната съдба. Спектакълът със зрелищни ефекти, прецизна хореография и зашеметяващи танцови умения вдъхва нов живот на популярната кантата на Карл Орф, създадена по едноименния средновековен сборник с разкази. Октомври продължава с тайванския фокус и спектаклите “СвободниСтъпки” (03.10) и “СвободниСтъпки - Нини” (04.10) на компанията HORSE. Паралелно, през вечерта на 3 октомври на сцената на Дом на културата “Борис Христов” ще видим италианска хореографка Луна Ченере. Солов танц, празнуващ голотата, “Кокоро” (преведено от японски) се свързва с дълбините на вътрешния свят, ума и сърцето. На 4 октомври спектакълът “Сома” на чешкия хореограф Мартин Талага ще ни напомни, че тялото не е просто материална опаковка, а тленна обвивка на това, което наистина ни прави хора. Носител на голямата награда на чешката танцова платформа през 2018. Основен акцент от програмата на фестивала е и гостуването на израелската L-E-V Company на Шарон Еял и Гай Бехар на 5 и 6 октомври, които ще представят най-новия си спектакъл “Глава трета”. Световна премиера ще се състои броени дни по-рано в Германия. Емоционално-заредено представление, посветено на преодоляването на раздялата, което затваря трилогията от спектакли, посветени на вечната тема за Любовта. На 11 и 12 октомври цигуларката Биляна Вучкова, хореографите Акеми Нагао и Джунко Вада, и звуковият артист Ханс Питър Кун ще представят пърформанс-инсталацията “Златни илюзии”. Четиримата артисти преплитат звук, светлина и движение в едно цяло, като по този начин създават свят от художествени образи, вдъхновен от цветовете и символите. Друг основен акцент в празничната програмата е спектакълът A Simple Space на австралийската компания за съвременен цирк – Gravity & Other Myths. Оспорващи законите на гравитацията чрез невиждани циркови трикове, 7 акробати ще прелитат над публиката без предпазни въжета и ще прекрачат границите на човешките възможности. Спектакълът ще бъде представен на 18 и 19 октомври, а за тези, които не ги е страх от свободно летене, се препоръчват местата от първите редове. One Dance Week ще представи и новото поколение съвременни артисти от Канада. В танцовия уикенд на 11 и 12 октомври в Дома на културата “Борис Христов” гостуват „Космическа любов“ на хореографката Клара Фюре и “Някога преди” на компанията Out Innerspace. В “Космическа любов” (11.10) декорите са минималистични, а сиянието на прожекторите създава усещането, че се намираме в Космоса, където всички форми на общуване стават възможни. Светът в “Някога преди” (12.10) гравитира на границата между формите и безформеността, миналото и сегашното, телесното и духовното. Фестивалната програма завършва със силен фокус върху съвременния танц на Полша със спектаклите “Втора природа” на Агата Синиарска и Каролина Гживнович (18.10) и “Добре дошли” на Аурора Лубос (19.10). Агата Синиарска и Каролина Гживнович изследват природата, за да представят съвременен прочит на травмата на Холокоста, а Аурора Лубос засяга болезнената тема за бежанската криза в Европа. *** Билети за всички спектакли от програмата ще намерите онлайн в мрежата на  , както и на касите на EasyPay в цялата страна.  e най-големият форум в страната, посветен на изкуството на съвременния танц и допринасящ за децентрализацията на съвременната танцова сцена в България с представянето на иновативно и съществено културно съдържание, целящо цялостно развитие културната сцена. One Dance Week се организира от Фондация „ЕДНО за култура и изкуства” и е един от основните акценти в програмата на Пловдив – Европейска столица на културата 2019. Фестивалът се осъществява с подкрепата на Министерството на културата на Република България. За повече информация следете   във Facebook, Instagram и Twitter, както и ", "date": "2019.05.20", "title": "Само на 24 май фестивален пас дава достъп до цялата програма на One Dance Week"}
{"url": "https://clubz.bg/83179-borisov_na_asenovgradskoto_shose_spazvajte_ogranicheniqta_pytqt_izkushava", "text": "Това заръча премиерът Бойко Борисов на граждани, събрали се за откриването на ремонтирания път между Пловдив и Асеновград, което той посети, заедно с вицепремиера Томислав Дончев, финансовия министър Владислав Горанов и зам.-регионалния министър Николай Нанков. По-рано пътят на мъжете от властта мина през Пазарджик. Дончев: Програмата за саниране не може да продължи по същия начин (ВИДЕО) Ремонтът на 10-километровия участък от пътя Пловдив - Асеновград е за близо 33 млн. лв, като част от парите са европейски, а друга - от републиканския бюджет. На няколко пъти по време на живото включване от колата по пътя Борисов обясни, че това е трасето, по което се случват много катастрофи и се надява сега, когато пътят е нов, а движението облекчено да намалеят драстично и инцидентите.  С изграждането на отсечката се осигурява бърз транспортен достъп на жителите от общините Куклен и Асеновград и от област Смолян до АМ „Тракия“. Този път е основната връзка на летище \"Пловдив\" и индустриалния район в околностите на града под тепетата до Трансевропейска транспортна мрежа. От думите на Нанков се разбра, че пътната агенция стартира и процедура за изработване на технически проект и строителство на локални платна на пътя. Предстои и реконструкция на друго трасе в региона - от Асеновград към Кърджали. Ремонтът там е планиран в бюджета за догодина, обясни още Нанков, а сега предстои избор на изпълнител.  На събитието министър-председателя срещна и Христо Бонев-Зума и Атанас Узунов - футболните легенди, от които първият е почетен председател на \"Локомотив\" Пловдив, а вторият - директор на клуба. След прегръдките премиерът се закачи с тях - заради спечелената от тима купа на България срещу градския им съперник \"Ботев\" Пловдив миналата седмица. ", "date": "2019.05.20", "title": "Борисов на Асеновградското шосе: Спазвайте ограниченията, пътят изкушава"}
{"url": "https://clubz.bg/83159-dds_v_gyrciq_za_osnovnite_hrani_toka_gazta_i_otoplenieto_pada_dvojno", "text": "От днес влиза в сила намаленият ДДС върху повечето храни и енергоносители в Гърция, съобщава \"Ефимерида тон синдактон\". \n\tНамалението беше предложено от правителството и прието от парламента този месец като част от икономическите и социалните мерки за стимулиране на икономиката и облекчаване на ситуацията на уязвимите обществени групи. \n\tОт 24 на 13 процента се намалява ДДС за 56 категории основни храни и в общественото хранене с изключение на алкохолните питиета, безалкохолните и топлите напитки. От 13 на 6 процента е намалението на ДДС върху електроенергията, природния газ и отоплението. \n\tМерките, които предприе гръцкото правителство, които освен намаляването на ДДС включват и възстановяване на 13-ата пенсия, се посрещат резервирано от кредиторите на Гърция от еврозоната, които се опасяват, че те могат да застрашат ангажиментите на страната за първичен бюджетен излишък.", "date": "2019.05.20", "title": "ДДС в Гърция за основните храни, тока, газта и отоплението пада двойно"}
{"url": "https://clubz.bg/83168-kritiki_za_madona_sled_%E2%80%9Eevroviziq%E2%80%9C_mojeshe_da_si_ostane_vkyshti", "text": "С големи очаквания бе посрещнато изпълнението на Мадона на музикалния конкурс „Евровизия“, чийто финал се състоя на 18 май в Тел Авив. Участието ѝ обаче остави противоречиви чувства и остри критики от феновете на попзвездата, отбелязва Би Би Си. Мадона се появи в готическо черно наметало и превръзка на окото, за да изпълни своя хит от 1989 г. „Like A Prayer“. Тя представи и новия си сингъл с американския рапър Куаво, наречен „Future“ – с послание за мир между Палестина и Израел. Двама от певците ѝ предизвикаха сложни чувства у публиката, след като излязоха ръка за ръка, носещи на гърба си съответно израелското и палестинско знаме. Организаторите твърдят, че включването на знамената в шоуто не е било съгласувано предварително. Каквото и да бе концепцията, феновете се вълнуваха повече от музикалната част на изпълнението. След четиригодишна пауза това бе едно първите изпълнения на живо на Мадона. Хиляди изразиха подозрението, че пее на запис, възмущавайки се, че за останалите участници правилата на състезанието го забраняват. В социалните мрежи популярност набира мнението, че това е участието, сложило край на кариерата на Кралицата на попа и изказването, подето от „Гардиън“, че „ “. Междувременно, датският актьор Пилоу Асбек, прочул се с ролята на Юрон Грейджой в „Игра на тронове“, качи снимка със сценичната визия на Мадона и се пошегува, че външният ѝ вид е вдъхновен от неговия персонаж в хитовия сериал.", "date": "2019.05.20", "title": "Критики за Мадона след „Евровизия“: Можеше да си остане вкъщи"}
{"url": "https://clubz.bg/83165-zelenski_poloji_kletva_pred_ukrainskiq_parlament_i_go_razpusna", "text": "Новият президент на Украйна Володимир Зеленски положи клетва пред украинския парламент. Веднага след това той заяви, че го разпуска, като така провокира предсрочни избори, предаде Ройтерс.  Запознайте се с Володимир Зеленски Комикът, който няма политически опит, спечели президентството с голяма преднина миналия месец, но във Върховната рада (парламента) все още преобладават народни представители, които са приближени до предшественика му Петро Порошенко.  Зеленски се опитва да се възползва от все още високата обществена подкрепа след изборите, за да увеличи броя на депутатите от своята партия - \"Слуга на народа\" (по името на сериала, в който актьорът играе в ролята на президент на Украйна). Зеленски е новият президент на Украйна В речта си той обяви, че първата му цел е да постигне примирие в Източна Украйна, където в петгодишния конфликт с руските сепаратисти са загинали вече 13 000 души. Президентът добави, че диалогът с Русия може да бъде проведен само след като бъдат върнати украинската територия и военнопленниците. Зеленски също поиска оставката на шефа на украинските тайни служби Василий Грицак, на главния прокурор Юрия Луценко и на военния министър Степан Полторак.  Путин, финансите и парламентът - предизвикателствата пред Зеленски Той подчерта, че съвместната му работа с парламента ще бъде ключова за постигането на предизборните обещания. Зеленски обеща референдум за присъединяване към НАТО Зеленски призова законодателите да приемат два закона преди да се проведат предсрочните избори - отнемане на депутатския имунитет и наказателна отговорност за нелегално забогатяване. Зеленски е новият президент на Украйна Путин, финансите и парламентът - предизвикателствата пред Зеленски Зеленски обеща референдум за присъединяване към НАТО", "date": "2019.05.20", "title": "Зеленски положи клетва пред украинския парламент и го разпусна"}
{"url": "https://clubz.bg/83162-donchev_programata_za_sanirane_ne_moje_da_prodylji_po_syshtiq_nachin_video", "text": "Държавната програма за саниране няма да бъде подновена по досегашния начин - а именно с голяма субсидия от държавата. Това се разбра от думите на вицепремиера Томислав Дончев, който пътува с премиера Бойко Борисов в Пазарджишко днес. Новината бе съобщена от задната седалка на автомобила, шофиран лично от министър-председателя. Другият пасажер в кадър бе кметът на Пазарджик Тодор Попов, а част от пътуването пак се излъчваше на живо в профила на министър-председателя във фейсбук. Подобни включвания от шофьорското място Борисов правеше и през миналата седмица - тогава инспектираше строежа на магистрала \"Хемус\".  8:40. Борисов сам шофира по бъдещата \"Хемус\": Говорят ми за фугата на \"Графа\" На въпрос от Попов за програмата за саниране и бъдещето й, зададен от кмета, вицепремиерът отвърна: Борисов получи 7000 подписа за възобновяване на програмата, когато стигна до глада и слезе да поговори с хората. По-рано той обясни в колата, че когато е трябвало, от сдружението на общините не е имало достатъчно подкрепа. И изчисли, че досега с държавни средства са санирани около 2000 сгради. След това декларира пред граждани и журналисти, че програмата за енергийна ефективност ще бъде подновена догодина. Под каква форма точно - ще кажат експертите.  Докато кметът на Пазарджик сочеше санирани блокчета, училища и обясняваше колко е хубаво \"с тревички по средата, доволни граждани\", Томислав Дончев заяви, че и над половината образователни сгради в страната са санирани, а оттук нататък трябва фокусът да е качеството на образование и учебната база в училищата. Борисов: Мога да се обзаложа, че шаситата на БМВ ще се правят в Шумен Докаго бе сред хората се появиха и деца, които благодариха, че държавата е отпуснала пари за стадиона. Но премиерът отказа да стои при малчуганите, за да не го обвинят, че ги използва в изборната кампания. Последва инспекция на строеж на път, тъй като в автомобила, шофиран от премиера, бяха още финансовият министър Владислав Горанов и строителният зам.-министър Николай Нанков. Пак в региона на Пазарджик Борисв откри и разширение на завод за компоненти за автомобилната индустрия в Пазарджик. До 2020 г. в това предприятие ще работят 3000 души. Борисов: Мога да се обзаложа, че шаситата на БМВ ще се правят в Шумен", "date": "2019.05.20", "title": "Дончев: Програмата за саниране не може да продължи по същия начин (ВИДЕО)"}
{"url": "https://clubz.bg/83157-finalyt_na_%E2%80%9Eigra_na_tronove%E2%80%9C_ne_sme_dovolni_ne_iskame_da_svyrshi_bez_spojleri", "text": "„Игра на тронове”, сериалът, който през юни 2011 г. започна с 2 млн. зрители, след 73 епизода завърши днес, 20 май, с 20-милионна публика и още четири поредици, породени от книгите на Джордж Мартин – някои вече напът към зрителите, други все още проекти. Предлагаме ви кратък обзор на финалния осми сезон – без спойлери. Финалният шести епизод на „Игра на тронове” раздели мнението на феновете както по света, така и у нас. #GameOfThrones  е сред най-споделяните хаштагове в социалните мрежи, под него се споделят впечатления за финала и те са доста противоречиви – има разочаровани, зарадвани, изненадани и такива, които казват „Точно както очаквах”. Подобно е положението и у нас – във Фейсбук-групата „Игра на тронове – България”, разделението е дори по-голямо. До 9 ч. на 20 май 10 от 10 точки на финала бяха дали 91 членове, 1 точка – 73-ма, а само 18 души са избрали третия, компромисен вариант в анкетата са дали 5 точки. Всеки епизод от осми сезон отнесе много критики. Първите два епизода – „Зимен хребет” и „Рицар на Седемте кралства” – заради изобилието от диалог и липсата на екшън. Оплакванията от третия „Дългата нощ“ бяха, че хората са се били с армията на Нощния крал по тъмно и феновете не са успели да се насладят на подробностите от сражението. Бойната стратегия на Денерис, Джон и армиите им също бе тежко критикувана от специалисти по военно дело. Операторът Фабиан Вагнер обясни, че лошата картина се дължала на грешката на канала HBO, който понижи качеството на видеото. В четвъртата серия недоволство сред някои зрители предизвикаха както груби грешки от военно естество на майката на дракони, така и лични решения от интимен характер на част от персонажите. А случайно попаднала в кадър картонена чашка кафе разсмя по-наблюдателните. С най-големи възмущения бе посрещнат петият епизод „Камбаните“ – зрителите масово не приемаха „изненадващите” действия на „полудялата” Денерис, въпреки че историята е пълна с подобни примери. Над 220 000 подписа в петиция \"Игра на тронове 8\" да се направи наново Недоволството прие такива размери, че в дните между петия и шестия епизод над един милион зрители се подписаха под петиция с искане за презаснемане на целия осми сезон с нови сценаристи. Шоурънърите Дейвид Бениоф и Дейвид Уайс бяха обвинени в некомпетентност и неспособност да довършат сериала без литературната основа (след като авторът на „Песен за огън и лед” фатално закъсня със завършването на новите части от поредицата). Недоволни зрители успяха да манипулират Гугъл така, че при търсене на изображения за „bad writers“ (лоши писатели) търсачката показва снимки на Бениоф и Уайс. Финалът не остави щастливи и някои от звездите на сериала – Лина Хийди имаше претенции по повод някои постъпки на Церсей и изрази разочарование от последната си сцена. Актрисата Софи Търнър заяви, че краят ще разстрои доста от феновете, в този дух се изказа и Емилия Кларк. Въпреки бурята от критики, „Игра на тронове” постави още няколко рекорда: петият епизод от осмия сезон е най-гледаният в историята на поредицата. На канала на НВО са го видели над 18 милиона души. Предишният рекорд беше поставен след излизането на третия епизод („Дългата нощ”) – 17,8 милиона гледания. Няма да е голяма изненада, ако утре се окаже, че финалният епизод 6 е събрал над 20 млн. зрители. Но това е само „законната” публика на „Игра на тронове”. Реалните числа са далеч по-големи. През септември 2017 г. беше съобщено, че седмият сезон на „Игра на тронове“ е бил гледан нелегално над един милиард пъти. Джордж Мартин е подготовил проекти за четири поредици, чието действие се развива във вселената на „Игра на тронове”. HBO вече работи по създаването на първия от тях – с Наоми Уотс и Джош Уайтхаус в главните роли. Новият сериал ще разказва предистория — действието му се развива десет хиляди година преди събитията в „Игра на тронове”. Премиерна дата още не е обявена. По думите на Джордж Мартин, поне два от четирите проекта са основани на материали от книгата му „Огън и кръв” – която ни връща 300 години назад и представлява хроника на управлението на прародителите на Денерис, династията Таргариен. Учени: Защо се пристрастяваме към \"Игра на тронове\" Що се отнася до финалния епизод от „Игра на тронове”, за него е още рано да се говори. Все пак можем да кажем, че букмейкърите познават – но не винаги. Учени: Защо се пристрастяваме към \"Игра на тронове\"", "date": "2019.05.20", "title": "Финалът на „Игра на тронове“: Не сме доволни, не искаме да свърши (БЕЗ СПОЙЛЕРИ)"}
{"url": "https://clubz.bg/83160-tuk_oprovergavame_osem_lyji_za_es", "text": "ЕС е бюрократично чудовище, което на всичко отгоре съдейства за ислямизирането на Европа - това са само две от многобройните лъжливи твърдения за Евросъюза, които циркулират в интернет и в обичайното кръчмарско политиканстване. Изследователи от мозъчния център GLOBSEC в Братислава изготвиха наскоро цял справочник, опровергаващ 11-те най-често срещани заблуди за ЕС. Списъкът им е съставен въз основа на резултатите от интернет търсачки и на най-често задаваните въпроси по пресконференции и в медиите. Ето осем от тези митове заедно с малка част от обширната аргументация на GLOBSEC: Факт е, че през последните години Евросъюзът се бори срещу сериозни предизвикателства, а евроскептични гласове се чуват из целия континент - особено след решението на Великобритания да напусне ЕС. Иначе обаче ЕС изглежда в много добро здраве: от 1980 до 2016 година БВП на страните членки е нараснал от 3,8 трилиона на 16,5 трилиона долара, като според прогнозите след 5 години ще достигне астрономическата сума от 24 трилиона долара. А след известен спад в периода 2013-2016 г. напоследък се възвръща и доверието на хората в ЕС - повечето европейци са оптимисти за бъдещето на Съюза. Критиците на Евросъюза често твърдят, че Европейската комисия извива ръцете на страните членки - и че от това страдат гражданите. Всъщност обаче ЕС е обединение на суверенни държави, които доброволно отстъпват някои компетенции на Брюксел, но за сметка на това получават редица предимства като свободата на придвижване и най-вече достъп до най-могъщия обединен пазар в света. „Брюксел\" не замества суверенните национални правителства, а политиките на ЕС се формират в процес на преговори в рамките на трите централни институции - Европейския съвет, Европарламента и Еврокомисията. За своите 500 милиона граждани ЕС се грижи с помощта на 32 000 служители и чиновници. При население от 325 милиона в САЩ броят на тези хора е 2,6 милиона. 82-милионна Германия се справя с 315 000 чиновници и служители, във Великобритания броят им е 400 000, а в Полша - 427 000. Колкото до прочутия аргумент, че ЕС се опитва да регламентира всичко, та чак до кривината на краставиците, той не отчита един важен факт: такъв огромен вътрешен пазар има нужда от общи стандарти. При това тези стандарти се въвеждат след подробно обсъждане с бизнеса и имат за цел единствено да защитят правата на потребителите. Понякога стандартизацията дори изостава от нуждите - доказва го големият шум около различното качество на едни и същи храни в Западна и в Източна Европа. Всички решения в ЕС се вземат в резултат от сложен процес, който минава през съвета, парламента и комисията. В Еврокомисията Франция и Германия са представени с по един комисар - както всички останали. Да не говорим, че най-важните решения (за бюджета, за разширяването, за външната политика) винаги се вземат единодушно. Поради това в съвета и в комисията отделни държави или групи държави успешно прокарват собствена политика, например Кипър срещу преговорите за членство с Турция или пък четирите вишеградски страни по въпроса за миграцията и бежанците. Френско-германски диктат не може да има и поради едно просто обстоятелство: двете страни са на различни позиции по някои от главните въпроси като данъчния съюз, трансферните плащания и бързината на политическото обединяване. Общата валута е не само икономически, но и политически проект. Той има за цел да улесни търговията и да подпомогне възникването на обща европейска идентичност. Хората в държавите от еврозоната при пътуване печелят чисти пари, защото вече няма такси при обмяната на валута. Бизнесът - също. Търговията има голяма изгода и поради това, че вече не съществува рискът от колебаещите се валутни курсове. От въвеждането си до сега общата европейска валута успя не само да задържи инфлацията около 2%, но и да стане втората резервна валута в света след долара. Да, мюсюлманското население в ЕС нараства и в момента възлиза на около 26 милиона. Но това са само 5% от населението. Според прогнозите до 2030 г. процентите ще станат 6, а до 2050-а - 7,4. Но дори тези числа са твърде ниски, за да се говори за „ислямизация\". Освен това мюсюлманското население нараства не толкова поради приток на мигранти, а поради по-високата си раждаемост. И днес в редица европейски държави, сред които е и България, живеят по 7-8% мюсюлмани, но тези страни изобщо не се смятат за „ислямизирани\". Това лъжливо усещане идва и от още нещо: младите хора в „християнска\" Европа са все по-малко религиозни. Според допитванията над 90% от чехите, 80% от естонците, 75% от шведите, 72% от датчаните и 67% от унгарците в тази възрастова група не се идентифицират с никоя религия. Често се твърди, че в ЕС се харчат прекалено много пари за бежанците, вместо да се полагат повече финансови грижи за местните хора. Това не е вярно просто защото парите за бежанците са десетки пъти по-малко, отколкото парите в социалните системи на отделните държави. Освен това редица страни от ЕС вече орязаха финансовата подкрепа за бежанците, а като цяло Евросъюзът въведе много строги мерки за даване на политическо убежище - през 2017 г. само 46% от молбите са били удовлетворени. Останалите хора трябва да се върнат по домовете си. Да, Евросъюзът засега не се справя добре с репатрирането, но Комисията и страните членки са наясно с този проблем и са твърдо решени да се справят с него. Вярно е, че няколко терористични атаки бяха извършени с участието на кандидати за политическо убежище: Вюрцбург, Ансбах, Берлин, Стокхолм. Но много повече терористични нападения в държави от ЕС бяха извършени от хора с европейски паспорти. Повечето от тях наистина имат чуждестранни корени, но понякога са дори трето поколение граждани на Европа. Тъй че радикалният ислямистки тероризъм е доморасъл, а причината за него се крие в лошата интеграция. Независимо от това Евросъюзът работи сериозно по укрепването на своята сигурност: запушват се дупките в законодателството за политическото убежище, усилва се граничният контрол, работи се по укрепване на споразумението с Турция и за добра организация в грижите за самите бежанци и мигранти. Тук особено внимание се отделя на мерките срещу радикализирането на бежанците.", "date": "2019.05.20", "title": "Тук опровергаваме осем лъжи за ЕС"}
{"url": "https://clubz.bg/83169-es_i_sasht_nqmat_interes_ot_tyrgovski_konflikt", "text": "ЕС приветстваме факта, че въпреки наличието на някои различия, ЕС и САЩ се придържат лоялно и вярно към споразумението Тръмп-Юнкер от юли във Вашингтон. Така говорителят на Еврокомисията Маргаритис Схинас коментира решението на американския президент Доналд Тръмп от 17 май да отложи всяко решение за налагане на мита на коли и части за коли. И изтъкна, че нито ЕС, нито САЩ имат интерес да влизат в търговски конфликт. Тръмп отложи митата върху автомобилите с 6 месеца Той припомни също, че Брюксел и Вашингтон са партньори в сферата на сигурността. И стоките от нито една от двете страни не могат да представляват заплаха за сигурността на другата. Тръмп, председателят на ЕК Жан-Клод Юнкер и екипите им ще продължат сътрудничеството помежду си. Двамата лидери ще се срещнат на форума на Г-20 в Осака в края на юни.", "date": "2019.05.20", "title": "ЕС и САЩ нямат интерес от търговски конфликт"}
{"url": "https://clubz.bg/83164-pechalbata_na_ryanair_udari_dynoto", "text": "\"Райънеър\" (Ryanair) отчете днес най-слабата си годишна печалба от четири години. Най-големият нискотарифен въздушен превозвач в Европа освен това предупреди, че печалбите могат да намалеят допълнително догодина заради \"изтощителните войни с цените на билетите\", както ги определи главният изпълнителен директор Майкъл О'Лиъри. Той обаче заяви, че очаква секторът на полетите на къси разстояния на континента да се консолидира и билетите да поскъпнат до пет години, предаде Ройтерс, цитирана от БТА. Печалбата след данъци на авиокомпанията се е понижила до 1,02 милиарда евро (1,14 милиарда долара) за финансовата година до 31 март спрямо 1,45 милиарда евро за преходната година. Пътниците: Ryanair е най-лошата авиокомпания За периода до 2020 година, когато за първи път ще бъде включен и неотдавна придобитият губещ филиал \"Лаудамоушън\" (Laudamotion), резултатът ще бъде между 750 милиона и 950 милиона евро. Над 10 анализатори, анкетирани от компанията преди публикуването на финансовия отчет, прогнозираха печалба от 1,03 милиарда евро след облагане с данъци за годината до края на март 2019 г. и 977 милиона евро за годината до март 2020 година. Прогнозата за печалбата е \"разочароваща\" спрямо пазарните очаквания, коментира анализатор.  Акциите на \"Райънеър\" поевтиняха с 5 на сто в ранната търговия, допълва Си Ен Би Си.", "date": "2019.05.20", "title": "Печалбата на Ryanair удари дъното"}
{"url": "https://clubz.bg/83154-krizata_v_avstriq_moje_da_udari_nacionalistite_predi_evroizborite", "text": "Традиционните партии в Европа се надяват крайната десница да може да бъде спряна след падането на австрийския политически лидер, пише \"Индипендънт\", цитиран от БТА. Според медията политиците се надяват опозореният лидер на Австрийската партия на свободата АПС да бъде   на националистическото движение. Крайнодясната партия на Щрахе, която е в управлението от 2017 г., беше една от най-успешните политически сили сред антиимигрантските и националистическите партии, които през последните години бяха във възход в Европа, коментира \"Индипендънт\". Изданието допълва, че броени дни преди изборите за Европейски парламент скандалът е прекъснал инерцията, набрана от националистите.  Йохан Гуденус, който е един от замесените в скандал, е имал още срещи с  , участвало и в срещата на остров Ибиса, съобщава австрийският вестник \"Пресе\". Изданието се позовава на нова публикация на германския вестник \"Зюддойче цайтунг\". Вицеканцлерът на Австрия подаде оставка след корупционен скандал (ВИДЕО) В нея се казва, че след срещата на бившия ръководител на АПС Хайнц-Кристиан Щрахе и неговия съпартиец Гуденус с предполагаемата руска инвеститорка и довереното й лице на испанския остров през 2017 г. е имало още срещи, но този път само между Гуденус и довереното лице. Публикацията се позовава на аудиозаписи, с които разполагат \"Зюддойче цайтунг\" и списание \"Шпигел\".  Гуденус засега не е отговорил на запитване за коментар. Следващите срещи били във Виена. При една от тях, в края на август 2017 г., Гуденус и мъжът са разговаряли за това, че срещата в Ибиса не била протекла по желания начин. Сега обаче идеята била работата да продължи. На новите срещи, както се твърди, ставало дума отново за евентуални сделки между двете страни. \"Гардиън\" пише, че очевидното желание на Щрахе да приеме руска помощ повдига нови въпроси за обхвата на отдавнашните връзки на АПС с Русия и припомня, че крайнодясната партия има подписано официално споразумение за сътрудничество с партията на Владимир Путин \"Единна Русия\". Корупционен скандал тресе правителството на Австрия (ВИДЕО) Коментаторите в Австрия предричат, че дясноцентристката Австрийска народна партия (АНП) на канцлера Себастиан Курц най-вероятно ще спечели от  . Водещият ѝ кандидат на европейските избори Отмар Карас вчера изключи варианта за ново коалиционно управление с крайнодесните.  Но скандалът повдига въпроси и за партията на Курц, на които все още не е отговорено, както и за финансирането на политическите организации в Австрия въобще, отбелязва \"Гардиън\". \"Вашингтон пост\" отбелязва, че оставката на Щрахе и разпадането на коалиция е удар върху опитите на европейските антиимиграционни партии да се позиционират като благонадеждни управленски алтернативи. Изданието допълва, че скандалът може обаче и да мобилизира твърдото ядро привърженици на АПС в Австрия. Курц поиска предсрочни избори в Австрия (ВИДЕО) \"Ню Йорк таймс\" цитира анализатори, според които е твърде рано да се каже кой ще спечели от скандала в Австрия. Остава отворен и въпросът как Курц ще съумее да управлява в оставащите месеци до предсрочните избори, при положение че опозиционни фигури и представители на собствената му консервативна АНП призоваха всички министри на АПС да напуснат постовете си. Най-важният от тях е министърът на вътрешните работи Херберт Кикъл, който отговаря за апарата за сигурност, отбелязва \"Ню Йорк таймс\". В интервю за германския вестник \"Билд\" от вчера Курц не изключва възможността видеозаписите от Ибиса, които предизвикаха скандала, да станат предмет на наказателно преследване срещу бившия вицеканцлер Щрахе, предаде ТАСС. В интервю за френския \"Фигаро\" Курц заявява, че ще се бори срещу идването на власт в ЕС на левите и крайнодесните сили, защото е убеден, че програмите им заплашват съществуването на съюза. Това бе и първото изявление от Брюксел за случващото се в Австрия. На иронично подмятане на журналист „гласът“ на ЕК уточни, че думата „благодетели“ трябва да бъде в кавички. Корупционен скандал тресе правителството на Австрия (ВИДЕО) Курц поиска предсрочни избори в Австрия (ВИДЕО)", "date": "2019.05.20", "title": "Кризата в Австрия може да удари националистите преди евроизборите "}
{"url": "https://clubz.bg/83150-ognqn_gerdjikov_prezidentyt_ne_se_mesi_v_rabotata_na_sydebnata_sistema", "text": "Бившият служебен премиер и председател на 39-тото Народно събрание проф. Огнян Герджиков смята, че президентът Румен Радев не се намесва в съдебната власт и не вижда нищо осъдително в срещите му около предстоящия избор на нов главен прокурор.  Според него президентът Румен Радев не се намесва в съдебната власт, каквито обвинения отправи премиерът Бойко Борисов.  каза проф. Герджиков, който оглави служебното правителство на президента Радев през 2017 г.  Попитан за предложените от правосъдния министър Данаил Кирилов промени за предсрочно отстраняване на главния прокурор и двамата ръководители на висшите съдилища, проф. Герджиков каза, че трябва да има такива работещи механизми. За Огнян Гердживко председателят на Върховния касационен съд – Лозан Панов, е „малко краен“. И накрая добави, че „ . ", "date": "2019.05.20", "title": "Огнян Герджиков: Президентът не се меси в работата на съдебната система"}
{"url": "https://clubz.bg/83151-ucheni_opredeliha%C2%A0naj_poleznite_plodove", "text": "Американски учени изследваха плодовете и зеленчуците с най-голяма хранителна плътност и определиха съдържащите най-значими количества витамини, минерали, фибри и протеини, съобщи Хелт дей. Първите пет места заемат цитруси и ягодите, които са на второ място. Списъка оглавяват лимоните. След ягодите са портокалите, лаймът и розовият и червен грейпфрут. Колкото и голяма слава да имат боровинките, шести в класацията са къпините. Следва белият грейпфрут.  От кои страни се внасят плодовете на пазара Резултатите не означават, че боровинките или малините са за пренебрегване. Важно е плодовете да са с всички цветове на дъгата. Така се осигурява най-голямо разнообразие от хранителни вещества и фитохимикали, които не се изчерпват с витамините и минералите. Важен критерий при избора е зрелостта на плодовете - когато те зеленовеят, хранителните им съставки са по-малко. Учените от университета \"Уилям Патерсън\" са изследвали плодовете и зеленчуците за витамин В, включително тиамин, рибофлавин, ниацин, фолат, В6 и В12, вит. А, С, D, E и К, както и за калий, калций, цинк - общо 17 съставки, които са много важни за здравето.", "date": "2019.05.20", "title": "Учени определиха най-полезните плодове"}
{"url": "https://clubz.bg/83155-google_otne_licenza_na_huawei_za_android", "text": "Китайската компания Huawei вече няма да има лиценз за операционната система Android, съобщи Ройтерс. Това стана след като Alphabet, компанията майка на Google, спря бизнеса си с тях. Решението не е на Google - компанията няма избор поради включването на Huawei в черен списък от американския президент Доналд Тръмп. Според САЩ китайската компания е оставила пробойни в мрежовата си техника, която може да бъде употребявана от китайските власти за шпионаж. Vodafone откри тайни функции в оборудване на Huawei Първоначално санкциите засягаха само мрежовото оборудване за 5G на Huawei, после обаче последва пълна забрана за американски компании да имат бизнес с китайската компания. Ударът е сериозен за Huawei, която ще остане без последната версия на Android за бъдещите си устройства, и няма да има достъп до популярните услуги на Google като Play Store, от който обичайно се свалят апликации и приложения като Gmail, Maps, YouTube и други. Huawei може да се откаже от Android? Едва ли Добрата новина за потребителите е, че това няма да засегне поне за известно време настоящите модели. Лошата е, че при излизане на нова версия на Android те ще получат ъпдейт много по-късно от всички други на пазара. А новите смартфони на китайците ще ползват отворената версия на Android и няма да имат пряк достъп до Google Play Store. Има обаче други магазини за апликации. Huawei в момента е вторият производител на смартфони в света, веднага след Samsung. Компанията не разчита на американския пазар, огромна част от продажбите ѝ са в родния Китай, Индия и Европа. Отнемането на лиценза за Android обаче ще я удари на всички пазари. Според анализаторите това може да доведе до минаване към развиващите се алтернативи на Android, като Tizen, или варианта китайците да разработят собствена версия на операционната система. Санкциите обаче ще ударят и хардуера. Бъдещите устройства Huawei няма да имат флагманните чипове на американската компания Qualcomm и ще трябва да търсят алтернативи за много други от компонентите си. Huawei може да се откаже от Android? Едва ли", "date": "2019.05.20", "title": "Google отне лиценза на Huawei за Android"}
{"url": "https://clubz.bg/83156-plastmasovite_otpadyci_zastrashavat_i_vyzduha", "text": "Замърсяването на океаните с пластмаса вреди на най-дребните организми – бактериите, пише сп. \"Къмюникейшънс байолъджи\", цитирано от БТА. Авторите се позовават на резултатите от австралийско изследване. Над половината от българите смятат, че има проблеми със замърсяването на въздуха Учените от университета \"Маккуори\" са установили, че в частност химикалите, процеждащи се от пластмасовите отпадъци, ограничават растежа и увреждат фотосинтезата и съответно производството на кислород на   Въпросните микроорганизми са най-изобилните фотосинтезиращи бактерии в океаните. Иде нова екокриза - от пластмасовите бутилки Смята се, че бактериите Prochlorococcus самостоятелно допринасят за 10 процента от производството на кислород на Земята, сочи изследването. Румъния забрани пластмасовите торбички. А у нас кога? Чрез вредите, които нанася на микроорганизмите, замърсяването на океаните с пластмаса застрашава и въздуха, който хората дишат всеки ден. Иде нова екокриза - от пластмасовите бутилки Румъния забрани пластмасовите торбички. А у нас кога?", "date": "2019.05.20", "title": "Пластмасовите отпадъци застрашават и въздуха"}
{"url": "https://clubz.bg/83153-sledizbornite_scenarii_qsni_ochertaniq_no_s_razmiti_izhodi", "text": "Седмица преди изборите на 26 май и часове преди да излязат последните социологически проучвания, се смята, че разликата между двете големи политически формации ГЕРБ и БСП е толкова малка, че никой не може да каже кой ще е победител. Ситуацията е подобна на изборите за Европарламент през 2007 г. и на парламентарния вот през 2017 г. Същевременно опитът ни научи да се страхуваме от последната седмица на изборната кампания. Когато някой планиран или случаен инцидент, подобен на този като изказването на Доган от 2009 г., може да промени крехкия баланс. Особеното при тези европейски избори. Защото те се разглеждат като началото на период, който е свързан с участието на многобройни фактори, повечето трудно предвидими. Предложената графика е по-скоро инструмент, който се опитва да очертае и свърже най-вероятните фактори и варианти за политическото развитие в страната в рамките на следващите две години. Процентите, с които са оценени различните сценарии, са баланс от мнения и оценки, събрани от приятели и колеги. Резултатите от изборите за Европарламент се очаква да дадат отговор на въпроса не само коя е първата политическа сила, но и как ще се преподредят останалите политически формации.   \n\tСпоред различните социологически агенции броят на участниците в евровота, които ще минат бариерата от 5,89% за влизане в Европейския парламент, варира. В случая шансът да успеят към този момент имат само 3 политически формации и той се оценява на 40%. А повече от 3 имат 60% шанс. Като за момента коалицията с най-голям шанс да стане 4-та, минала бариерата, е ВМРО (поне като се гледа интензивността на тяхната предизборна кампания).   За разлика от българските парламентарни избори, при които влизането в парламента предопределя съставянето на правителството, при евровота резултатите ще са по-скоро тест за електоралния потенциал. Преминаването на границата от 5,89% за \"Демократична България\" би означавало, че електоратът на т. нар. традиционна десница е успял да намери свой политически представител. Но дори резултати над 4% могат да се оценят като успех. Донякъде изненадващо, някои от проучванията показват известно възстановяване на загубените позиции от „Воля“. Дали е така – единствено изборите може да покажат. –  Това означава, че натискът върху правителството на Борисов ще отслабне поне за известно време. Не е ясно обаче дали тази победа ще доведе до някаква реабилитация на втория човек в ГЕРБ Цветан Цветанов. Един успех би трябвало да означава, че Цветанов е успял да мобилизира партийния апарат въпреки несигурността в партийните редици.   Победата обаче този път не гарантира нищо – нито на втория човек, нито партийния апарат. Премиерът Борисов говори за „чистката“, а незначителният спад на електоралната подкрепа според социологическите проучвания изглежда показва, че избирателите харесаха този подход. Същевременно очакването е, че участието на ГЕРБ в правителството означава да  продължи да губи електорална подкрепа. За три десетилетия демократични избори не е имало партия, която да не е загубила избиратели след участие във властта.   Евентуалната победа на ГЕРБ би означавала и проблеми за Корнелия Нинова, съответно възможност за търсене на нов лидер в социалистическата партия. Тази изборна кампания ясно показа колко са силни противниците на Нинова в БСП. Победата на ГЕРБ също в никакъв случай не означава стабилизация на коалицията дори и при сътресения в БСП. В редиците на „Обединени патриоти“ няма никакви признаци, че разцеплението може да бъде преодоляно.  На тези избори ВМРО, \"Атака\" и НФСБ на практика тестват електоралния си потенциал и за момента големият победител е ВМРО. Партията на Каракачанов успя да изсмуче националистическия електорат, който прие, че е по-добре да го представя някой в Европарламента, вместо да остане лоялен на неговата партия. Интересното е, че ако погледнем индивидуалните резултати от 2013 г., когато трите партии се явяваха самостоятелно, ВМРО е партията с най-малка електорална подкрепа. Тогава „Атака“ получи 7,3%, НФСБ – 3,7%, а ВМРО – 1,9%.  В този план и \"Атака\", и НФСБ след изборите за Европарламент имат интерес да подобрят позициите си, атакувайки ВМРО и подкрепяйки правителството. Обратното – ВМРО има интерес да отиде на бързи избори.  Победата на ГЕРБ няма да премахне потенциала на улични протести срещу правителството, подобни на тези през октомври 2018 г.  Независимо дали ще са заради цените на горивата или въвеждането на тол системата. Това е равно вероятна възможност. Но за разлика от президентските избори през 2016 г. сега знаем, че това няма да доведе до оставка на премиера Борисов. Победата на левицата обаче ще затвърди позициите на Нинова начело на партията.  Със сигурност една победа на левицата би увеличила и натиска върху правителството. Съответно би накарала БСП да търси нови улични протести. Основният проблем на протестната стратегия е, че правителството пада само в парламента. Както видяхме при правителството на Пламен Орешарски, а след това и при следващите правителства на Бойко Борисов - улицата в България се уморява до 2-3 месеца.  В този план е важно какви ще са резултатите на другите парламентарно представени партии. Според някои от политическите наблюдатели добрите резултати на ВМРО и \"Воля\" биха ги мотивирали да търсят бързи предсрочни избори. Успехът на този вариант обаче минава през ДПС. Съществува и трети сценарий, който в настоящия момент се смята за малко вероятен –   в резултат на „Апартаментгейт“, къщите за гости и нов гейт в последния момент. Малката вероятност на този сценарий се аргументира с доста твърдия електорат на ГЕРБ, който се доближава като поведение до този на ДПС и БСП.  При втория и третия сценарий вероятността за бързи предсрочни избори за парламент, които да съвпаднат с местните избори, се увеличава, но има един фактор, който работи в обратната посока. Смята се, че това е изборът на главен прокурор. По тази причина провеждането на предсрочни избори заедно с местните се оценява с доста ниска вероятност – около 10-15%. Възникването на нова голяма политическа формация, която да има значимо влияние през следващата една година, също се оценява като малко вероятно (около 20%). Причината е, че съществуващите партии имат много лоялен и устойчив електорат независимо дали е на ГЕРБ, БСП и ДПС или на националисти и традиционна десница. Една нова партия трудно би имала по-голяма подкрепа от партията на Бареков през 2014 г. Тук е възможен инженерен вариант Мая Манолова–Слави Трифанов, които биха показали амбиция да атакуват следващия парламент. Големият проблем на този вариант е, че и ГЕРБ, и \"Демократична България\" ще играят агресивно срещу него. Безспорно много по-решителните избори ще бъдат за местна власт. ", "date": "2019.05.20", "title": "Следизборните сценарии - ясни очертания, но с размити изходи"}
{"url": "https://clubz.bg/83152-bylgarskite_gimnastichki_vzeha_tri_medala_na_evropejskoto", "text": "Българските гимнастички се завръщат с три бронзови медала от Европейското първенство в Баку. Отличничка е Боряна Калейн, която взе индивидуално две от отличията и имаше участие в третото. Тийнейджърката направи отлично съчетание с лента, за което получи 19,750 точки. Другата ни представителка Катрин Тасева не се представи по най-добрия начин и остана на 8-о място - 17,750. Първите две места са за рускините Дина Аверина (20,400 т.) и Александра Солдатова (20,300 т.) - те единствени получиха оценки над 20. Злато за златните ни момичета в многобоя (ВИДЕО) По-рано Боряна Калейн взе отличие и на топка - 21,800 т. На този уред Тасева е седма. И тук класирането е във вида като на лента - първа е Аверина, втора - Солдатова. Ден по-рано българският отбор в състав Боряна Калейн, Катрин Тасева, Невяна Владинова и ансамбъл девойки (Яна Момчилова, Карина Димитрова, Жанина Георгиева, Александра Кьосева, Маргарита Василева и Моника Заркова) завърши трети в отборното състезание. Отбелязваме още две четвърти места. Капитанката Невяна Владинова зае тази позиция на обръч с 20,700, а Тасева получи 21,150 на бухалки.", "date": "2019.05.20", "title": "Българските гимнастички взеха три медала на Европейското"}
{"url": "https://clubz.bg/83147-glavniqt_arhitekt_vs_sportniq_ministyr_vmesto_stroeji_v_borisovata_dajte_idei", "text": "Спорът между Столичната община и спортното министерство за строителство в Борисовата градина продължава и днес. След като министър Красен Кралев заплаши със съд заради отказа на \"Московска\" 33 да даде зелена светлина за нови градежи в парка около сегашните стадиони, днес главният архитект Здравко Здравков призова: вместо съдебни дела Министерството на младежта и спорта (ММС) да даде работещо решение за достъпа до спортните съоръжения и за паркирането. Спорът води началото си от устройствения план на Борисовата, който е на етап обсъждане. Той предвижда забрана за строителство на нови обекти, което обаче засегна плановете за обновление на спортните съоръжения на територията на парка, и по-специално на стадион \"Българска армия\". Разрешено е реновиране, но в рамките на \"чашката\" на съоръжението. Концесионерът, собственикът на \"ЦСКА-София\" (основните акционери в клуба са Гриша Ганчев и Юлиан Инджов) вече представи архитектурни идеи за по-сериозно обновление от възможната в момента само козирка. Министър vs Столичната община - иска строежи в Борисовата градина Планът беше представен още през 2017 г. Тогава министерството е имало възражения само да се превърне стадион \"Юнак\" в зелен амфитеатър. Това възражение е било уважено, разказа днес Здравков в сутрешния блок на бТВ. И допълни, че на 5 юни ще има ново обсъждане и от ведомството на Красен Кралев могат да внесат своите мотивирани предложения. По думите му общината се е спряла точно на този проект при конкурса за Борисовата, защото е бил \"най-консервативен\" - \"именно защото не се предвижда застрояване\". И националният стадин \"Васил Левски\", и \"Армията\" са запазени в него като спортни съоръжения. ЦСКА-София показа два проекта на бъдещия си стадион (ИЛЮСТРАЦИИ) С което отново призова министерството да даде работещи предложения за паркиране и достъп в условия, в които нови паркинги и алеи за автомобили няма да се строят за \"Армията\". За момента планът предвижда на мястото на автокъщата на бул. \"Драган Цанков\" да бъде проектиран паркинг за 400 автомобила. Също така главният архитект изрази личното си убеждение, че мястото на Националния стадион трябва да бъде преместено. Тук община и държава са на едно мнение. Министърът на спорта: ЦСКА има право да строи в Борисовата градина По думите на Здравков, когато съоръжението е строено през 1961 г., колите в София са били значително по-малко – падали са се 80 автомобила на 1000 души. Съответно достъпът до стадиона е бил по-удобен. Сега обаче не е така – според някои изчисления в момента на 1000 души в София се падат над 600 автомобила. Извън броженията на спортното министерство по устройствения план такива се появиха и сред общински съветници, които заподозряха общината в залагане на скрито строителство. Главният архитект на София е нямало да презавери разрешителното за строежа на небостъргача \"Златен век\", ако собственикът на \"Артекс\" – Пламен Мирянов, не го беше оттеглил, сподели \"от кухнята\" още Здравков. Тъй като разрешителното за строеж е било изтекло през 2017 г., от \"Артекс\" са имали едногодишен срок да го презаверят. Подали и такова искане, но скоро то било оттеглено. \"Артекс\" обжалва спирането на строежа на \"Златен век\" Той сподели, че вече не получава есемеси от Мирянови, а преди две седмици са имали среща за други техни проекти в София. Пороците на проекта датират още от 26 януари 2007-а, когато в \"12 без 10\" тогавашният главен архитект Петър Диков издава разрешителното. \"Тогава Законът за устройство на територията е тиктакал, бил е приет от Народното събрание и са оставали само два дни до влизането му в сила\" – обясни Здравков.  И призова, ако някой има въпроси по казуса – да се обърне към самия Диков. Здравков коментира и анонсираната от него в края на миналата седмица нова наредба за градската среда. Както Клуб Z писа, в нея е заложено \"изчистване\" на фасадите от елементи като климатици, кабели, рекламни пана и пр. Както и боядисване на сградите в определени цветове. Пилотно проектът стартира на четирите централни улици \"Цар Иван Шишман\", \"Граф Игнатиев\", \"6 септември\" и \"Солунска\", като идеята е постепенно да се разшири и към останалите части на града. Обещано от главния архитект: София без климатици и кабели по фасадите По думите му в момента стандартът е подложен на консултации и може да бъде модифициран в рамките на месец. Що се отнася до собствениците на сградите в тези карета, наредбата предвижда те да имат 3-годишен срок, в който да изпълнят изискванията по стандарта. В противен случай се предвиждат санкции. ЦСКА-София показа два проекта на бъдещия си стадион (ИЛЮСТРАЦИИ) Министърът на спорта: ЦСКА има право да строи в Борисовата градина \"Артекс\" обжалва спирането на строежа на \"Златен век\" Обещано от главния архитект: София без климатици и кабели по фасадите", "date": "2019.05.20", "title": "Главният архитект vs спортния министър: Вместо строежи в Борисовата дайте идеи"}
{"url": "https://clubz.bg/83149-borisov_ochakvame_vtori_kostinbrod_chetvyrtyk_petyk", "text": "Това заяви в ефира на бТВ тази сутрин премиерът и лидер на ГЕРБ Бойко Борисов. Той гостува в сутрешния блок заедно с водача на листата за евровота на партията Мария Габриел. Направеното от ГЕРБ няма алтернатива, подчерта премиерът. Не, БСП не е алтернатива на модела \"Борисов\" На въпрос дали се бори да си \"върне партията\" от Цветанов, Борисов отсече, че той я е създал. Цветанов е сред знаещите, с много опит, направил е много за партията, но се е дръпнал настрани. Които трябвало, са подали оставка заради \"Апартаментгейт\", подчерта Борисов. Но най-важна била \"превенцията\" – повече никой няма да посмее.", "date": "2019.05.20", "title": "Борисов: Очакваме втори \"Костинброд\" четвъртък-петък"}
{"url": "https://clubz.bg/83144-da_dojde_djon_snou_da_ni_upravlqva", "text": "То не е превъртяно и веднъж. Преди Втората световна война също е имало подобно превъртане. Винаги има подобни периоди, защото така работи системата на управление на света. Народът трябва да е прост, да е беден, да го караш по фалшив начин да се чувства щастлив. Това е моето обяснение. Изключително се дразня на абсолютно всички – няма един политик, на когото да кажа: „Браво!“. Може би Джон Сноу (герой на сериала „Игра на тронове“, бел. ред.) би бил единственият. Ей такъв да дойде. От доста време е ясно, че промeните бяха режисирани. А може би трябваше едни две хиляди души да бъдат вкарани в един стадион и разстреляни, защото комунистите са направили същото, когато са дошли на власт. Те са дошли и са занулили – колко хора са избили, цвета на интелигенцията, това е било много важно. Дори по турско робство не са ни занулявали толкова много. Имало е богати хора, които са давали пари. Пак е имало алъш-вериш, но е имало и интелект. В момента ние нямаме такъв ген. Върнахме се при „деведесетарските“ мутри и такава ни управляват. Много е тъпо. Как простият народ да стане, когато генът ни е избит? Ние нямаме хората, които биха могли да управляват тази държава. Първоначално ние се казвахме „Resemblance“ („прилика“ от англ., бел. ред.), бяхме млади, борбени и искахме да сме различни. Дори използвахме френското „Ressemblance“. Зимата на 96-та година бяхме избягали в Унгария, където се оказаха ужасни, страшни шовинисти. Върнахме се тук и решихме да пеем на български. И първият въпрос на един концерт в София, който ни зададоха, беше как да ви обявим. Ние казахме „Resemblance“ – бяхме го вече променили от френски на английски. А човекът срещу мен: „Как, как, как? Копеле, измислете нормално име!“. Така за една вечер измислихме нещо кратко, което бързо да се помни – P.I.F, с по една точка, за да не е като списанието. Вече имахме няколко добри песни – „Колело“, „Приказка“, сингъл. Появи се и първото интервю. И първият въпрос на журналиста беше: „Какво означава абревиетурата P.I.F?”. Петимата от групата получихме „тапа в устата“. Не бяхме мислели за отговори на този въпроси. И барабанистът ни тогава избухна с „Patriots In Fashion” (“патриоти в модата“, бел. ред.). Оттам започнахме да си играем с тази абревиетура – Pictures In Frames („картини в рамки“) и т.н. Истината е, че реално нищо не означава. Абе, слушай музиката, какво ти пука какво точно означава...  Може би защото много се злоупотребява с нея и просто се обезцени. Толкова е близко мафията до управляващите. Няма място да си патриот някъде вътре между мафиотите и управниците ни, те са толкова близко. Ние сме една шепа хора, един квартал на Москва, това е България. ", "date": "2019.05.20", "title": "\"Да дойде Джон Сноу да ни управлява\" "}
{"url": "https://clubz.bg/83146-alen_delon_poluchi_pochetna_zlatna_palma", "text": "Филми с участие на Ален Делон цели седем пъти са били включвани в конкурсната програма на кинофестивала в Кан, но той никога не е получавал награда от него, констатира агенция Франс прес. Ален Делон за киното, жените, сексуалния тормоз... Тази несправедливост бе поправена снощи с удостояването на легендата на френското кино с почетна \"Златна палма\". Престижното отличие бе връчено на Делон от неговата дъщеря Анушка. Феминистки обвиниха актьора, че е \"расист, хомофоб и женомразец\". Активистки от американската асоциация \"Жените и Холивуд\" стигнаха до това заключение, след като внимателно проучиха всички изказвания на Делон.в миналото. Те внесоха петиция с 25 хиляди подписа до ръководството на кинофеста той да не бъде \"почетен\". Фестивалът в Кан започва със скандал с Ален Делон Генералният директор на кинофестивала в Кан Тиери Фремо се опита да защити 83-годишния актьор от това, което той нарече \"политическа полиция\". Фестивалът в Кан започва със скандал с Ален Делон", "date": "2019.05.20", "title": "Ален Делон получи почетна \"Златна палма\""}
{"url": "https://clubz.bg/83145-11_zaginali_pri_strelba_v_bar_v_braziliq", "text": "Най-малко единайсет души са били убити снощи при стрелба в бар в Белем, в северния бразилски щат Пара, предадоха Франс прес и Асошиейтед прес, като се позоваха на министерството на обществената сигурност. АП цитира новинарския сайт G1, че седем въоръжени мъже открили огън в бара. Стрелба по аржентински депутат и помощника му Говорителка на щатските власти потвърди, че е имало смъртоносна стрелба, но не разкри подробности.", "date": "2019.05.20", "title": "11 загинали при стрелба в бар в Бразилия"}
{"url": "https://clubz.bg/83142-masovi_protesti_v_evropa_sreshtu_populizma", "text": "Десетки хиляди хора излязоха вчера по улиците на редица европейски градове, за да протестират срещу десния популизъм и национализъм преди изборите за Европейски парламент идната седмица, предаде Асошиейтед прес. \n\tВ германските градове Берлин, Кьолн, Лайпциг, Франкфурт, Мюнхен и Хамбург преминаха шествия под лозунга \"Една Европа за всички: твоят глас против национализма\". Според организаторите в протеста в Берлин са участвали 20 000 души. \n\tОрганизаторите на демонстрациите подкрепят Европейския съюз, но също настояват за промени в миграционната политика и за продължаване на спасителните мисии за мигранти в Средиземно море. \n\tШествия под лозунга \"Не на омразата, да на промяната\" бяха организирани в Будапеща, Генуа, Варшава, Букурещ и други градове. \n\tЕвропейският парламент със 751 депутати има ограничени правомощия, но изборите се възприемат като премерване на силите както от десните, популистки и националистически групи, които искат намаляване на имиграцията и повече власт за националните правителства, така и от левоцентристките и десноцентристките традиционни партии, подкрепящи сътрудничеството между 28-те страни в ЕС и отстояващи върховенството на закона и демокрацията, отбелязва БТА. ", "date": "2019.05.20", "title": "Масови протести в Европа срещу популизма"}
{"url": "https://clubz.bg/83143-trymp_zaplashi_iran", "text": "Президентът на САЩ Доналд Тръмп отправи заплаха срещу Иран снощи в послание в Туитър, което засили безпокойствата за възможен конфликт на фона на растящото напрежение между САЩ и Иран, предаде Ройтерс. \n\t Той написа това в отговор на вчерашното изявление на командващия корпуса на гвардейците на революцията Хосейн Салами, че Иран не иска война, но и не се страхува от война.  Миналата седмица иранският върховен лидер аятолах Али Хаменей каза, че Иран не иска война със САЩ, но няма да преговаря с тях и е избрал \"пътя на съпротивата\", напомня ДПА. САЩ струпват войски около Иран Тръмп обвинява Иран, че се опитва да се сдобие с ядрено оръжие, дестабилизира Близкия изток и подкрепя тероризма. В началото на май Иран обяви, че прекратява изпълнението на част от ангажиментите си по споразумението със световните сили за ядрената му програма. Това стана година след като Тръмп изтегли САЩ от споразумението и възстанови икономическите санкции срещу Техеран. Тя бе попитана дали ще коментира туита на Доналд Тръмп, който журналист нарече „майка на всички туитове“.", "date": "2019.05.20", "title": "Тръмп заплаши Иран"}
{"url": "https://clubz.bg/83141-kakvo_vidqh_v_rodopskoto_selo_pripek", "text": "И такова село има в България - живо, с пълна детска градина, с гимназия, с деца във всички възрасти, които на този ден са облечени в народни носии. В родопското село Припек се провежда традиционният майски събор. Слънцето грее, площадът е пълен с хора, уредбите разнасят мощни звуци на гайда. \"Детската градина на селото засега е пълна\", казва Диана Шуманова, помощник-възпитател. Тя обаче добавя, че семействата постепенно се изнасят. От всяка къща има гурбетчии, пръснати в Германия, Австрия, Холандия, Англия, Испания. Възрастният мъж отбелязва, че помни и комунизма, и демокрацията, \"дето все не идва, пустият му преход безкраен\".  \"Може и да са малки обекти, но промяната се усеща силно - с финансирането по европейски проекти селото се преобрази. Пътищата са асфалтирани, училището и градината са ремонтирани, изградиха се детски площадки, подпорни стени\", коментира Диана Шуманова и добавя: Припек е най-голямото село в община Джебел с жители над 1000 души и 346 къщи. То е населено изцяло с българомохамедани, които твърдят, че селото им е единствената българска крепост в общината. Най-малко 700 души постоянно живеят тук. Никой не продава земята или къщата си. Защото всички се надяват, че ще дойдат по-добри времена. Млади хора не стъпвали в джамията, само най-възрастните. Той казва, че голяма част от младежите вече са кръстени в Христовата вяра, макар родителите им да изповядват исляма. За да оцелее селото обаче, са нужни и работни места. Симеон Бонев го знае много добре. Той е собственик на шивашка фирма в Припек. Бил е управител на подобен цех и по времето на Тодор Живков. И тогава, и сега заплатите в сектора били все 500 лева. А това идвало от корупцията - той не можел да изнася продукцията си, защото \"горе има мафиотска структура, тя казва кой може да развива бизнес и кой не\". За Симеон Бонев Европа е само в София, \"в Припек тя още не е стъпила\". Според него е несправедливо субсидии за животновъдство да получават само големите фермери, а малките да остават пренебрегнати. Той посочва, че хората в Припек отдавна са се отказали и от тютюнопроизводството. Той смята, че спасението е първо в промяната на манталитета.  Кмет на село Припек е Стефан Джуванов. И той е дошъл на събора, а около него кръжат двете му дъщери. Голямата Теолина е на 21, студентка по химия в университета в Марбург, дошла си е на село за седмица. \"Дойче веле в Припек! Първата година в Германия това беше практическото ми помагало по немски език!\", възкликва момичето и препоръчва на всички да ползват езиковите курсове на ДВ. Теолина дълго мечтаела да живее в тази страна. \"В нашето село живеят хора на дадената дума и честта, с характер като на тази планина отсреща. Никой не може да ни пречупи\", казва кметът Стефан Джуванов. ГЕРБ е неговата партия и той я благославя, защото в селото вече нямало режим на водата, улиците били асфалтирани и проблемите се решавали. Предвижда се цялостно строителство и асфалтиране на шест улици, а това е важно заради терена на селището - къщите му са пръснати по баири и скатове, което прави придвижването проблемно.", "date": "2019.05.20", "title": "Какво видях в родопското село Припек"}
{"url": "https://clubz.bg/83148-hristo_ivanov_nie_postoqnno_jiveem_v_edin_kostinbrod", "text": "Това каза съпредседателят на „Демократична България“  Христо Иванов в ефира на Нова тв тази сутрин. Христо Иванов: Мандатът на Цацаров е абсолютно провален За изисканите проверки от главния прокурор на офшорни сметки и имоти зад граница на хора, заемащи висши държавни длъжности, Иванов коментира: Радев: Ангажираните с избора на главен прокурор да не забравят отговорността си Лидерът на \"Да, България\" коментира и консултациите при президента за избор на нов главен прокурор, които станаха повод за задочен спор между премиера Бойко Борисов и президента Румен Радев: И пак: Борисов срещу Радев заради срещите му със съдебната власт Христо Иванов: Ние сме алтернатива на БКП-тата – ГЕРБ и БСП В ефира на Нова тв бе и Албена Симеонова - трети кандидат в листата на „Демократична България”. Тя обяви, че нейната основна кауза като евродепутат, ще бъде промяната на общата селскостопанска политика. Радев: Ангажираните с избора на главен прокурор да не забравят отговорността си И пак: Борисов срещу Радев заради срещите му със съдебната власт Христо Иванов: Ние сме алтернатива на БКП-тата – ГЕРБ и БСП", "date": "2019.05.20", "title": "Христо Иванов: Ние постоянно живеем в един \"Костинброд\""}
