{"url": "http://clubz.bg/55950-starata_nokiq_malyk_ekran_golqma_bateriq_i_putin_i_trymp", "text": "В чест на срещата на президентите на Русия и САЩ руската компания Caviar създаде специален модел на Nokia 3310 с портретите на двамата лидери. Фирмата е известна с това, че изработва луксозни лимитирани серии от най-популярните модели мобилни телефони. Сега Caviar са решили да използват „съживената” Nokia 3310, която отскоро пак е на пазара – с малкия екран, големите бутони и „най-здравата батерия”. Върху корпуса на телефона обаче са Тръмп и Путин в профил. Цената на „политизираната” нокия е 149 хиляди рубли, което e около 2160 евро. Но двата портрета не са всичко. Върху нокията е поставена и емблемата на срещата на Г-20 в Хамбург, където Путин и Тръмп се срещнаха за първи път. Компанията Caviar има традиция в производството на телефони с противоречива художествена стойност. Преди по-малко от година производителят на луксозни стоки предизвика скандал с Руската православна църква. Тогава на пазара бе пуснат златен „православен” iPhone7, чиято цена достигаше 3600 евро. Рекламният клип твърдеше, че всеки един от тези апарати „укрепва вашата вяра, дарява защита и покровителство”. Производителят твърдеше също, че апаратите са благословени от църквата, но това бе опровергано.", "date": "08.07.2017", "title": "Старата нокия - малък екран, голяма батерия и... Путин и Тръмп"}
{"url": "http://clubz.bg/55969-vodata_v_haskovo_pak_sys_zabrana_za_piene", "text": "Отново завишени стойности на уран във водата в Хасково. Резултатите от изследванията наложиха отново въвеждане на абрана за пиене на водата от чешмата. Заповедта е издадена в петък вечерта от регионалната здравна инспекция в Хасково. Забраната за ползване на водата в Хасково за пиене и готвене официално бе отменена само преди  2 седмици. Според регионалната здравна инспекция последните проби отпреди 2 дни отново са отчели превишаване на нормата за уран във водата, макар и минимално. Изследванията са взети на 5 юли и показват между 0,031 и 0,044 микрограма на литър при норма от 0,03. Засега кладенци, включени във водоснабдяването на града, няма да бъдат спирани, уточниха от РЗИ, но добавиха, че ВиК трябва да извършва мониторинг  на водата на по-кратки времеви интервали. За населението в града трябда да бъдат осигурени и водоноски . На община Хасково е дадено предписание да осигури бутилирана вода за приготвянето на храна за детските градини и ясли, училища, социални и лечебни заведения. ", "date": "08.07.2017", "title": "Водата в Хасково пак със забрана за пиене"}
{"url": "http://clubz.bg/55968-ne_igraesh_na_uimbyldyn_no_pechelish_35_000_paunda_tenisisti_iskat_promqna", "text": "Водещи тенисисти поискаха промяна в правилото за разпределение на парите в турнирите от Големия шлем. Заради хората от трибуните, които плащат луди пари за билети. Така в \"белия спорт\" отново се доказа, че има \"бели лястовици\", които мислят и за феновете, освен за джобовете си. Какво възбуди реакцията? На турнира \"Уимбълдън\", който този уикенд приключва първата си седмица, 8 играчи прибраха по 35 хиляди паунда от наградния фонд, без изобщо да са играли в първия кръг или са се отказали в него заради контузии, неразпложение и т.н. Такъв бе случаят, например, с Фелисиано Лопес (Испания), който \"хвърли кърпата\" в четвъртия сет на мача си с Адриан Монарино заради контузия в стъпалото. За което получава 35 000. 24 часа по-късно Лопес се върна на корта за мач на двойки. Загуби го, но си тръгна от британската столица с 40 375 лири. А ако някой зрител теоретично е платил 55 паунда, за да гледа специално него, е останал разочарован. Бившият играч и настоящ директор на \"Ол Инглънд клъб\" Тим Хенман се съгласи с Конта, но призна, че към момента не може да се намери решение. Той добави, че състезателите заслужават награда заради това, че са си извоювали правото да стигнат до основната схема на голям турнир. Отношение по казуса взе и Роджър Федерер, който в първия кръг игра сет и малко срещу отказалия се Александър Дългополов. Маестрото даде за пример веригата турнири на мъжката тенис асоциация АТП. Тя въведе правило, според което контузени и болни състезатели изобщо не се допускат до първия кръг.", "date": "08.07.2017", "title": "Не играеш на \"Уимбълдън\", но печелиш 35 000 паунда. Тенисисти искат промяна"}
{"url": "http://clubz.bg/55961-43_000_dushi_sa_represirani_v_sssr_kato_blizki_na_izmennici", "text": "Дори в Русия днес не са много хората, кото знаят какво означава абревиатурата ЧСИР. В не съвсем далечното минало обаче едно такова клеймо е довело до трагичен обрат в живота на десетки хиляди хора. А немалко от тях дори са се сбогували с живота си. Съкращението означава  . Точно преди 80 години - на 5 юли 1937 г., е прието зловещото постановление на съветското Политбюро \"За членовете на семействата на осъдените изменници на родината\". В резултат десетки хиляди хора за репресирани само защото са роднини на \"врагове на народа\". На тази дата Николай Ежов - министър на вътрешните работи, известен като \"кървавото джудже\" на Сталин, получава копието от този документ. Той повелява да бъде прието предложението на НКВД (народния комисариат на вътрешните работи, или МВР - б.р.) да бъдат изпращани в лагери за 5-8 години всички жени на изменници и членове на дясно-троцкистки шпионско-диверсионни организации. И за целта да бъдат създадени лагери на територията на днешен Казахстан. Наредено е също всички останали на свобода деца сираци на възраст до 15 г. да бъдат взети под държавна опека. Те трябва да бъдат настанени в детски домове или закрити интернати, задължително извън Москва, Ленинград, Киев, други големи, крайморски и гранични градове. По силата на това постановление са репресирани 18 000 съпруги и са отнети 25 000 деца. През 70-те г. на ХХ век писателят Феликс Чуев попитал пенсионирания вече Вячеслав Молотов - бивш външен министър и премиер на СССР, защо е трябвало да страдат жените и децата. Отговорът бил следният: Най-много репресии по семеен признак били извършени през 1937-1938 г. Това е периодът, когато под ножа отиват високопоставени комунисти, хора с добро положение и връзки. Жените им наистина са можели да смущават умовете на хората с \"ненужни\" разговори и най-вече да досаждат на висшето началтво и органите с всякакви молби и оплаквания. Тук Би Би Си припомня как по времето на разкулачването - насилствената колективизация, силният женски плач е бил приравняван към контрареволюционна агитация. Само месец и половина след приемането на постановлението - на 15 август 1937 г., са въведени някои \"смечкавания\". А година по-късно - на 27 август 1938 г., НКВД разрешава едностранен развод с арестувания не само без негово съгласие, но дори без предварителното му уведомяване. За престъпленията и репресираните заради тях са въведени специални съкращения. Някои от тях щяха да звучат смешно, ако нещата не бяха толкова трагични, изтъква би Би Си. Ето някои от абревиатурите. Интересното е, че през 1935 г., на среща на комбайнери ударници с партийното ръководство, башкирски колхозник на име Гилба заявява, че макар да е син на кулак, ще се бори за делото на работниците и селяните. На 7 ноември 1937 г. обаче, на празничен обяд с членовете на Политбюро, вождът заявява: В действителност властта действа и тако, и вако - грубо казано. Тази дума за посветените в края на 30-те г. на ХХ век няма нищо общо с африканската държава, която по онова време е най-просперираща отвъдморска колония на Франция. Това е съкращение от \"Акмолински лагер за жени на изменници на родината\". Намира се край град Акмола. Днес той се нарича Астана и е столица на Казахстан. Лагерът е построен първо за кулаци. Но след това е освободен за женския контингент. Първите му обитателки пристигат там още в началото на 1938 г. В АЛЖИР пращат близо 8000 жени. Над половината от тях се водят ЧСИР. Те са използвани за тежки работи като производството на тухли. А немощните стават шивачки. Климатът в казахската степ е изключително суров. Температурата през зимата е -40 градуса, през лятото +И40. Вятърът е пронизващ - със сняг или с прах. В АЛЖИР лежат Рахил Месерер - майка на великата балерина Майя Плисецкая, сестрата и годеницата на разстпреляния маршал Михаил Тухачевски. Там изпращат и Лия Соломянская - майка на писателя Аркадий Гайдар и баба на руския вицепремиер реформатор Егор Гайдар.  За жените с клеймото ЧСИР за построени още три лагера - в Киргизия (днешен Киргизстан), автономната република Мордовия и в Горковская (днес Нижегородска) област. На 6 август 1941 г. е приета идна от най-зловещите заповеди на съветското военно командване - номер 270. Тя повелява предалите се в плен командири и политически офицери да бъдат смятани за дезертьори, а семействата им да подлежат на арест. Всъщност повечето не се предават, а попадат в плен, след като са обкръжени или ранени. Заповедта е подписана от Сталин, Молотов и маршалите Будьони, Ворошилов, Тимошенко, Шапошников и Жуков. По ирония на съдбата по това време в плен вече е попаднал Яков Джугашвили - синът на Сталин. И в тесен кръг вождът пуска шегата, че сега той също трябва да бъде пратен в лагер и това трябва да стане в Туруханския край. Там преди революцията през 1917 г. е бил заточен Бащата на народите. Заповед 270 обаче така и не се прилага масово. Главна причина е невъзможността да се установи кой е пленник и кой е безследно изчезнал. Маршал Георгий Жуков, за когото се смята, че има главна заслуга в победата на СССР над нацистка Германия, отива още по-далече през 1941 г. Тогава той е назначен за командващ Ленинградския фронт. И издава заповед, според която семействата на предалите се п плен военнослужеши ще бъдат разстрелвани. Тя е отменена почти веднага от секретаря на ЦК Георгий Маленков, застанал за кратко начело на СССР след смъртта на Сталин. Присъдите на повечето репресирани жени на изменници изтичат в периода 1942-1946 г. До смъртта на Сталин обаче те остават в лагерите и имат статута на волнонаемни работнички. Последните от тях се завръщат по родните си места час през 1958 г. АЛЖИР е един от първите закрити лагери. Той хлопва кепенци още през 1953 г. Почти всички са реабилитирани по времето на Никита Хрушчов. Единствен до последно се противопоставя на това Молотов. Той дори наредил връщането в лагер на освободена жена с клеймото ЧСИР, защото посмяла да поиска реабилитация. В резултат тя починала от инфаркт.", "date": "08.07.2017", "title": "43 000 души са репресирани в СССР като близки на изменници"}
