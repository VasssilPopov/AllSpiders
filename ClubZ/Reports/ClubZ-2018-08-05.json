{"url": "http://clubz.bg/71499-cvetanov_ninova_otreji_si_opashkata", "text": "Председателят на парламентарната група та ГЕРБ Цветан Цветанов обвини днес лидерката на БСП Корнелия Нинова в двойни стандарти заради реакцията й по ареста на заместник-председателят на Общинския съвет в Бургас Бенчо Бенчев по подозрения за участие в организирана престъпна група и пране на пари. Прокурор: Очите - в кола на Бенчев, оръжия и черно счетоводство в дома на бизнесмена (ВИДЕО) Нинова се разграничи от Бенчев, който е избран от гражданската квота на БСП и поиска той да бъде изваден от групата на съветниците социалисти в Бургас. Нинова: Няма наши, няма ваши! Бенчев - вън... Депутат от БСП отива на съд за купуване на гласове за 100 лв.   Образът за гушера и опашката му принадлежи на покойния председател на близката до БСП и някога мощна икономическа групировка \"Мултигруп\", която беше свързвана със зората на организираната престъпност у нас. В статия Павлов написа, че т.нар. \"силови групировки\" трябва да скъсат с престъпното си минало и да преминат към законен бизнес, за да оцелеят. Той ги сравни с борещ се за живота си гущер, който  се разделя с  опашката си, за да оцелее. Павлов беше убит от неизвестен стрелец на излизане от сградата на корпорацията си в София на 7 март 2003 г. Нинова: Няма наши, няма ваши! Бенчев - вън... Депутат от БСП отива на съд за купуване на гласове за 100 лв.", "date": "2018.08.05", "title": "Цветанов: Нинова, отрежи си опашката"}
{"url": "http://clubz.bg/71497-ispaniq_osyjda_politicheskoto_nasilie_vyv_venecuela", "text": "Испанското правителство осъди днес използването на \"насилие с политически цели\" във връзка с опита за убийство, който президентът на Венецуела Николас Мадуро твърди, че е бил извършен срещу него, предаде Франс прес, цитирана от БТА. Испанското правителство често е заемало страната на венецуелската опозиция, отбелязва АФП. Мадуро обвини Колумбия, крайнодесни, че се опитали да го убият (ВИДЕО) Вчера Мадуро каза, че докато е произнасял реч, е станал мишена на атентат, извършен със заредени с експлозиви дронове. Той обвини колумбийския си колега Хуан Мануел Сантос, че е замесен в нападението. Отговорност за опита за покушение пое мистериозна бунтовническа групировка, в която участват цивилни и военни, отбелязва АФП", "date": "2018.08.05", "title": "Испания осъжда политическото насилие във Венецуела"}
{"url": "http://clubz.bg/71500-%E2%80%9Elevski%E2%80%9C_bi_%E2%80%9Ebotev%E2%80%9C_vraca_v_trenorskiq_debyut_na_slavisha_stoqnovich", "text": "„Левски“ спечели днес първа победа под ръководството на новия си треньор Славиша Стоянович. „Сините“ победиха като гости новака в Първа лига „Ботев“ (Враца) в мач от третия кръг на първенството, игран в Монтана. Резултата откри Станислав Костов още в 8-ата минута. Това стана след комбинация между Габриел Обертан и Жорди Гомес. Испанецът намери Костов, който от втория опит вкара. Славиша Стоянович иска титли, ред и дисциплина в \"Левски\" Голмайсторът бе в центъра на спорен момент в 33-тата минута. Тогава топката се отби в ръката му в наказателното поле при удар на играч на домакините. Съдията обаче прецени, че ситуацията не е за дузпа. През второто полувреме врачани започнаха много активно и създадоха няколко добри положения, но или не ги изиграха добре, или защитници на „Левски“  се намесваха в последния момент. В 85-ата минут Жерсон Кабрал получи топката пред наказателното поле, елиминира противников защитник и с бомбен удар с левия крак не остави шансове за вратаря на „Ботев“ - 2:0. „Левски“ има 7 точки от три мача. А тимът от Враца е единственият, който все още не е спечелил точка и е с три загуби от 3 двубоя. Безличен \"Лудогорец\" сбърка за пореден път По късно днес играят  и  . Утре е мачът  . Безличен \"Лудогорец\" сбърка за пореден път", "date": "2018.08.05", "title": "„Левски“ би „Ботев“ (Враца) в треньорския дебют на Славиша Стоянович"}
{"url": "http://clubz.bg/71493-vigenin_rols_rojs_ne_e_socialisticheska_marka", "text": "\"Ролс Ройс\" не е марката на БСП. Хората, които се возят на тези луксозни автомобили не са социалисти. Това става ясно от постинг във Фейсбук на соцдепутата Кристиан Вигенин по повод ареста на бургаския олигарх Бенчо Бенчев в Истанбул в компанията издирвания от Интерпол престъпен бос Димитър Желязков (Митьо Очите). Защо и как е избран като гражданска квота за общински съветник - това е политически въпрос, на който трябва да отговори тогавашното местно ръководство на БСП в Бургас, пише още Вигенин. Вигенин подкрепя призива на партийната си Корнелия Нинова за изчистване на българската политика от корупция и зависимости.  По думите му това е \"феномен, роден от прехода, който засяга повече или по-малко всички партии, но само една - БСП - го поставя публично\". Нинова: Няма наши, няма ваши! Бенчев - вън...    ", "date": "2018.08.05", "title": "Вигенин: Ролс Ройс не е социалистическа марка"}
{"url": "http://clubz.bg/71498-prokuror_ochite_v_kola_na_benchev_oryjiq_i_cherno_schetovodstvo_v_doma_na_biznesmena_video", "text": "Димитър Желязков (Митьо Очите), когото Турция арестува по искане на България до Интерпол, е пътувал с кола, собственост на бизнесмена и общински съветник от Бургас Бенчо Бенчев, каза днес заместник-главният прокурор Иван Гешев на пресконференеция. Всички стаи в хотела, където бяха задържани Желязков и още седем души, които са му правили компания, са регистрирани на името на Бенчев и на още едно лице, добави Гешев. Желязков, очевидно умишлено, не е регистриран в нито една от тези стаи, каза зам.главният прокурор. След анализ на показанията при разпитите специализираните прокурори ще решат да повдигнат ли на Бенчев отделно обвинение в укривателство на лице издирвано за организирана престъпна дейност, каза също Гешев. Турция ни върна 7-ина заловени в стая на Митьо Очите (ВИДЕО) В дома на Бенчев са намерени и неуточнени още големи суми пари и бележки от черно счетоводство за това колко пари трябва да се дадат на лидера на организираната престъпна група, добави той.  В момента текат десетки претърсвания и разпити на арестуваните заедно с Желязков седмина души. Сред тях беше и Несрин Узун, кмет на Руен, Бургаска област и бивш депутат от Движението за права и свободи. Самият Желязков чака дело за екстрадиция в ареста в Истанбул. Турция експулсира спътниците му с мотива, че съпровождат международно издирван престъпник и затова опасни за националната й сигурност. Турция ни върна 7-ина заловени в стая на Митьо Очите (ВИДЕО) Прокуратурата търси доказателства срещу разследваните за участие в организирана престъпна група и пране на пари. Заповедите им за задържане са за 24 часа. Бивш депутат от ДПС задържан заедно с Митьо Очите След съобщението за обиска в дома на Бенчев МВР разпространи следното видео:     Според БНТ оплаквания за рекет срещу Желязков досега са подали шестима души и броят им ще се увеличава. Гешев обеща сигурност на защитените свидетели по делото. Досъдебното производство срещу Очите е от 2016 г. Сегашната операция срещу групата му е планирана от месец и е една от най-големите по рода си у нас за последните 20 години. Общинският съветник от Несебър Пейко Янков, който също е обявен за издирване по обвинение за участие в групата на Желязков, още не е открит, но това няма да е задълго, уверен беше Гешев. Той каза, че едно от лицата издирвани от органите на досъдебното производство само се е прибрало от Испания и се е предало, след което е привлечено като обвиняем. По-рано днес БСП се разграничи от Бенчев и местната й организация поиска той да напусне групата на социалистите в Общинския съвет, където арестуваният бизнесмен е избран от гражданската квота.  Турция ни върна 7-ина заловени в стая на Митьо Очите (ВИДЕО) Бивш депутат от ДПС задържан заедно с Митьо Очите", "date": "2018.08.05", "title": "Прокурор: Очите - в кола на Бенчев, оръжия и черно счетоводство в дома на бизнесмена (ВИДЕО)"}
{"url": "http://clubz.bg/71494-2_samoleta_se_razbiha_v_shvejcariq_24_jertvi", "text": "Двадесет и четирима души са загинали при две катастрофи на малки самолети вчера в Швейцария, предадоха световните агенции, като се позоваха на властите. Първият летателен апарат паднал в събота сутринта в горист район в централния кантон Нидвалден и бил унищожен напълно при избухналия пожар. Загинали са всички четирима души на борда - мъж, жена и двете им малки деца. Втори малък самолет паднал вчера следобед в планински район в източния кантон Граубюнден. Загинали са всички 20 души на борда, съобщи днес полицията на пресконференция. Туристическият самолет е бил витлов \"Юнкерс\", произведен в Германия през 1939 г. Екипажът не е подавал сигнал за бедствие. Катастрофата е станала на надморска височина от 2540 метра. Причините за двете злополуки за момента не са установени.", "date": "2018.08.05", "title": "2 самолета се разбиха в Швейцария, 24 жертви"}
{"url": "http://clubz.bg/71496-trymp_naredi_federalna_pomosht_za_kaliforniq_zaradi_pojarite", "text": "Президентът на САЩ Доналд Тръмп обяви Калифорния за зона на \"сериозно бедствие\" и нареди да бъде заделено федерално финансиране, за да бъде подпомогнато възстановяването на засегнатите от горски пожари райони в югозападния щат, заяви Белият дом, цитиран от Ройтерс. Вчера при горски пожар в Северна Калифорния са загинали седем души, заявиха властите. Снощи губернаторът на Калифорния, демократът Джери Браун, призова репулбликанеца Тръмп да помогне за борбата с горските пожари, опустошаващи щата, предаде Асошиейтед прес. Браун направи това при посещение на квартал на град Рединг, пометен от пожарите в Северна Калифорния. Губернаторът от Демократическата партия изрази увереност, че президентът републиканец, който има противоречия с него по въпросите на имиграцията и замърсяването на околната среда, ще отпусне помощ, както миналата година.", "date": "2018.08.05", "title": "Тръмп нареди федерална помощ за Калифорния заради пожарите"}
{"url": "http://clubz.bg/71487-spanak_za_shtastie_moje_i_s_gybi", "text": "Има хора, които изглеждат постоянно преливащи от щастие. Според изследвания това не се дължи просто на добро стечение на обстоятелствата и късмет в живота - всеки си има проблеми, които влияят на настроението. Науката обаче твърди, че има съвсем прости начини, по които да промените усещането си за щастие в положителна посока, разказва CNN. Ето някои от тях - част от които със сигурност знаете. Но правите ли ги? Ендорфинът е \"отговорник\" в тялото ни за добро настроение. А един от начините за синтеза му е физическото натоварване. Без значение от вида на упражненията, стига добре да се поизпотите. Синтезът на ендрофини се засилва, когато се ускори кръвообръщението, казва науката. Дори 30-минутната бърза разходка може да повлияе веднага на усещането за щастие, а и движението е изпробван лек срещу леки форми на депресия. Ендрофинът действа и болкоуспокояващо - според изследванията действието му е по-силно от това на морфина.  Храната влияе на усещането за щастие. Особено... тъмните листни зеленчуци, оказва се. Например спанак, кейл и т.н. Тези растения са богати на фолиева киселина. Тя пък е свързана с намаляване на отрицателните настроения и депресия, защото помага за производството на допамин. Проучване от 2012 г. установи, че хората на средна възраст, които консумират повече храни, богати на фолиева киселина, по-рядко имат симптоми на депресивни състояния в сравнение с тези, които избягват въпросните храни.  Не, тук не говорим за онези \"гъби\", които в немалка част от света са забранени заради халюциногенния си ефект. А за най-обикновени ядливи гъби. Това е зеленчукът, който съдържа най-много витамин D. А консумацията на храни, които го съдържат, води до повишаване на нивото на серотонин в мозъка. Това пък влияе моментално на настроението.  Организмът произвежда витамин D и когато сме изложени на слънце. Използвайте и това - прекарването на 20-25 минути навън и на слънце е изключително полезен навик. Психолозите са установили, че хората сме склонни да променяме настроението и тонуса си в недобра посока следобед. Затова обаче има хранителен трик -  похапване на въглехидрати. Да, диетолозите казват, че въглехидратите трябва да се избягват, но е доказано, че диетата, в която те почти отсъстват, води до тревога и стрес у упражняващия я. Та - ако усетите, че тонусът ви чезне, 25-30 грама въглефидрати могат да помогнат веднага. Подправката с ярко оранжев цвят, която се добива от корена на едноименното растение, съдържа съставка, която от столетия се смята за натурален анкиоксидант и антидепресант. Куркумата се използва за повлияване на редица неблагоприятни състояния на организма, дори при профилактика на Алцхаймер и диабет - в различните традиционни медицини, особено на изток. Изследвания, правени върху животни, показват, че консумацията й води до повишаване на нивата на серотонин и допамин в мозъка. А това, както вече знаем, влияе на настроението.  Макар че едва ли са много хората, които се нуждаят от специално извинение, за да хапнат шоколад, факт е, че той ни прави по-щастливи не просто заради насладата от вкуса му. Какаото съдържа триптофан, който стимулира производството на серотонин в мозъка, а оттам - по-добро настроение. Между другото - други храни, които съдържат триптофан, са домашните птици и яйцата. Кафето обаче се оказва, че бори... депресията. Изследване в Харвардския университет установява, че жените, които пият най-малко две чаши кафе, редовно са с 15% по-нисък риск от депресия, отколкото жените, които избягват кофеиновата напитка. Важно е обаче да се знае - добре е да се пие черно кафе. Максимум с обезмаслено мляко. И зелен чай... Благодарение на полифенолите, които съдържа, зеленият чай спомага за намаляване на теглото чрез повишаване на метаболизма, както и за намаляване на риска от сърдечни заболявания, високо кръвно налягане, остеопороза. Дотук добре - полезно е. Но как влияе на настроението? Според няколко проучвания редовната консумация на зелен чай намалява нивото на стрес. Хората, които пият пет или повече чаши зелен чай на ден, имат 20% по-ниско ниво на стрес, отколкото тези, които отбягват отварата.  Мастните риби като сьомгата са с високо съдържание на омега-3 мастни киселини, които могат да помогнат за предотвратяване на депресията (омега-3 съдържат още авокадото, ядките) Това е така, защото те спомагат за поддържането на мозъчната функция в областите, регулиращи настроението и емоциите. Неотдавна проучване е установило, че при жените, които хапват от мазната риба два пъти седмично, рискът от депресия е с 25% по-нисък. Ако не обичате риба, пробвайте с хранителни добавки - рибено масло.     ", "date": "2018.08.05", "title": "Спанак за щастие? Може и с гъби"}
{"url": "http://clubz.bg/71495-7_po_rihter_lyulq_indonezijski_ostrov_naj_malko_32_jertvi", "text": "Най-малко 32 души а загинали, след като земетресение с магнитуд 7 по скалата на Рихтер разлюля днес индонезийския остров Ломбок, предаде Ройтерс. Трусът е последван от по-слаб с магнитуд 5,6 по Рихтер. Властите отмениха предупреждение за възможни цунами, което разпространиха по-рано. Трусът е бил с дълбочина 15 км и с епицентър на 27 километра източно от провинция Северен Ломбок. Земетресение уби най-малко 14 души в Индонезия Силно земетресение в същия район в края на юли взе 16 жертви.", "date": "2018.08.05", "title": "7 по Рихтер люля индонезийски остров, най-малко 32 жертви"}
{"url": "http://clubz.bg/71480-ruskoto_vynshno_vze_na_rabota_stivyn_segal", "text": "Актьорът Стивън Сегал е назначен за специален представител на руското Външно министерство по въпросите на руско-американските хуманитарни връзки. За това съобщава самото МВнР във Фейсбук акаунта си. Момиче на Бонд обвини Стивън Сегал в секстормоз. В България Украйна забрани на Стивън Сегал да влиза в страната за пет години Украйна забрани на Стивън Сегал да влиза в страната за пет години", "date": "2018.08.05", "title": "Руското Външно взе на работа Стивън Сегал"}
{"url": "http://clubz.bg/71490-kamikadze_ubi_trima_cheshki_voenni_v_afganistan", "text": "Трима чешки войници от силите на НАТО са убити при самоубийствен атентат в Източен Афганистан, един американски и двама афганистански войници са ранени, предаде Асошиейтед прес, като се позова на въоръжените сили на Чехия. Нападението е било извършено рано тази сутрин (около 4.50 ч. българско време) близо до военновъздушната база \"Баграм\" в източната афганистанска провинция Парван. Талибаните поеха отговорност за атаката, извършена от атентатор самоубиец. При нападението бяха ранени един американски и двама афганистански войници. Чешкият министър на отбраната Лубомир Метнар поднесе съболезнования на семействата на жертвите, които са били уведомени за загубата на своите близки. Наскоро Чехия одобри план за разполагане на 390 военни в Афганистан до края на 2020 г. в рамките на мисията на НАТО в страната \"Решителна подкрепа\". Сега чешкият контингент в Афганистан наброява 230 души, отбелязва АП. Вахида Шахкар, говорителка на губернатора на провинция Парван, заяви пред афганистанската медия Толо Нюз, че нападението е извършено в района Халазай, близо до административния център на провинцията Шарикар. По думите атентатор самоубиец атакувал рутинен патрул на чуждестранните сили.  (БТА)", "date": "2018.08.05", "title": "Камикадзе уби трима чешки военни в Афганистан "}
{"url": "http://clubz.bg/71431-bez_socialni_pomoshti_sauditcite_se_orientirat_kym_fizicheskiq_trud", "text": "С хамбургерите си, пържените картофи и разтопеното сирене One Way Burger прилича на който и да е модерен камион-ресторант в Рияд, с единствената разлика, че готвачът, който работи зад горещия и цвъртящ грил, е саудитец.  В Саудитска Арабия, която беше щедра откъм социални придобивки страна, представителите на работническата класа като готвачи, служители по чистотата и поддръжката или служители на бензиностанции бяха в по-голямата си част чужденци. Сега все повече саудитци приемат такива професии с \"по-нисък статус\", защото бензинът не е вече по-евтин от водата, а правителството намалява субсидиите в опит да съживи изпадналия в летаргия икономически растеж и да пребори нарастващата безработица. \"Визия 2030\" превръща Саудитска Арабия във водеща световна икономика В този период на строги ограничения много саудитци, които от дълго време зависят от щедрата на социални придобивки държава, се обръщат към физическия труд. За първи път едно ново поколение граждани на Саудитска Арабия работи като продавачи на чай или автомобилни механици. Собственици на автомобили стават шофьори на Uber. През декември жителите на източния район Ал-Ахса отпразнуваха факта, че шепа млади хора приеха да работят като служители на бензиностанция, професия, която дълго време се определяше като недостойна. В същото време правителството се зае да замести чужденците с местни служители, следвайки политиката, наречена \"саудитизация\", и наложи данъци на имигрантите, тъй като те заемат 70 процента от работните места. По този начин предизвика масовото им напускане. Официалната статистика показва, че близо  , като създават по този начин явление, което компаниите наричат \"криза в наемането на работници\". От друга страна няма статистика за броя на саудитците, които са започнали да упражняват физически труд. Някои компании, които приложиха процеса на \"саудитизация\", обаче се оплакват от поведението на саудитските си служители. Директорът на завод за производство на хладилници, който е наел десетина работници по сглобяването и поддръжката каза, че някои от тях са били хванати \"как спят в колите си по време на работа\" Противоречивата политика не доведе до намаляване на безработицата сред гражданите на Саудитска Арабия. През първото тримесечие тя достигна близо 13 процента сред саудитците. Предизвикателството, подчертават специалистите, не е само да се създадат повече работни места за саудитците, но и те да бъдат убедени да ги заемат.", "date": "2018.08.05", "title": "Без социални помощи саудитците се ориентират към физическия труд"}
{"url": "http://clubz.bg/71491-ispaniq_smenq_italiq_kato_glavna_migracionna_destinaciq", "text": "Около 400 мигранти са били спасени в Средиземно море в края на седмицата при опит да достигнат от Мароко до Испания, съобщиха испанските спасителни служби, цитирани от Ройтерс. Макар и цялостният брой на мигрантите, достигащи Европа, да е намалял в сравнение с пика от 2015 г., Испания отчита постепенно увеличение на пристигащите по море, започнало преди повече от година и засилило се през последните месеци. Мигранти от Африка заливат Испания. Вижте как (ВИДЕО) За целия вчерашен ден 395 души са били спасени от девет плавателни съда във водите на двата основни морски пътя към Испания - Гибралтарския проток и Алборанско море, заяви в Туитър испанската брегова охрана. Днес били спасени още двама човека в малка лодка. От началото на годината Испания, която за пръв път от години изпревари Италия като предпочитана дестинация за мигрантите, е регистрирала около 21 000 мигранти - близо толкова, колкото през цялата минала година, сочат данни, събрани от Международната организация по миграцията (МОМ). Смъртността при прекосяванията на морето откъм Мароко е към един загинал на 70, заяви МОМ. Тя е доста по-ниска от тази между Либия и Италия - един на 19. Новото италианско правителство, формирано от крайнодясната \"Лига\" и лявото популистко движение \"5 звезди\" отказа да приема в пристанищата на страната кораби на неправителствени организации, спасяващи нелегални мигранти, които пресичат Средиземно море с лодки. В същото време социалистическият министър-председател на Испания Педро Санчес показа воля да приема рискуващите живота си, за да се доберат до по-добър живот в Европа.", "date": "2018.08.05", "title": "Испания сменя Италия като главна миграционна дестинация "}
{"url": "http://clubz.bg/71428-istinskite_neshta", "text": "Интересът на художника в тази посока е започнал преди около 50 години и се свързва с първото му известно произведение „Желязната завеса” в Париж през 1968 г. Тогава Кристо и Жан-Клод правят барикада – стена от варели, и запушват малката уличка „Висконти“ в артистичната част на града. Изкуството им предизвиква проблеми в движението, докато полицията не го маха. „Желязната завеса” е протест срещу Берлинската стена и разделението на Европа. Артистите са се опитали да получат разрешение от местните власти, но тъй като са ударили на камък, са решили да действат на своя глава. В изложбата в „Серпантайн“ могат да се видят колони, направени от варели, или просто подредени един до друг експонати. Повечето от проектите в експозицията така и не са осъществени и още чакат за разрешение. Най-големият от тях е „Мастабата“ в Абу Даби – почти осем пъти по-голяма от лондонската, и с варели в десет различни нюанса, резониращи с пустинята. „Мастабата“ в Абу Даби предстои да се случи в близките години. Както обикновено Кристо и Жан-Клод имат големи идеи, които разработват в проекти и после чакат с десетилетия за разрешителни от местните власти. Преговарят с хората, живеещи в района, грижат се за околната среда, получават документ след документ за всяко произведение. Лондонската мастаба е едно красиво изключение от това правило. Тя се появява съвсем неочаквано в главата на Кристо през есента на 2016 г. През лятото на същата година той осъществи друг дългоочакван проект – „Плаващите кейове“ в езерото Изео. Ето как се е случила историята: през лятото на 2016 г. галеристите и кураторите от „Серпентайн“ са силно впечатлени от „разходката по вода” и канят Кристо да направи лекция в тяхната галерия. Той се съгласява и през октомври същата година идва в „Серпетнайн“ и говори страстно за проекта си за Абу Даби. На излизане го водят на разходка в Хайд парк. В момента, в който прекосяват мостчето над езерото, Кристо се взира във водата и тогава проектът за лондонската мастаба, плаваща в езерото,  изниква в съзнанието му. Поне така разказа историята на това произведение неговият спътник във въпросната разходка… В действителност Кристо е създал проект за плаваща мастаба още през 1976 г. за езерото Мичиган, но този проект никога не се е сбъднал. Цветовете за лондонската скулптура са специално подбрани, за да резонират с парка и езерото. Ъгълът, под който е обърнато произведението, е изчисляван в продължение на месеци, през които Кристо е изследвал как светлината ще докосва „Мастабата“ във всеки момент на денонощието. През лятото денят в Лондон е дълъг и това дава възможност на скулптурата да се променя непрекъснато. Вечер, когато слънцето залязва, „Мастабата“ се позлатява, а всичките ѝ цветове засияват едновременно. Тогава се променя не само нейното отражение в езерото, но облаците, които се оглеждат в него, придобиват други нюанси и плътност. Както вече казахме, мозайката от варели е в три цвята – пурпурно, синьо и червено. В самия Хайд парк има различни пурпурни цветя, които се появяват като пръски из зелените пространства. Червеното и синьото в „Мастабата“ пък контрастират с неговата зеленина и това взаимодействие между тях сякаш променя тоналността на целия парк. Тъй като скулптурата се променя заедно със светлината, човек никога не я вижда по един и същи начин. В това отношение произведението изглежда сякаш вдъхновено от импресионистите и тяхната страст по взаимодействието между светлина, вода и цвят. В момента в Националната галерия на Великобритания е подредена изложба „Моне и архитектурата”, а една зала от нея е посветена на Лондон. В серията картини Howses of parlament  сградите се оглеждат във водата и тоналността се сменя почти по същия начин начин, по който това се случва и с „Мастабата“ на Кристо. Христо Явашев е вероятно единственият художник от своето поколение, който не скъсва рязко с традицията в историята на изкуството, а тъкмо обратното – взема това, което е ценно от нея, и го представя в нов вид, без да отстъпва от модерността. В случая с „Мастабата“ връзката с импресионистите е очевидна, но тя не е единствената. Кристо успява да съхрани това, което е ценно – естетическата наслада, и да я поднесе по един изключително модерен и адекватен на времето начин. Вместо постмодерна ирония той връща щастието от играта на светлината и цветовете, както при импресионизма с едно съвременно произведение. Самите проекти на Кристо са старомодни картини с изключителни художествени качества. Най-особеното обаче е, че след това тези старомодни произведения се случват „на живо” – те са изпълнени в реална среда точно до последната гънка и пиксел. Така човек се оказва вътре в неговата картина, която е станала реалност, вътре в изкуството. Това е една от причините, поради които произведенията на Кристо имат толкова силно въздействие върху публиката, а неговият стремеж към красивото винаги води до отприщване на необикновен ентусиазъм в посетителите. Така, превръщайки проектите в изкуство и след това изкуството в реалност, той сбъдва един изконен блян на зрителя – да влезе в картината физически, с тялото си, а не само във въображението си. ---- Нито формата на скулптурата е използвана заради връзката ѝ с египетските гробници, нито варелите имат нещо общо с петрола и политиката, подчерта изрично Кристо по време на пресконференцията в „Серпентайн“ при откриването на „Мастабата“ в Лондон. С изключение на произведението „Желязната завеса” художникът отрича творбите му да имат каквато и да било връзка с политиката. Той и Жан-Клод винаги са твърдели, че единствената им цел е да доставят красиво преживяване на хората. Формата на пресечена пирамида, която Кристо избира, за него носи единствено съвършените пропорции – 2:3:4. Това са пропорции, които се срещат в природата и те комуникират с нашия организъм, като му доставят радост. Варелите също винаги са интересували художника заради цилиндричната им форма. Той споделя, че е обсебен от тяхната красота, затова и ги използва като тухли, когато изгражда някои свои скулптури. В ранните му творби могат да бъдат видени не само колони, направени от метални цилиндри, но и големи триизмерни композиции, в които варели в различна големина са подредени като за натюрморт или като в картина на френския художник от XVIII век Шарден. За разлика от своите съвременници Жан-Батист-Симеон Шарден предпочита да рисува бедни хора в тяхната среда, а не буржоазни интериори. Причината за това според Кларк не е социална или класова, а защото Шарден обожава простия дизайн на гърнета и варели. Героите на Шарден, заобиколени от тях, не изглеждат измъчени или изморени от работа, а по-скоро замечтани и отнесени сред тези обикновени цилиндрични форми. Те докосват едновременно просто и деликатно чувството ни за хармония, което сме наследили от природата. В началото на ХХ век френският художник Пол Сезан съветва своя колега Бернар да изобразява природата през формите на „цилиндъра, сферата и конуса”. В изключително живите ябълки, дървета, езера на Сезан са вградени тези геометрични фигури. Пол Сезан е художникът, който довежда природата вътре в живописта по начин, по който никой друг досега не е успял, вероятно защото е успявал „види” тези геометрични форми вътре в основата на всичко красиво. В това отношение Кристо и неговата страст по красивото също надграждат тази линия в историята на изкуството, вместо да скъсват с нея. Цилиндрите в неговите пластични „натюрморти” или варелите, използвани като тухлички за огромните мастаби, подсъзнателно възстановяват едно загубено равновесие у хората и нашата връзка с природата. Оттам и ентусиазмът, който всички изпитват пред негови творби, в които той категорично отхвърля да има какъвто и да било политически или друг смисъл освен радостта от красивото. Понякога варелите в неговите произведения дори се появяват опаковани. В първите си работи Кристо използва оригинални стари варели, но в по-новите, включително лондонската „Мастаба“, те са поръчани специално за всяко произведение и се изработват в България.", "date": "2018.08.05", "title": "Истинските неща"}
{"url": "http://clubz.bg/71429-shefove_se_namirat_za_tri_meseca_rabotnici_bez_kvalifikaciq_za_mesec", "text": "Разминаването между уменията на работещите и нуждите на бизнеса (т. нар. \"skills mismatches\" или \"несъответствие в уменията\") е феномен, който все по-често попада в полезрението на политиците и на анализаторите. През последната година   направи няколко изследвания на този проблем. В края на 2017 г. ИПИ проведе проучване сред  84 български и 589 австрийски компании. Развитието на технологиите и трудовите регулации са оценени по-скоро като вторични фактори, които отстъпват на други особености на средата като мобилността на работната ръка и качеството на услугите в сферата на трудовото посредничество. Компаниите не смятат, че качеството на висшето образование е сериозен проблем, но отново тук трябва да припомним, че по-голямата част от анкетираните от нас предприятия са в дейности, които не изискват непременно висше образование. Несъответствието в уменията води до намаляване на конкурентоспособността на предприятията, забавя наемането на нови работници и създава нужда от допълнителни разходи за обучение на служителите. И в Австрия, и в България, като най-рискова групи за несъответствието в уменията работодателите посочват лицата на възраст до 24 години. Независимо от възрастовата група, обаче австрийските работници са смятани за по-добре подготвени спрямо изискванията на работодателите. В същото време автоматизацията на производството е нещо, което повечето компании не свързват с разминаването между нуждите им и уменията на техните служители, с изключение до известна степен на опериращите в преработващата промишленост. Т.е., противно на първоначалните очаквания, малко фирми прибягват до автоматизация заради липсата на работници с нужните умения. Общата нагласа сред предприятията е, че намирането на подходящи кадри е било по-лесно в миналото, в момента е трудно и ще става все по-трудно. Интересно е, че сред най-малко песимистичните в това отношение са компаниите от ИКТ сектора. Въпреки че това е една от икономическите дейности, в които намирането на подходящи кадри се оценява като най-трудно до този момент, нагласите им за бъдещето са по-малко песимистични от тези в повечето други икономически дейности. Този резултат може да се тълкува като очакване от страна на компаниите, че кариерните възможности, които секторът предлага, ще привличат все повече хора към него. Освен това в този сектор се появяват все повече възможности за неформално образование и образование в различни центрове и организации, различни от професионални училища и висши учебни заведения. Практиките на фирмите също залагат на интензивно обучение на работното място. Това също може да е част от обяснението за по-положителните нагласи на фирмите в сектора към бъдещото намиране на подходящи хора.  (57% от компаниите имат нужда от повече от 3 месеца), както и на различни видове специалисти, а  , където 56% от компаниите успяват да сторят това за по-малко от месец. Намалената конкурентоспособност и трудностите при разширяването на персонала са важни последствия на несъответствието в уменията, които се открояват в резултат от анкетите.  ", "date": "2018.08.05", "title": "Шефове се намират за три месеца, работници без квалификация за месец"}
{"url": "http://clubz.bg/71484-slab_v_trus_v_pirin", "text": "Регистрирано е леко земетресение в района на парк Пирин, съобщи Институтът по геофизика, геодезия и география към БАН. Трусът с магнитуд от 2,2 по скалата на Рихтер е с дълбочина 15,5 километра и е регистриран в 5 часа и 31 минути днес. Вчера два подобни труса - от 2,3 и 2,1 по Рихтер разлюляха Националия парк Пирин.  Те идват след по-силно земетресение в същия район от 4  по Рихтер на 2 август.", "date": "2018.08.05", "title": "Слаб в трус в Пирин"}
{"url": "http://clubz.bg/71482-maduro_obvini_kolumbiq_krajnodesni_che_se_opitali_da_go_ubiqt_video", "text": "Венецуелският президент Николас Мадуро обвини крайнодесни фракции в страната и колумбийския си колега Хуан Мануел Сантос, че са зад опит за покушение със заредени с експлозиви дронове срещу него, предаде Асошиейтед прес, цитирайки реч на президента по телевизията.     Високопоставен източник в колумбийското президентство определи като неоснователни обвиненията на Мадуро, предадоха Франс прес и ДПА. 1 000 000% инфлация заплашва Венецуела Полицията извърши арести във връзка с опита за покушение, добави венецуелският президент, без да съобщи подробности. РИА \"Новости\" цитира Мадуро да казва, че част от организаторите на  опита за покушение над него са арестувани.  По-рано снощи в близост до трибуната, на която той произнасяше реч по време на военен парад по повод 81-ата годишнина от създаването на гвардията имаше няколко взрива. Мадуро и членовете на правителството са невредими, пострадаха седем гвардейци. В световната мрежа се разпространява видео, на което реч на президента е прекъсната от пукот, той и съпругата му поглеждат нагоре, а строените пред трибуната войници се разбягват като по команда.     Според министъра на комуникациите и информацията Хорхе Родригес са избухнали безпилотни летателни апарати, натоварени с взривни вещества. АП обаче съобщава, че според представители на местните власти пожарникарите са установили, че става дума за избухване на газ в апартамент, намиращ се близо до мястото на речта. От прозорец в разположена наблизо сграда се издига дим, съобщава АП, припомняйки, че венецуелските власти често обвиняват опозиционери в заговори за свалянето на президента. В допълнение неизвестна досега група, наричаща се \"Войници в тениски\" (\"Soldiers in T-shirts\") заяви, че е опитала да извърши покушение срещу президента с два безпилотни летателни апарата, натоварени с експлозиви. Войници на правителството ги свалили, преди да го достигнат, се казва в туита, чиято достоверност не е проверена. \"Не успяхме днес, но е въпрос на време\", добавя предполагаемата групировка, хвалейки се, че е показала слабостта на властта. По време на инцидента телевизията предаваше пряко речта на Мадуро. Той заяви, че \"Часът на икономическото възстановяване е настъпил\". Секунди по-късно той и съпругата му погледнаха нагоре, видимо стреснати. След това камерата показа как строените войници се разпръсват и побягват, преди сигналът да бъде прекъснат. Председателят на Учредителното събрание Диосдадо Кабельо също обвини десните политически сили за експлозиите, които определи като терористичен акт, предаде ТАСС. След експлозията са били арестувани няколко журналисти, съобщи венецуелският журналист Хесус Медина пред мексиканската телевизия \"Миленио\". \n\tДържавният департамент на САЩ заяви, че проучва информацията за случилото се. Експлозиите по време на военен парад в Каракас бяха опит на САЩ и съюзниците им в региона да отстранят венецуелския президент Николас Мадуро, заяви боливийският му колега Ево Моралес, цитиран от ТАСС.     Самият Мадуро обвини САЩ и Колумбия за покушението срещу него, заявявайки, че е бил нападнат с безпилотни летателни апарати, натоварени с експлозиви, отбелязва Ройтерс. Той добави, че е оцелял благодарение на Бог, народа и въоръжените сили на Венецуела и изрази увереност, че ще живее още много години. Първоначално самият Мадуро помислил, че става дума за експлозия на фойерверки, разкри венецуелският държавен глава, разкри самият той в обръщение към нацията. След втората експлозия обаче се задействали мерките за сигурност и охраната го извела. Русия също осъди това, което тя определи като опит за покушение.  Подобни действия имат за цел дестабилизиране на обстановката в страната, се казва в изявление на руското министерство на външните работи", "date": "2018.08.05", "title": "Мадуро обвини Колумбия, крайнодесни, че се опитали да го убият (ВИДЕО)"}
{"url": "http://clubz.bg/71483-telata_na_ubitite_v_afrika_ruski_jurnalisti_pristignaha_v_moskva", "text": "Телата на трима убити в Централноафриканската република руски журналисти пристигнаха в Москва с полет на Ер Франс, предаде ТАСС, цитирана от БТА. Русия казва, че журналистите в Африка са убити при обир Руският следствен комитет ще има нужда от най-малко два дни за експертиза на телата, преди да разреши погребение, съобщи по-рано Максим Шевченко, приятел на загиналия Орхан Джемал. Погребението на Джемал е планирано за 8 август. Кирил Радченко, Александър Расторгуев и Орхан Джемал бяха убити на 30 юли, според предварителна информация - при опит за грабеж. Те отишли в ЦАР с цел да заснемат документален филм, припомня ТАСС", "date": "2018.08.05", "title": "Телата на убитите в Африка  руски журналисти  пристигнаха в Москва"}
{"url": "http://clubz.bg/71492-ninova_nqma_nashi_nqma_vashi_benchev_vyn", "text": "Гневна Корнелия Нинова нахока днес съпартийците си заради олигарсите в левите редици. Турските власти го предадоха с още щестима души задържани снощи в стаята на издирвания с червена бюлетина от Интерпол престъпен бос Димитър Желязков (Митьо Очите). Общинарят Бенчев, задържан с Митьо Очите, не бил партиец в БСП Тя твърди, че е поискала информация кога, кой, как и защо е предложил Бенчев в соцлистата преди години и веднага над нея \"заваляли\" съвети: \"не се намесвай, не взимай отношение, прехвърли отговорността на местната структура, трай си и не понасяй негативи заради решение на предишното ръководство на партията\".   Вигенин: Ролс Ройс не е социалистическа марка Междувременно, БСП - Бургас също призова Бенчев да подаде оставка от поста, предаде БНР. Бенчев не е длъжен да го прави, защото е избран от гражданската квота. Цветанов: Нинова, отрежи си опашката Ако не подаде оставка обаче останалите членове на групата няма да го търпят помежду си, каза председателят на партията в Бургас Живко Господинов пред националното радио: Вигенин: Ролс Ройс не е социалистическа марка Цветанов: Нинова, отрежи си опашката", "date": "2018.08.05", "title": "Нинова: Няма наши, няма ваши! Бенчев - вън..."}
{"url": "http://clubz.bg/71485-vlado_kostov_ne_znam_dali_yuliq_krysteva_beshe_agent_no_dokladvah_za_neq", "text": "Бившият телевизионен журналист Владимир Костов, който е бил агент на Първо главно управление на Държавна сигурност (външно разузнаване), е докладвал за срещите си с интелектуалката Юлия Кръстева през 70-те години на миналия век в Париж. В интервю за би Ти Ви тази сутрин той каза, че е узнал за досието й като \"агент Сабина\" от публикуваните наскоро архивни документи.  Костов уточни, че се срещал с Кръстева, след като е заминал за Париж като кореспондент на гогавашната Българска телевизия през 1974 година. Преди това е дал положително мнение комунистическите власти да й разрешат за специализира със стипендия в Париж,  каза Костов. От разсекретените досега архиви е ясно, че по Кръстева са работили неколцина агенти на ДС и се предполагаше, че един от тях е Костов. Докладите им са подписани с псевдоними. Тя заминава за Париж през 1966 г., а регистрационният й картон с псевдоним \"Сабина\" е от юни 1971 г.  Цялата история на Юлия Кръстева с Държавна сигурност През 1973-75 г. отношенията между \"Сабина\" и центъра в София се обтягат, появяват се доклади, че тя не е достатъчно активна, че не се явава на срещи, \"поддава се на антисъветска пропаганда\" и  на маоистки влияния. Съпругът й Филип Солерс заплашва да напише в лявоцентристкия всекидневник \"Монд\", че българските власти не даван визи на родителите й да я посетят и да видят внучето си. Юлия Кръстева пред Vanity Fair: Като шпионка съм пълна нула Костов (86 г.) получава политическо убежище във Франция през 1977г. , а от 1978 г. до 1994 г. е журналист в Радио \"Свободна Европа\" в Мюнхен. В Държавна сигурност той достига до звание майор, но след оставането му във Франция е осъден на смърт.  На 26 август 1978 г. неизвестен нападател в Парижкото метро изстрелва в гърба му 1,7-милиметрова капсула с бавнодействаща отрова. Тя обаче не се разпръсква в организма и Костов оцелява след няколко дни треска с висока температура. Той е автор е на автобиографичната книга „Българският чадър“, в която разкрива подробности около убийството на писателя Георги Марков. Помилван е през 1990 г.      Юлия Кръстева пред Vanity Fair: Като шпионка съм пълна нула", "date": "2018.08.05", "title": "Владо Костов: Не знам дали Юлия Кръстева беше агент, но докладвах за нея"}
{"url": "http://clubz.bg/71440-letniqt_blokbastyr_%C2%A0istoriqta_na_naj_uspeshnite_hitove", "text": "Формулата е невероятно изчистена и гениална – голяма бяла акула човекоядка атакува красиво и спокойно туристическо градче по източния бряг на САЩ и отприщва там хаос от кръв, откъснати крайници и епична драматична съспенс музика. „Челюсти“ кара хиляди хора да се страхуват, преди да влязат в морето, отхапва чудовищно голямо парче от пазарния дял на продадените билети за кино през 1975 г. и се превръща в културен феномен, към който референциите не спират и до днес. Холивуд и киноиндустрията никога вече не са същите. Оттогава всяко лято големите студия изваждат най-зрелищните си продукции, насищат публичното пространство с маркетинг материали и се целят във възможно най-широката аудитория. Тези продукции стават известни като летни блокбастъри. Подобни филми иронично се наричат „висококонцептуални“ заради опростената си структура – сюжетът да може да се разкаже в едно изречение и да звучи възможно най-атрактивно и печелившо. Като например: извънземни роботи водят битка на Земята („Трансформърс“), нашествие на пришълци, Белият дом е взривен („Денят на независимостта“), пирати срещу древно проклятие („Карибски пирати“), генетично възкресени динозаври се развихрят в увеселителен парк („Джурасик парк“), саркастичен полицай спасява всички от лоши немски терористи на върха на небостъргач в Лос Анджелис („Умирай трудно“) и още много, много други. През тази година лятото е доминирано от комиксови супергерои, анимации и продължения на познати поредици и франчайзи. Най-успешните филми на сезона са „Черната пантера“, „Отмъстителите: Война без край“, „Феноменалните 2“. Предстои да видим как ще се представят „Джурасик свят 2: Рухналото кралство“ и „Невъзможна мисия 6“. Днес киното като цяло е пренаситено със супергеройски брандове, най-вече тези на „Марвъл“. Но историята на летните блокбастъри е история на Холивуд и на някои от най-интригуващите и успешни филмови творения въобще. Те може да не са най-психологически дълбоките, нюансирани, комплексни и задълбочени изследвания на човешкото състояние, но със сигурност са качествен (невинаги, но в доста случаи) комплимент към летния сезон, толкова предразполагащ към по-леки и лежерни сетивни изживявания. Лятото е време на отпускане и лекомислие, на приключение и пътешествие и летните холивудски блокбастъри снабдяват публиката с елементите на искейпизма – този трамплин извън работното, битовото, общественото живеене. За да се върнем към началото на културния и пазарен феномен „летен блокбастър“, трябва да се върнем към началото на текста и 43 години назад при  „Челюсти“. Това е първият автентичен блокбастър. „Челюсти“ излиза в горещото лято на 1975-а и стартира с приличните 7 милиона долара за премиерния си уикенд в Северна Америка. Мълвата за това колко страшен и вълнуващ е филмът се разпространява като горски пожар сред публиката и хората се стичат на тълпи да гледат филма всеки следващ уикенд. Дотогава лятото е било осмисляно основно като жизнено важно време за ваканция на плажа или край басейна. Киноверигите не са разчитали особено много на наплив в горещите дни. Историческият интерес към „Челюсти“ променя това. Хората бягат от парещите лъчи на слънцето в тъмния и охладен салон, за да се потопят в приключенската атмосфера на трилъра на Спилбърг. След месеци на постоянни постъпления филмът става най-гледаното заглавие в историята. А успехът на „Челюсти“ провокира продуцентските къщи да преосмислят подхода си към летния сезон. Солиден принос към успеха на филма има и иновативната за времето си рекламна кампания, осъществена от студиото „Юнивърсъл“. Маркетинговият бюджет е стабилен за времето си – 1,8 милиона долара. Тв реклами и печатни материали нахъсват публиката да се престраши и да се изправи пред древните страхове на човешкия вид в тъмния, но сигурен салон. След похода на „Челюсти“ през касите на кината празните седалки – толкова позната лятна гледка – остават в миналото. Филмът, който окончателно легитимира лятото като сезон за зрителски зрелища, е „Междузвездни войни“ на Джордж Лукас. Първата лента от легендарната оригинална трилогия излиза през 1977 година – две лета след касоразбиваческата каскада на „Челюсти“. И до днес „Междузвездни войни“ остава най-успешният франчайз и символ на блокбастър киното. Произведението на Лукас чупи рекорди по посещаемост и продажба на билети и дава началото на друга пазарна ниша в развлекателния бизнес – мърчандайзинга. Фигурките, игрите, дрехите, колекционерските материали и постерите, вдъхновени от космическата сага, се разпродават като топъл хляб и разтварят широко вратите пред Холивуд за още един крайно доходоносен бизнес. „Междузвездни войни“ също маркира вододел и революционен момент в киното, бизнеса и популярната култура като цяло. В края на преломното десетилетие на 70-те още един летен хит възвестява началото на нов франчайз и нова безкрайно влиятелна киномитология. В кината нахлува космическият хорър „Пришълец“. Филмът на Ридли Скот става едно от най-успешните заглавия на 1979-а и е последван от няколко продължения. Втората част – „Пришълци“ на Джеймс Камерън – се смята за едно от най-великите продължения в историята и също е колосален летен блокбастър. През 80-те години на миналия век филмовите корпорации вече са разработили лукративна лятна стратегия. Високобюджетните „висококонцептуални“ филми с много специални ефекти и задължителни за гледане на голям екран моменти са програмирани за топлия отпускарски сезон. Ваканцията за повечето хора е най-тежкото работно време за маркетинговите и рекламни отдели на големите студия. Така през 80-те стартират няколко легендарни блокбастър поредици, капитализирали върху новата сезонна стратегия на Холивуд. „Индиана Джоунс: Похитителите на изчезналия кивот“ среща приключенското кино от старата школа с визуалните трикове, плод на високите технологии, и представя на публиката Харисън Форд във второ иконично превъплъщение след Хан Соло от „Междузвездни войни“. „Завръщане в бъдещето“ на Робърт Земекис съчетава специални ефекти, научна фантастика, културни препратки и комедия. „Ченгето от Бевърли хилс“ комбинира градски екшън, провокативен хумор и харизмата на младия Еди Мърфи. „Ловци на духове“ е бленд между мъжката комедия и свръхестествените зрелища. „Умирай трудно“ предлага коктейл от първокласна екшън хореография, съспенс, жанровите конвенции на „филмите катастрофи“ и неповторимото излъчване и игра на пробиващия в голямото кино Брус Уилис. „Батман“ от 1989-а на Тим Бъртън с Майкъл Кийтън в главната роля е първият наистина скъп и престижен игрален филм за Човека прилеп. Всички тези филми дават началото на франчайзи, които носят стотици милиони долари от продадени билети и мърчандайзинг. Но най-гледаният блокбастър на 80-те години е „Извънземното“ на Стивън Спилбърг. Мелодраматичната, силно емоционална фантастична история излиза през лятото, но филмът предизвиква такъв епичен интерес, че остава в програмите на кината почти цяла година. През 90-те „летният блокбастър“ започва тотално да доминира пазара. Отново Спилбърг твори история с „Джурасик парк“. Динозавърският приключенски трилър по едноименния роман на Майкъл Крайтън става зрителски феномен, прави над 900 милиона долара от продадени билети и се превръща в най-гледания филм за всички времена. Играчките и стоките с бранда на „Джурасик парк“ добавят към внушителните финансови постъпления на произведението. Филмът става новото лице на „лятното блокбастър кино“. През 1996-а Роланд Емерих режисира научно-фантастичния катастрофален мегафилм „Денят на независимостта“. Това е перфектният летен филм, създаден изцяло за условията на топлия сезон и капитализирал върху средата си. „Денят на независимостта“ стъпва върху раменете на летните сензации, излизали в предходните години, и става един от най-гледаните филми на всички времена. На следващата година в кината изплуват две невероятно успешни блокбастър творби – продължението на „Джурасик парк“, озаглавено „Изгубеният свят“, и „Мъже в черно“. През новия век блокбастърите се подчиняват на супергеройския комиксов дух на времето. „Х-мен“ от 2000 г. и „Човека паяк“ от 2002 година възвестяват епохата на персонажите със специални сили и костюми. Други водещи летни блокбастъри са филмите  от франчайза на „Карибски пирати“, залязъл в сянката на супергероите. „Отмъстителите“ на „Марвъл“ и „Черният рицар“ на „Уорнър“ брандираха и рамкираха летните съревнования на нашето време. Сега на хоризонта се е очертал един болезнен въпрос: ще успее ли скоро блокбастър киното да излезе от ограниченията и конвенциите на комиксовата мания? А всички ценители на първите летни хитове от епохата на „Челюсти“ и „Пришълец“ се надяват, че отговорът ще е „да“.", "date": "2018.08.05", "title": "Летният блокбастър - историята на най-успешните хитове"}
{"url": "http://clubz.bg/71486-turciq_ni_vyrna_7_ina_zaloveni_v_staq_na_mito_ochite_video", "text": "Турция е върнала в България седем души, които са заловени в хотел в стаята на издирвания с червена бюлетина  Димитър Желязков-Очите, предаде Българското национално радио. По информация на програма \"Хоризонт\", сред задържаните са общинският съветник в Бургас Бенчо Бенчев, бившият депутат от ДПС Несрин Узун, и още петима. Самият Желязков остава в ареста в Истанбул, като предстоят процедури за екстрадицията му у нас, съобщи БНР. Бивш депутат от ДПС задържан заедно с Митьо Очите Предаването е извършено по административна процедура от турските власти на граничния контролно-пропускателен пункт „Капитан Андреево“.  Седмината имат мярка 24 часа „задържане под стража“. Тепърва ще се изяснява присъствието им в турския хотел и дали са съпричастни към извършването на престъпления. По екстрадирането на Желязков трябва да се произнесе турски съд и не е ясно кога ще стане това. \n\t Арестите са извършени в хотел на площад Таксим в Истанбул, съобщи Българската национална телевизия. Турските власти са експулсирали седмината, тъй като са ги преценили за опасни за националната сигурност, защото придружават лице обявено за международно издирване, предаде БНТ. Всички те са били задържани за 24 часа, а материалите от разпитите им ще бъда предадени на Специализираната прокуратура. У нас специализираният наказателен съд (СНС) остави в ареста с постоянна мярка \"задържане под стража” петима заподозрени от групата на Митьо Очите, задържани в четвъртък. Половината от бандата на Митьо Очите изправена в спецсъда Венцислав Христов, Йордан Въчев, Иван Найденов, Радослав Николов и Иван Пишиев са обвинени за участие в организирана група за палежи, рекет, побои, изнудване и наркотици, като за техен лидер е сочен Желязков. Следващото съдебно заседание ще е на 9-ти август.  Половината от бандата на Митьо Очите изправена в спецсъда", "date": "2018.08.05", "title": "Турция ни върна 7-ина заловени в стая на Митьо Очите (ВИДЕО)"}
{"url": "http://clubz.bg/71488-obshtinarqt_benchev_zadyrjan_s_mito_ochite_ne_bil_partiec_v_bsp", "text": "Изпълнителното бюро на БСП се разграничи от общинския съветник от Бургас Бенчо Бенчев, който бе задържан в Истанбул с Димитър Желязков - Митьо Очите. Това съобщиха от \"Позитано\" 20 ден след акцията. Бивш депутат от ДПС задържан заедно с Митьо Очите Ръководството на социалистите настоява Бенчев незабавно да напусне изборния си пост в общинския съвет на Бургас и се разграничава от него. От съобщението става ясно, че Бенчев не е член на БСП. През 2015 г. на последните редовни местни избори е влязъл в листата на социалистите като \"гражданска квота\".  Общинарят с ролс-ройса: Бенчо може без БСП, но БСП без Бенчо не може Задържането на Бенчев с Митьо Очите не е първият случай, в който от соцпартията се разграничават от него, обяснявайки, че не е член на БСП. През 2017 г., когато общинският съветник, издигнал се до зам.-председател на местния парламент в Бургас, се появи с поръчков \"Ролс-ройс\" Корнелия Нинова го порица. И се разграничи от него. Но до изключване на Бенчев от групата на социалистите в общинския съвет така и не се стигна тогава.  Влизането му в листите на БСП преди 3 години не е първият му досег с политиката. И през 2003 г. става общински съветник, но от листа на местна бизнес коалиция.  Самият Бенчев е крупен бизнесмен, занимава се със земи и зърно, строителство и т.н. Според регистрите името му фигурира или е фигурирало като собственик и съдружник в близо 20 дружества, с най-различен предмет на дейност, но най-вече в двата споменати бранша.  До 2013 г. Бенчев е съдружник с другия задържан от политическите среди в Истанбул, заедно с Митьо Очите - бившият бургаски депутат от ДПС Несрин Узун. Двамата са във фирмата \"Би Ен Джи\" ООД, но през 2014 г. тя е закрита и заличена от Търговския регистър. Предметът й на дейност е бил недвижими имоти, хотелиерски услуги и т.н. Бенчев и Узун са управлители и съдружници и към днешна дата на фирмата \"Екотур - Странджа\". Имат и още две фирми, в които участват заедно - \"Блу Рокс\", която се занимава с проучвателна дейнност, добив и обработка на полезни изкопаеми, както и \"Агро Астера\" ООД - за покупко-продажба на имоти с цел продажба.  Интересно е и участието на Бенчев във фирмата \"Аркус-Сигурност Бургас\". Един от съдружниците е Ангел Алексиев, а преди години в нея е бил и Александър Алексиев - убитият преди две години гард на Митьо Очите в Слънчев бряг. Двамата са баща и син, става ясно от публикации в местни бургаски медии покрай убийството. Компанията има две спечелени обществени поръчки до момента, свързани с охрана в Несебър и Бургас, на обща стойност около 150 000 лв.    Общинарят с ролс-ройса: Бенчо може без БСП, но БСП без Бенчо не може", "date": "2018.08.05", "title": "Общинарят Бенчев, задържан с Митьо Очите, не бил партиец в БСП"}
{"url": "http://clubz.bg/71489-trima_ginat_ot_jega_v_evropa", "text": "Трима души починаха от жега, докато температурите в Европа гонят рекордни нива, предадоха световните медии. Eкстремната жега подпали и горски пожари в Португалия. Горещата вълна идва от Африка и носи облаци прах от Сахара. Португалия обяви код червено за повече от половината си области, след като вчера живакът стигна 46 градуса по Целзий, приближавайки се към рекорда от 47,3 градуса от 2003 година. В Испания бяха отчететни 45 градуса в Севиля, Хулева, Бадахос и Кордоба. Температурният рекорд за всички времена тук е 46.9 градуса от юли 2017 година. Повече от 700 пожарникари се борят с горски пожар в южния португалски окръг Алграв. Пожари бушуват и в околностите на Мадрид в Испания. Португалската метеорологична служба съобщи, че температурата в столицата Лисабон е стигнала рекордните 44 градуса, с 1 градус над досегашната най-висока температура  за този град, измерена преди 37 години. Властите във Франция затвориха четири ядрени реактора заради горещините, а Холандия затвори някои пътища, след като асфалтът започна да се топи от жегата.", "date": "2018.08.05", "title": "Трима гинат от жега в Европа"}
