{"url": "http://clubz.bg/59358-vijte_imenata_na_30_igrachi_nominirani_za_zlatnata_topka", "text": "Списание \"Франс футбол\" обяви списък с 30 футболисти, номинирани за \"Златната топка\", най-високото индивидуално отличие в любимата игра. Цял ден днес изданието пускаше имената на \"траншове\" - на 6 петици. Изборът и подредбата бяха произволни. Най-много футболисти са избрани от световния, европейски и испански шампион \"Реал\" (Мадрид) - седмина. Списъкът на \"белите\" се води от Кристиано Роналдо, който грабна отличието през миналата година и е считан за фаворит №1 и през настоящата. Ако Роналдо вземе \"Златната топка\" отново, ще е за пети път. Толкова трофеи има Лео Меси. От 2016-а \"Златната топка\" отново се връчва само от \"Франс футбол\" - без ФИФА. Двете класации вече са поотделно. Победителят за 2017-а ще бъде обявен през декември.", "date": "2017.10.09", "title": "Вижте имената на 30 играчи, номинирани за \"Златната топка\""}
{"url": "http://clubz.bg/59344-anton_todorov_podava_ostavka_kato_deputat", "text": "Антон Тодоров подава оставка като народен представител от ПП ГЕРБ. Това стана ясно от писмо на депутата до ръководството на ГЕРБ, съобщиха от пресцентъра на партията.   Тодоров обяснява, че \"в рамките на по-малко от десет дни съм обект на безпрецедентна атака от среди, които никога няма да ми простят разкритията, направени за олигархията, задкулисието и техните командири\". Според него думите му в сутрешния блок на Нова тв към водещия Виктор Николаев са били изтълкувани абсолютно погрешно.  Горанов: Антон Тодоров е изключително ерудиран мъж, няма да заплашва в ефир Той за пореден път поднася извинения към Виктор Николаев, към зрителите на Нова тв и към всички български медии, които е засегнал с изказването си. Антон Тодоров реши да се извини на Виктор Николаев заради \"моя култ към свободата\" И пояснява, че решението е изцяло негово и съобразено със собственото му разбиране за носене на политическа отговорност. Цветан Цветанов: Антон Тодоров в момента е и остава депутат от ГЕРБ Антон Тодоров реши да се извини на Виктор Николаев заради \"моя култ към свободата\" Цветан Цветанов: Антон Тодоров в момента е и остава депутат от ГЕРБ", "date": "2017.10.09", "title": "Антон Тодоров подава оставка като депутат"}
{"url": "http://clubz.bg/59340-bivshiqt_shef_na_windows_phone_i_az_smenih_operacionnata_sistema", "text": "С това изречение в \"Туитър\" вицепрезидентът на дивизията за операционни системи в Microsoft Джо Белфиоре заби последния пирон в ковчега на Windows Phone. Windows Phone ще подкарва и Android приложения До преди Windows 10 именно той бе главен отговорник за мобилната операционна система. А тя отдавна отива към залез. Макар да впечатли с интерактивност и изчистен дизайн, отговорът на Microsoft на iOS и Android никога не успя да достигне конкуренцията и то в ключов аспект - софтуера. Както обяснява Белфиоре в социалната мрежа: Той отбеляза, че все пак Microsoft ще продължи поддръжката на системата и ще прави ъпдейти за сигурност и поправка на бъгове - просто няма да се работи за нова версия. Немалко бизнес компании обаче предпочетоха да въоръжат със служебни Windows Phone смартфони, поради лесната интеграция с офис приложенията на Microsoft по това време. Office пакетът обаче вече е достъпен и за Android, и за iOS. Белфиоре разкри още, че се работи и по версия за Android на новия браузър, който замести Internet Explorer - Edge. Internet Explorer ще си има заместник Вървят и слухове за нова мобилна операционна система от хората на Бил Гейтс, но засега няма официално потвърждение. Internet Explorer ще си има заместник", "date": "2017.10.09", "title": "Бившият шеф на Windows Phone: И аз смених операционната система"}
{"url": "http://clubz.bg/59345-v_madrid_vyzmuteni_ot_stoichkov_no_zasega_ne_iskat_otstranqvaneto_mu", "text": "Испанското външно министерство е възмутено от изказванията на Христо Стоичков по адрес на вицепремиерката Сорая Саенс де Сантамария. То обаче - поне засега - нито е изпратило нота с искане той да не бъде повече почетен консул на България в Барселона, нито е предприемало каквато и да било дипломатическа стъпка по случая. Това съобщиха специално за Клуб Z дипломатически източници от Мадрид. Възмущението било по повод \"несвойствени\" за един почетен консул изказвания. Стоичков за испанското правителство: Вие сте срам От българското Министерство на външните работи заявиха, че не са получавали нота от испанското посолство в София. Информацията, че от Мадрид е изпратена нота срещу бившия футболист, се появи вчера, но тази сутрин бе премахната от сайта на нейния първоизточник. Скандалът избухна през миналата седмица. Тогава от Маями в ефира на телевизия \"Унивисион\" Стоичков набеди Сорая Саенс де Сантамария, че и тя, и семейството, и родата ѝ са последователи на диктатора Франко. Повод бяха сблъсъците на 1 октомври по време на референдума за незавимост на Каталуня. После обаче се оказа, че човекът, посочен за баща на вицепремиерката, не е неин родител. Вицепремиерката на Испания ще съди Христо Стоичков Сорая Саенс де Сантамария се закани да съди Камата за накърняване честта на семейството ѝ. Стоичков се извини, но само за нападките по адреса на сина ѝ, който е едва 11-годишен. Христо Стоичков е почетен консул на България в Барселона от 2011 г. Повечето време обаче той прекарва в Маями, където работи като спортен коментатор в \"Унивисион\" - най-голямата световна испаноезична телевизия. Вицепремиерката на Испания ще съди Христо Стоичков", "date": "2017.10.09", "title": "В Мадрид възмутени от Стоичков, но засега не искат отстраняването му"}
{"url": "http://clubz.bg/59342-rahoj_ispaniq_shte_ostane_edinna", "text": "Испания няма да бъде разделена, заяви испанският премиер Мариано Рахой в интервю за германския вестник \"Ди Велт\". Попитан има ли риск страната да бъде разцепена, той отговаря: Испанският Конституционен съд обяви за незаконен референдума в Каталуня на 1 октомври. 90 на сто от гласувалите са за независимост на автономната област. Правото си на глас обаче упражниха едва 40 на сто от имащите право. Нито испанското, нито каталунското правителство дадоха днес знак за компромис, предаде Ройтерс. Десетки хиляди в Барселона срещу независимостта на Каталуня (СНИМКИ) Централните власти в Мадрид се опасяват, че регионалният парламент в Барселона може да обяви независимост утре, когато каталунският премиер Карлес Пучдемон трябва да говори пред депутатите. За Испания е нещо почти немислимо да изгуби Каталуня, която има собствени език и култура. Това ще лиши страната от една пета от нейния брутен вътрешен продукт и от над една четвърт от износа. Редица базирани в Каталуня компании обаче преместиха централите си извън региона. Това направиха и двете най-големи местни банки. ЕС също не демонстрира интерес към независима Каталуня въпреки призива на Пучдемон Брюксел да посредничи в кризата. Франция, която граничи с автономната област, също заяви днес, че няма да признае едностранно обявяване на независимост. Бъдещето на Испания - нова конституция и adiós* на Пучдемон и Рахой Подкрепата от чужбина за Мадрид успокои испанските пазари. Разходите по заеми паднаха до най-ниското си ниво за седмица, докато основният борсов индекс IBEX скочи до най-високото си равнище. В момент, в който Пучдемон е подложен на натиск, се носят слухове, че той може да попречи на обявяването на независимост утре или че може да свика предсрочни регионални избори, като ги превърне в де факто референдум за независимост. Мариано Рахой пък не изключва отстраняване на каталунското правителство и свикване на регионални избори, ако Каталуня обяви независимост. Той може и да суспендира автономния статут на областта. Пучдемон ще произнесе утре вечер реч, посветена на \"настоящата политическа ситуация\". Има предположения, че той може да помоли парламента да обяви независимост.  Бъдещето на Испания - нова конституция и adiós* на Пучдемон и Рахой", "date": "2017.10.09", "title": "Рахой: Испания ще остане единна"}
{"url": "http://clubz.bg/59336-finansiran_ot_rusiq_kanal_v_youtube_trymp_e_biznesmen_ne_moje_da_e_rasist", "text": "Семейство Клинтън са \"серийни убийци, които ще унищожат нацията\". Доналд Тръмп не е расист, защото е бизнесмен. Предизборната кампания на Хилъри Клинтън е \"спонсорирана от мюсюлманите\". Това са само част от твърденията, разпространявани в социалните мрежи от влогъри, които наричат себе си Уилямс и Калвин Джонсън. Във Facebook, Twitter, Instagram и YouTube те предлагат \"истината на своите братя афроамериканци\". През август профилите на Уилямс и Калвин в социалните мрежи са изтрити. Причината - определени са от компаниите за разпространители на пропаганда, финансирани от Русия, твърди изданието Daily Beast. Руските реклами във фейсбук атакували два ключови US щата За пръв път зад профили, разпространяващи руска пропаганда, която цели да повлияе на изборите в САЩ, властите идентифицират реални личности. Клиповете са насочени към афроамериканска аудитория, която се отдръпва от Тръмп заради негови расистки изказвания. \"Политико\": Русия предизвиква раздор в САЩ чрез рекламни кампании Клиповете на Уилямс и Калвин са публикувани в края на 2016 г., в разгара на предизборната кампания за президентските избори в САЩ. Те открито подкрепят Доналд Тръмп и наричат Хилъри Клинтън \"дърта расистка ку*ка\". Други видеоклипове призовават афроамериканците да гласуват за Доналд Тръмп: Публикациите на Уилямс и Калвин вече не могат да се открият в социалните мрежи. Daily Beast обаче публикува  , преди да бъдат свалени от мрежата. Според изданието страницата във Facebook на влогърите е имала близо 50 000 последователи. \"Политико\": Русия предизвиква раздор в САЩ чрез рекламни кампании", "date": "2017.10.09", "title": "Финансиран от Русия канал в YouTube: Тръмп е бизнесмен, не може да е расист"}
{"url": "http://clubz.bg/59349-putin_i_berluskoni_v_edno_leglo", "text": "Бившият италиански премиер Силвио Берлускони изненада руския президент Владимир Путин с доста странен подарък - завивка със снимка на двамата, предаде Sputnik. На нея е изобразено как двамата политици се ръкуват на фона на Колизеума и катедралата \"Свети Василий Блажени\". Фирмата за спално бельо, чието дело е одеялото, потвърдила тази информация пред РИА Новости. Оттам разказали, че работата по подаръка отнела близо 6 часа ръчен труд. На 7 октомври Путин стана на 65 години.  ", "date": "2017.10.09", "title": "Путин и Берлускони в едно легло"}
{"url": "http://clubz.bg/59353-novo_veto_rumen_radev_vyrna_promeni_v_zakona_za_vyoryjenite_sili", "text": "Президентът Румен Радев използва отново правото си на вето върху закони и този път връща за ново обсъждане промените в Закона за отбрана и въоръжените сили. Те бяха приети от депутатите окончателно на 27 септември. Това става ясно от съдържанието на новия брой на \"Държавен вестник\", който ще излезе утре. Поправките бяха внесени от депутати от ГЕРБ. Според новите текстове за постоянен секретар на отбраната се назначава държавен служител, който има професионален опит не по-малко от 8 години и 4-ти старши ранг. Друго изискване е да е изпълнявал ръководна длъжност в държавна администрация не по-малко от 3 години, от които не по-малко от 1 година в Министерството на отбраната. Постоянният секретар се назначава от министъра на отбраната, съгласувано с министър- председателя, за срок от 4 години, пише още в приетите от парламента текстове. Подборът на кандидатите се извършва от комисия от най-малко трима членове с председател зам.-министъра на отбраната. Депутатите от ГЕРБ предложиха и приеха още, че след издаването на указ на президента за удостояване на офицери с висши офицерски звания, въпросните офицери биват представяни в комисията по отбрана на Народното събрание от министъра на отбраната или негов заместник. Първоначалният вариант на ГЕРБ бе дори за предварително изслушване в парламента, преди Министерският съвет да предложи на държавния глава военни за нови звания, но това не се прие.  Часове преди новият брой на \"Държавен вестник\", от пресслужбата на държавния глава разпространиха и мотивите за ветото. То засяга именно двете описани промени в закона, внесени от депутати от ГЕРБ.    По втората промяна държавният глава е на мнение, че \"законодателят създава нова фаза в процедурата за удостояване с висши военни звания, която се развива пред помощен орган на Народното събрание с участието на министъра на отбраната или определен от него заместник-министър\". Според Румен Радев и екипа му представянето на удостоените с нови звания офицери пред парламентарната комисия, след като е изпълнен фактическият състав на удостояването с висше военно звание,  Това е третото вето върху закон на президента Румен Радев. Досега той не подписа укази за обнародване на промените в Закона за опазване на околната среда, органичаващи броя на съдебните инстанции за обжалване при издаване на екооценка за важни проекти, както и за новия закон за концесиите. Проектът за екооценките вече бе прегласуван от депутатите - ветото бе преодоляно. Ветото падна: оценка за въздействие върху природата ще се обжалва само веднъж Президентът върна избора на Георги Чолаков за шеф на ВАС   Президентът върна избора на Георги Чолаков за шеф на ВАС", "date": "2017.10.09", "title": "Ново вето - Румен Радев върна промени в закона за въоръжените сили"}
{"url": "http://clubz.bg/59346-stoltenberg_ne_iskame_nova_studena_vojna", "text": "НАТО не иска \"нова Студена война\" с Русия въпреки опасенията на страните членки във връзка със струпването на руски войски по границата с Алианса, каза генералният секретар на организацията Йенс Столтенберг в края на четиридневната Парламентарна асамблея на НАТО, която се провежда в Букурещ. Военното учение в Беларус - ще си тръгне ли Путин изобщо? Генералният секретар на НАТО заяви, че Европейският съюз не може да развие собствена система за отбрана извън НАТО: Столтенберг се срещна с румънския президент Клаус Йоханис. Той посочи също, че присъствието на НАТО по Източния фланг трябва да бъде подсилено, най-вече на юг - в Черно море.  Според Йоханис Алиансът трябва да бъде подсилен \"повече от всякога\" и Румъния ще направи всичко, което е по силите ѝ, за тази цел. Румъния иска повече НАТО срещу Русия в Черно море След срещата си Столтенберг и Йоханис ще посетят новите многонационални сили на НАТО, разположени в Крайова. Силите включват войници от Румъния и Полша и помогат в координацията на военните учения в региона. Участие имат също България, Канада, Германия, Унгария, Италия, Холандия, Полша, Португалия и Испания. Новите многонационални сили допълват вече разположените в Румъния 900 американски войници. Румъния иска повече НАТО срещу Русия в Черно море", "date": "2017.10.09", "title": "Столтенберг: Не искаме нова Студена война"}
{"url": "http://clubz.bg/59334-stranno_edinomislie_v_bylgariq", "text": "„Червени акули“ само чакат някой демократ да „скочи от борда“, за да го „разкъсат във въздуха“ - толкова ще им се „услади кръвта“ му. От другата страна обаче не по-малко кръвожадни антикомунисти, като някаква „мумия“, която „не е от тоя свят“, „не се хранят, не спят и винаги се връщат, за ужас на червените“. Това са само два от многобройните образци на „изящна\" словесност, които тези дни обилно се леят от парламентарната трибуна и телевизионния екран по повод „изненадващите“ разкрития за шестващата из България шуробаджанащина. В същото време заради новите/старите самолети или заради нещо друго словесни откоси си разменят президентът и управляващите: „който търси битка, ще си я получи“, „междуинституционална война“, „челен сблъсък“, „трибунал“, „бухалка“, „безчинство“... Като слуша всичко това, особено ако не е особено посветен в традициите и нравите на българската политическа култура, човек може да си помисли, че някаква непримирима опозиция е погнала властта, която на свой ред също не се дава, така че се задава решителна схватка на живот и смърт. И всеки момент има опасност, както казва премиерът, да падне кабинет или президент, някакъв „ужасен акт“ да ни докара „страхотна нестабилност и катаклизъм“ и „да се счупи всичко\". Спокойно, нищо такова няма да се случи (а и да се случи, ще е по някаква друга причина). Или както премиерът обясняваше навремето на току-що встъпилия в длъжност президент -  „не им обръщай(те) внимание на политиците“. Ще се „поджафкат“ и „подракат“ в парламента, след което ще настъпи примирие „за доброто на България“. Най-малко по две причини. , инсталираните навред „дриймтимове“ от роднини, приятели и съпартийци са наистина важен за държавата проблем. Както е важен и въпросът защо толкова години се отлага купуването на нови бойни самолети. Не че управляващи и опозиция нямат какво да делят (обществените поръчки и комисионите са сладки и осмислят пребиваването в политиката). Но и едните, и другите нямат интерес да преминават границата, отвъд която рискуват да разрушат схемата, създадена и отгледана от тях самите. И  : въпреки цялата тупурдия от шумни скандали, взаимни ругатни и късане на ризи и въпреки всичките идеологически различия в момента парламентарната опозиция в България не е нищо повече от привидност и мимикрия. Защото по основните проблеми, които спъват развитието на държавата, между управляващи и опозиция цари на практика единодушие. И едните, и другите са единодушни в съпротивата си срещу необходимите дълбоки реформи и в подкрепата си за тяхната продължаваща имитация. Така например всички говорят за образованието, но никой не прави нищо за откъсването му от допотопните програми и методи, от закостенялостта и забручеството. Все едно кой е на власт, здравеопазването продължава да тъне в блатото, а всяка идея за измъкването му неизменно се проваля. Както и всяка идея за промени на трудовия пазар. Да не забравяме и как всички се страхуват от неизбежните промени на енергийния пазар и затова с удоволствие постоянно ги отлагат. Всичко това, разбира се, може да се дължи донякъде и на обща липса на идеи, въображение и смелост. При съдебната реформа обаче единодушието е съвсем очевидно. Онова мнозинство, което в предишния парламент „опраска“ конституционните промени, а в сегашния остана на практика без никаква съпротива, продължава стройно и единно в същата посока. Всички са обединени около неприкосновеността на главния прокурор и даже се борят за неговата благосклонност. Т.нар. опозиция, която иначе громи управляващите с повод и без повод, благосклонно си мълчеше при неспирните безобразия на мнозинството в стария Висш съдебен съвет. Мълчеше си и когато прокуратурата погна със скалъпени обвинения опоненти на властта. После кротко гласува „въздържал се“, когато набързо и „на тъмно“ приетите промени в НПК и в Закона за съдебната власт развързаха още повече ръцете на прокуратурата, прехвърлиха делата за корупция по високите етажи на любимия ѝ Специализиран съд и ѝ дадоха възможност да отстранява неудобни магистрати. Управляващи и опозиция привидно се конкурират с отделни проекти за нов антикорупционен закон. Но са единодушни, че корупционните разследвания трябва да останат под пълния контрол на главния прокурор. Накрая опозицията с готовност се включи и във възпроизвеждането на статуквото в новия Висш съдебен съвет, въпреки че заради изискването за квалифицирано мнозинство можеше да го блокира. Опозицията обича да говори за „паралелната държава“, но никога не я сочи. За нея името Пеевски (също като главния прокурор) се ползва със статут на неприкосновеност. И затова оглушително си мълчи (или поне много внимава какво говори), когато цялата държавна машина неприкрито е впрегната в преразпределянето на печелившия оръжеен бизнес, в присвояването или съсипването на „Дунарит“ и „Емко“. Което я прави част от парламентарното единодушие, поддържащо модела на срастване между икономическа, политическа и съдебна власт, на завладяване и подчиняване на държавните институции на частни интереси. Това единодушие подкопава все по-дълбоко основите на правовата държава, изпразва от съдържание демократичните принципи и ги превръща в куха фасада. С което властта в България с бързи крачки се приближава към практиките на Путиновия режим в Русия. Впрочем, именно отношението към Русия показва, че и във външнополитически план в българския парламент цари по-скоро съгласие. Опозицията и президентът постоянно говорят за вредите от санкциите срещу Русия, а премиерът се кани да превърне отменянето им в една от целите на българското председателство на ЕС. Опозицията твърди, че „Русия няма как да бъде заплаха за националната сигурност на България“. Но като слуша думите на премиера за руските ракети и самолети, които ще бъдат насочени срещу България, широката публика няма как да не стигне до същия извод: че истинската заплаха е не Русия, а членството в НАТО. Същевременно покупката на съвместими със стандартите на НАТО самолети отново се отлага за неопределено време. За премиера те вече не са приоритет. Или както каза военният министър, няма да се бърза с новите изтребители, защото имало поговорка: \"Бързите сделки комисиони раждат.\" Сякаш по-бавните не раждат. Така или иначе нищо чудно накрая да платим същата цена, но самолетите да се окажат не шведски, а съветски… Така лека-полека управлението, в съгласие с т.нар. опозиция, подкопава и европейската, и евроатлантическата принадлежност на България.", "date": "2017.10.09", "title": "Странно единомислие в България"}
{"url": "http://clubz.bg/59348-dsb_v_politicheska_kriza_sme_borisov_da_poiska_vot_na_doverie", "text": "Това заяви лидерът на ДСБ Атанас Атанасов малко след като се разбра, че заради \"международни ангажименти\" и \"липса на кворум\" заседанието на Консултативния съвет по национална сигурност (КСНС) се е провалило - не са взети никакви решения и ще има второ издание след седмица. Той припомни публични и не дотам публични скандали, в които управлението скача един след друг  - НДК-гейт, Суджук-гейт, Кумгейт, напрежението с оръжейните заводи, отнетия допуск до тайни на представителя на Бюрото за контрол на СРС Георги Гатев и т. н. По думите му всеки от скандалите е продуциран в рамките на самата власт, затова премиерът трябва да препотвърди управлението си чрез вот в парламента. Войната ГЕРБ - президент продължава, КСНС се провали Случилото се и отношенията между персони и институции покрай напрежението между ГЕРБ и президента Атанасов описа така: \"Бойко Борисов и компания се правят на обидени, БСП се опитва да се качи на рейтинга на Румен Радев, а самият той явно още не е съвсем наясно с конституцията\" по отношение на работата на КСНС.  На въпрос какво очаква да последва от евентуален вот на доверие, Атанасов заяви, че това е институционалният механизъм за политически отговор при криза. По думите му ако Борисов поиска вот на доверие от пармамента и гласуването е тайно, а не явно, можело и да има изненади. Важното обаче не е това, а да се проведе дискусия за управлението на страната. Той заяви още, че системните скандали са резултат от модела на управление \"Борисов\" - еднолично и в полза на тесен кръг приятели на премиера.  Международни ангажименти попречили на министрите за КСНС Попитан за конкретната тема на КСНС - така нареченото антикорупционно законодателство, Атанасов заяви:  На въпрос при наличие на политическа криза какво би станало с българското председателство на Съвета на ЕС догодина, Атанасов заяви, че темата е интересна, доколкото и премиер, и президент говорят само за санкциите срещу Русия и тяхната отмяна.  Според Радан Кънев при настоящата кондиция на Министерския съвет и управлението председателството може повече да навреди, отколкото да помогне за международния имидж на страната. Радан Кънев: В авторитарна партия лидерът поема отговорността за грешките Международни ангажименти попречили на министрите за КСНС Радан Кънев: В авторитарна партия лидерът поема отговорността за грешките", "date": "2017.10.09", "title": "ДСБ: В политическа криза сме. Борисов да поиска вот на доверие"}
{"url": "http://clubz.bg/59350-mejdunarodni_angajimenti_poprechili_na_ministrite_za_ksns", "text": "Международни ангажименти са попречили на част от министрите да присъстват на заседанието на Консултативния съвет по национална сигурност (КСНС). Това съобщават от правителствената информационна служба по повод проваленото днес заседание на съвета заради липса на кворум. Войната ГЕРБ - президент продължава, КСНС се провали И обясняват, че отсъствието на вицепремиерите Екатерина Захариева и Красимир Каракачанов, както и по-ранното тръгване на министъра на финансите Владислав Горанов, от заседанието на КСНС е обосновано с международни ангажименти на страната ни. Захариева е във Варшава за участие в среща на министрите на външните работи във формат Букурещ – Б 9, на която първите дипломати на държавите членки на НАТО от Източния фланг обсъждат подготовката за срещата на най-високо равнище на Алианса през 2018 г. и изпълнението на решенията от Срещата на върха във Варшава през 2016 г., предизвикателства пред сигурността и въпроси на Общата политика за сигурност и отбрана на ЕС. Каракачанов е на официално посещение във Франция за обсъждане на двустранното сътрудничество в областта на отбраната. Горанов трябвало да замине за Люксембург, където започва заседание на Съвета по икономически и финансови въпроси на Европейския съюз и на което ще бъде обсъждано законодателното предложение за окончателната система на ДДС. Това се казва още в съобщението на пресслужбата. Зам.-шефът на ГЕРБ   също реши да обясни защо е излязъл по-рано от заседанието. Той пояснява, че е имал отдавна планиран служебен ангажимент в чужбина. Правосъдният министър   заяви, че премиерът е поел ангажимент на следващото заседание на КСНС да няма отсъстващи министри.", "date": "2017.10.09", "title": "Международни ангажименти попречили на министрите за КСНС"}
{"url": "http://clubz.bg/59347-bnr_nqma_da_se_izvinim", "text": "Ръководството на БНР публикува днес, понеделник, своята позиция във връзка с изявление на вицепремиера Валери Симеонов от събота. Тогава Симеонов поиска официално извинение от БНТ, БНР, Нова тв и БТВ. Искането му беше публикувано и на сайта на правителството. Валери Симеонов: БНТ, БНР, бТВ и Нова имат 24 часа да ми се извинят", "date": "2017.10.09", "title": "БНР: Няма да се извиним"}
{"url": "http://clubz.bg/59343-sydyt_v_haga_iskal_djordj_kluni_da_shpionira_kadafi", "text": "Актьорът Джордж Клуни е бил помолен от прокурор в Международния наказателен съд в Хага да шпионира Муамар Кадафи и негови генерали в Либия, твърди \"Бизнес инсайдър\".  Изданието се позовава на изтекли имейли, според които прокурор Луис Морено Окампо е помолил няколко знаменитости да съдействат престъпленията на режима на Кадафи по време на гражданската война да излязат наяве. Актьорът обаче отказал. Клуни е съосновател на проекта \"Сателити стражи\", който използва частни сателити, за да документира военни престъпления, извършени при отделянето на Южен Судан през 2011 г.  Аржентинският прокурор е поискал от Клуни да използва сателитите за откриване на подобни престъпления и в Либия. Клуни е отказал с мотива, че сателитите нямат нужните технически характеристики. Съпругата на Джорж Клуни Амал е адвокатка по правата на човека и защитава сина на Кадафи Сейф ал Ислам. Тя и група нейни колеги настояват процесът срещу него да бъде прехвърлен в Международния съд в Хага. Лицемерието на Амал Клуни, защитничката на Кадафи-младши Окампо е поискал съдействие и от актрисата Анджелина Джоли, която трябвало да се срещне с Джоузеф Кони, наричан \"касапина от Уганда\". През 2005 година Международният съд в Хага издаде заповед за арест на самозвания пророк, който е отговорен за отвличането на близо 70 000 деца, но той е в неизвестност от години. Част от тях са били използвани като пушечно месо в боевете, а за да няма при кого да отидат, ако решат да избягат, децата били заставяни да застрелват собствените си майки. Момичетата били масово изнасилвани или пък принуждавани да се омъжват за бунтовниците от т. нар. Божия армия за съпротивление (БАС) на Джоузеф Кони. Предполага се, че Кони и сподвижниците му са екзекутирали около 100 000 души. В един от изтеклите имейли прокурорът пише, че Джоли е предложила да отиде при Кони заедно с американски отряд, който да го арестува. Идеята обаче не е осъществена.", "date": "2017.10.09", "title": "Съдът в Хага искал Джордж Клуни да шпионира Кадафи"}
{"url": "http://clubz.bg/59354-zmiite_syskat_no_taralejite_znaqt_kak_da_se_zashtitqt", "text": "Екипът на телевизия СКАТ излезе с декларация в защита на вицепремиера Валери Симеонов, който е и неин създател. В нея медии са обвинени в неспазване на журналистически стандарти, а \"лицемерните вайкания\" за това, че вицепремиерът е обявил, че ще съди медии, наречени \"смешен плач\". От телевизията припомнят и колко пъти те са ставали обект на посегателства, но не са получили защита, каквато се е случила след \"мнимите заплахи\" от страна на Симеонов към Виктор Николаев. Изпод руините на българската журналистика тръгна лавина Предлагаме ви декларацията на СКАТ без редакторска намеса:", "date": "2017.10.09", "title": "\"Змиите съскат, но таралежите знаят как да се защитят\""}
{"url": "http://clubz.bg/59356-udar_sled_udar_anton_todorov_bez_predavane_po_kanal_3", "text": "След злополучното си участие в сутрешния блок на Нова тв в петък, когато отправи серия от завоалирани заплахи към водещия Виктор Николаев и предизвика масово неодобрение, депутатът от ГЕРБ Антон Тодоров днес обяви в писмо до управляващата партия, че иска да напусне парламента. Антон Тодоров подава оставка като депутат В петък първоначалното обяснение за думите му беше, че е криворазбран, а колегите му от ГЕРБ решиха да определят всичко като шега. Дебелашка, неуместна, но шега. Тогава председателят на парламентарната група на ГЕРБ Цветан Цветанов обяви, че Тодоров си остава депутат. Цветан Цветанов: Антон Тодоров в момента е и остава депутат от ГЕРБ Днес обаче ситуцията е вече променена - не само Тодоров иска да се оттегли, по собствено желание (както държи да подчертае), но и от телевизията, където имаше авторско предаване, в което громеше противниците на управлението, обявиха, че спират неговото шоу. От чие име лае кучето? Удар след удар.  Причината? От \"Канал 3\" решили да подкрепят колегите си - журналисти. \"Днес Антон Тодоров няма да има предаване в ефира на Канал 3. От името на медията се извинявам на вас, зрителите, които стоите пред телевизорите си и очаквате поредната история с документи. Няма да я видите, защото ние, като журналисти, решихме, че е важно да защитим професията си, гилдията. Не за да осъдим Антон Тодоров, който вече се извини за неуместния си коментар в студиото на сутрешния блок на Нова телевизия, а за да подкрепим колегите си\", обявява в специално изявление Ива Стоянова, управител и програмен директор на Канал 3. Не става ясно дали \"Документите с Антон Тодоров\" само днес ще липсват от програмата или отпадат изцяло. Цветан Цветанов: Антон Тодоров в момента е и остава депутат от ГЕРБ От чие име лае кучето?", "date": "2017.10.09", "title": "Удар след удар. Антон Тодоров без предаване по \"Канал 3\""}
{"url": "http://clubz.bg/59357-venecianskata_komisiq_nqkoj_nezavisim_da_moje_da_razsledva_glavniq_prokuror", "text": "Венецианската комисия изразява загриженост за това, че . Именно заради това от комисията предлагат част от правомощията на пленума на ВСС да бъдат прехвърлени на Съдийската колегия. Има се предвид  на вече разделения Съвет. Това са само част от препоръките на Венецианската комисия в становище по повод измененията в Конституцията и Закона за съдебната власт от лятото на 2016 г. То е прието в петък и предстои огласяването на пълния му текст, съобщават от Европейската комисия за демокрация чрез право, цитирани от Венецианската комисия препоръчва и да се увеличи отчетността на главния прокурор, а ВСС да разработи процедура, която да позволява  Освен това, според комисията, трябва сериозно да се ограничат правомощията и функциите на държавното обвинение извън областта на наказателното право. В становището пише да се разширят правомощията на Съдийската колегия на Висшия съдебен съвет, като ѝ се даде възможност тя да избира председателите на ВКС и ВАС. Алтернативата на това е те да се избират с т.нар. \"двойно мнозинство\" - не само да има такова в пленарния състав на ВСС, но кандидатът трябва да бъде Евромагистрати: Съдебният ви закон е абсурден и присъщ на недемократични общества В становището си Венецианската комисия оценява положително разделянето на ВСС на две колегии, както и избирането на членове на съвета от парламентарната квота с квалифицирано мнозинство. Въпреки това,   изтъкват от комисията. Какво имат предвид? Най-напред е поставен акцент върху това, че в Съдийската колегия съдиите, избрани от съдии, трябва да представляват поне половината от членовете, което в настоящия момент не е така. Венецианската комисия: Съветският модел \"прокуратура\" трябва да се премахне Друга препоръка е Съдийската колегия на ВСС да осъществява ефективен контрол върху исканията за отстраняването на съдии, срещу които има разследване. Дават се предложения и във връзка с избора на председатели на съдилища и техните правомощия. Най-напред, според Комисията, общите събрания на съдиите трябва да имат изключителното право да номинират кандидати за ръководители  Следва да се ограничат правомощията на председателите и те да не могат да предлагат съдии за наказание, нито пък да ги порицават. Нещо повече - необходимо е подробно да се опишат съществените основания за търсене на дисциплинарна отговорност, както и в ЗСВ да се конкретизира понятието   за да е ясно, че откровени съдебните грешки не водят до търсене на дисциплинарна отговорност. Освен това се препоръчва преразглеждане и прецизиране на критериите и показателите за оценка на работата на магистратите. Като Венецианската комисия заявява, че те следва да бъдат преразгледани и по-добре организирани, а  Според Венецианската комисия кадровият орган трябва да има правомощия да издига кандидати за инспектори, както и да може да ги отстранява от длъжност в случаите на сериозни нарушения По отношение на ИВСС има и други предложения. Например ясно разделяне на функциите на инспектората от тези на кадровия орган, както и по-подробно регламентиране на процедурата по извършване на проверки от страна на съдебните ревизори, за да се предотвратят неоправданите, продължителни или инвазивни проверки. Не на последно място се препоръчва професионалните организации на юристи, правните факултети и др. да участват в процеса по номиниране на членове на ВСС извън магистратските среди. Венецианската комисия: Съветският модел \"прокуратура\" трябва да се премахне", "date": "2017.10.09", "title": "Венецианската комисия: Някой независим да може да разследва главния прокурор"}
{"url": "http://clubz.bg/59333-100_lv_globa_za_boqdisvane_na_pametnik", "text": "Без фойерверки след 22 часа, 100 лева глоба за оскверняване ( ) на паметник, забрана за пиене на алкохол в парка, ако води до нарушаване на обществения ред. Това предвижда проект за нова наредба, която предстои да се гласува от Столичния общински съвет. В момента в София е сила наредба за обществения ред от 1993-а – преди осем години имаше опит да се приеме нова, но тя бе отменена от съда. Сега вносителите на проекта, с аргумента, че актуалният не отговаря на „съвременните обществено-икономически, политически и социални условия“, предлагат  . Една от забраните в главата за осигуряване и опазване на обществения ред касае „оскверняването на паметници или други възпоменателни знаци“, което е така популярна форма на протест срещу тоталитарните монументи у нас в последните години. Предвидената глоба за боядисване ( ) е от 100 до 300 лева. При повторно нарушение тя може да достигне 500 лв. В наредбата се забраняват шумните нощни увеселения в жилищните сгради, пускането на прахосмукачка ( ) след 22 часа, използването на фойерверки след този час. Не е ясно дали общинарите ще направят изключение за новогодишната нощ ( ). Забранява се още пиенето на алкохол по улици и паркове, ако води до нарушаване на обществения ред ( ). Не може да се местят пейки в градските градини, като нарушаване на реда се отчитат още миенето на автомобилни стъкла, продажбата на вестници и списания и „развлекателната и атракционна дейност“ по кръстовища и улици на града. Романтичните души трябва да знаят, че се забранява и късането на цветя – глобата е от 200 до 400 лв., така че букетът от магазина със сигурност ще излезе по-евтин. Уличните музиканти за първи път „излизат от закона“ – според новата наредба техните изяви на общински имоти, в които влизат и откритите градски пространства, ще може да стават само с разрешение от кмета на съответния район. Санкцията при липсата на такова е до 100 лева. Сред забраните са още къпането във водни площи и фонтани ( ), късането на некролози, реклами и афиши, поставянето на недобре закрепени предмети   на балкони, прозорци или покриви на сгради, хвърлянето на боклуци през терасата, изгарянето на гуми… Общественото обсъждане на проекта ще продължи до края на месеца. След това предстои гласуване в Столичния общински съвет.", "date": "2017.10.09", "title": "100 лв. глоба за боядисване на паметник"}
{"url": "http://clubz.bg/59355-oficialno_eto_koj_shte_pravi_tol_sistemata", "text": "Консорциумът „Капш Трафик Солюшънс“ е определен за изпълнител на обществената поръчка за проектиране, изграждане и въвеждане на електронна система за събиране на таксите за ползване на републиканската пътна мрежа. Това съобщиха в късния следобед в понеделник от Агенция \"Пътна инфраструктура\". Австрийската „Капш“ ще изгражда тол системата за 150 млн. лв.  Тя ще бъде на база изминато разстояние за превозни средства с обща технически допустима максимална маса над 3,5 т (тол) и на база време за леките автомобили с обща технически допустима максимална маса до 3,5 т (електронна винетка). Шефът на пътната агенция Дончо Атанасов е подписал решението за класиране на участниците в процедурата и определянето на изпълнител на обществената поръчка. Класирането на участниците, съгласно обявения критерий за оценка „Икономически най-изгодна оферта“, е следното: Австрийският консорциум  е предложил най-ниската цена за изграждането на тол системата – 149,99 млн. лв. без ДДС. Това стана ясно след отварянето на офертите на 4 октомври.  Компанията-майка – австрийската \"Капш\", има над 100-годишен опит, а дъщерните й дружества са реализирали 280 проекта в 44 страни с приблизително 70 милиона доставени бордови устройства и 18 000 оборудвани ленти. \"Капш груп\" са внедрили тол системи в Австрия, Полша, Чехия и Австралия.  В средата на септември нейното име бе забъркано в скандал с фалшива новина, уж разпространена от АПИ, в която предварително се посочваше, че \"Капш\" печели поръчката за изграждането на тол системата. Най-вероятната цел на подправеното съобщение до медиите е дискредитация на обществената поръчка. ", "date": "2017.10.09", "title": "Официално - ето кой ще прави тол системата"}
{"url": "http://clubz.bg/59335-bashtata_na_libertarianskiq_paternalizym_s_nobel_za_ikonomika", "text": "Американецът Ричард Талър е тазгодишният носител на Нобелова награда за икономика, съобщи Шведската кралска академия на науките. 72-годишният професор от Чикагския университет е удостоен заради изследванията си в сферата на поведенческата икономика. Тази награда се връчва от Шведската кралска банка, тъй като е учредена след смъртта на Алфред Нобел и не е част от неговото завещание. Шотландец взе Нобел за икономика В мотивите за награждаването на Ричард Талър се изтъква, че той е въплътил психологично реалистичните възприятия в анализи на вземането на решения в областта на икономиката. Чрез проучване на последиците от ограничената рационалност, социалните преференции и липсата на самоконтрол ученият показва как тези човешки черти систематично се отразяват на индивидуалните решения, както и на пазарните последствия. Талър е теоретик на финансовото и икономическото поведение. Автор е на т. нар. теория за подтикването или на управляемия избор. Той е и баща на на термина \"либертариански патернализъм\" - стратегията, подтикваща човека към оптималния избор, продиктуван от разума, а не от чувствата или моментните желания. Тaлep oтĸpивa нoвa нayĸa - т.нap. иĸoнoмиĸa нa пoвeдeниeтo, ĸoятo ĸoмбиниpa пcиxoлoгиятa и иĸoнoмичecĸия aнaлиз. B пpoдължeниe нa дeceтилeтия yчeният изcлeдвa ĸaĸ пcиxиĸaтa фopмиpa иĸoнoмичecĸитe peшeния нa вceĸи oт нac. Toй oбяcнявa ĸaĸ xopaтa пpaвят cвoитe дългocpoчни и ĸpaтĸocpoчни плaнoвe, в зaвиcимocт oт caмoycъвъpшeнcтвaнeтo, нo и oт yдoвoлcтвиятa.  \n\tTaлep paзĸpивa ĸaĸ индивидyaлнaтa пcиxиĸa oпpeдeля липcaтa нa caмoĸoнтpoл пpи взeмaнeтo нa финaнcoви peшeния, a oтĸлoнeниятa в чoвeшĸoтo пoвeдeниe чecтo вoдят дo cĸъпocтpyвaщи финaнcoви гpeшĸи.      ", "date": "2017.10.09", "title": "Бащата на либертарианския патернализъм с Нобел за икономика"}
{"url": "http://clubz.bg/59352-domuschiev_shte_sydi_valeri_simeonov", "text": "Собственикът на Български морски флот и председател на КРИБ Кирил Домусчиев обяви в профила си във фейсбук, че ще заведе дело срещу вицепремиера Валери Симеонов. Домусчиев пише, че Симеонов води по медиите \"с голяма арогантност поредната си клеветническа кампания\" срещу него и БМФ. Днес Домусчиев е възложил на адвокатите си да заведат дела за \"всичките клевети, внушения и обиди, изказани нееднократно от Валери Симеонов по мой адрес и по адрес на нашите компании\". Според председателя на КРИБ тези \"неверни твърдения\" не само вредят на неговия имидж, но и на целия бизнес климат в България. Домусчиев: Горд съм, че спасихме морския флот, но злобарите са около нас \"Това на практика е сериозен натиск от страна на Симеонов върху независимия български съд, на който предстои да се произнесе по арбитражно решение\", пише още Домусчиев. Миналата седмица визцепремиерът Симеонов внесе сигнал до главния прокурор срещу решение на Арбитражния съд по делото за \"Български морски флот\". Решението променя условията по приватизационния договор, които дават право на собственика Кирил Домусчиев да съкрати броя на корабите и работниците в дружеството.  Валери Симеонов vs Кирил Домусчиев, иска да му вземе морския флот \n\t Валери Симеонов vs Кирил Домусчиев, иска да му вземе морския флот", "date": "2017.10.09", "title": "Домусчиев ще съди Валери Симеонов"}
{"url": "http://clubz.bg/59339-rumynskata_komisarka_ne_iska_evropa_da_reje_fondove_zaradi_pravosydieto", "text": "Шефката на регионалната политика на Европейския съюз се обяви днес против това той да обвързва отпускането на финансова помощ от своя бюджет със спазването на върховенството на закона в държавите получателки. , която отговаря за правосъдието. Тя каза, че \"трябва да има някакъв общ принцип за върховенството на закона при разпределянето на еврофондовете\". Кохезионната политика се захранва от три основни европейски фонда - за регионално развитие, социален и кохезионен. Тя отговаря на над една трета от разходите от европейския бюджет, докато държавите членки и страните в процеса на разширяванне получават от него средства и по други линии като например земеделски субсидии, предприсъединителни фондове и помощ при бедствия и аварии. Крецу и председателят на Комитета на регионите Карл-Хайнц Ламберц представиха пред журналисти днес  , който разглежда състоянието на регионите в ЕС и ефекта от неговата политика за социалноикономическо сближаване, известна като кохезионна политика. Призиви за реформиране на тази политика и поставянето на еврофинансирането в зависимост от спазването на законността и придържането към базисните принципи и ценности на ЕС зачестиха, след като миграционната криза противопостави източни на западни държави членки и стана ясно, че ЕС ще загуби над 10 на сто от приходите в бюджета си с напускането на Великобритания. Европейската комисия ще представи през май 2018 г. пред държавите членки и Европейския парламент своя проект за следващ многогодишен бюджет на съюза и реформи в кохезионната му политика след 2020 г. , съобщи Комисията. Това означава, че тази традиционно трудни дискусии и преговори ще съвпаднат с последния месец на българското председателство на Съвета на ЕС.  Тя отбеляза, е се води широка дискусия за това кой индикатор освен брутния вътрешен продукт (БВП) на глава от населението дава най-добрия критерий за разпределяне на ресурсите. Тя каза, че в бъдеще кохезионната политика трябва да се насочи към подпомагане на индустриалния преход, образованието и иновациите. , че кохезионната политика \"може да бъде обсъждана на нивото на прилагането, но не на нивото на съществуването й\".  Той я нарече \"важен елемент на ДНК-то на Европа. Последният от докладите за сближаването, които Еврокомисията публикува всеки три години, отчита, че растежът и заетостта се връщат в европейските икономики, но с различни темпове в различните региони. Публичните инвестиции остават ниски, особено в местата засегнати най-тежко от кризата. Естественият прираст на населението в ЕС за първи път е отрицателен от 2015 г. насам, което увеличава ролята на миграцията. Бедните региони се обезлюдяват, а големите градове се задъхват от приток на население, образуват се анклави на бедност и социално изключване,  дори  в по-богатите градове и региони. Докладът говори за \"консенсус\", че в \"стабилната рамка\" на кохезионната политика трябва за в бъдеще да има повече \"гъвкавост\" заради променилите се обстоятелства. Посочва се необходивостта от единни правила за кохезионната политика и другите финансови инструменти на ЕС. Важно за т.нар. \"нови\" държави членки е, че се изтъква необходимостта от ревизия на критериите за получаване на европейски фондове. Засега то се базира на богатството на глава от населението, т.е. колкото си по-беден, толкова повече получаваш от бюджета на ЕС.  Сега на масата е идеята този критерий да бъде коригиран с \"по-широки европейски предизвикателства\", свързани с миграцията, демографските и климатичните промени, безработицата. Очертава се безвъзмездната европейска финансова помощ постепенно да отстъпва на кредитиране при по-изгодни от пазарните условия по механизмите на Европейския инвестиционнен план, както и делът на националното съфинансиране да се увеличи. Освен това ЕС трябва да заделя част от многогодишния си бюджет (който сега обхваща седем години) за посрещане на изнънредни ситуации и кризи, се посочва в доклада. Тази политика осигурява средно над 8 на сто от публичните инвестиции в ЕС. Този дял се увеличава до 40 на сто средно за 13-те най-скоро присъединили се страни и над 50 на сто за най-бедните от тях, включително България. В тези страни ЕС финансира повече от половината от широколентовия интернет, ремонтите на училища и пътната инфраструктура.", "date": "2017.10.09", "title": "Румънската комисарка не иска Европа да реже фондове заради правосъдието"}
{"url": "http://clubz.bg/59328-simeonov_s_nova_zakana_da_spre_dyrjavnoto_sponsorirane_kym_televiziite", "text": "Вицепремиерът Валери Симеонов ще инициира законодателство, в което да има изискване за яснота по отношение на собствеността на медиите. Това каза самият той пред \"България он еър\". Той допълни, че ще повдигне пред премиера Бойко Борисов темата за \"спонсосирането\" на големите телевизии от държавата. Изпод руините на българската журналистика тръгна лавина Валери Симеонов: БНТ, БНР, бТВ и Нова имат 24 часа да ми се извинят И допълни: Той каза още, че \"има няколко кръга на въздействие върху медиите\", но не уточни кои са те. Симеонов заяви, че не приема обвиненията, че диктува дневния ред на медиите. По отношение на думите му в студиото на Нова тв в петък, когато обясняваше, че може да спретне на водещия \"Викторгейт\" и говореше за празни столове, той поясни, че също има право да прецени на кои въпроси да отговаря и да се постарае да каже и онова, което той самият иска хората да чуят. За Виктор Николаев, някои си Антон, Валери и как се уволнява от телевизията На въпрос дали е говорил по темата с премиера Бойко Борисов той отговори: Той потвърди, че ще се потърси правата си в съда от онези медии, които го обвиняват, че е извършил престъпление и е заплашвал. Симеонов обясни, че е предупредил медиите предварително, защото не е редно вицепремиер да съди държавното радио и държавната телевизия. Това каза още вицепремиерът Симеонов. Валери Симеонов: БНТ, БНР, бТВ и Нова имат 24 часа да ми се извинят За Виктор Николаев, някои си Антон, Валери и как се уволнява от телевизията", "date": "2017.10.09", "title": "Симеонов с нова закана: да спре държавното спонсориране към телевизиите"}
{"url": "http://clubz.bg/59337-ostavka_angelkova_ne_vijda_prichina", "text": "Министърът на туризма Николина Ангелкова обяви, че няма да подаде оставка. Призивът да се оттегли дойде миналата седмица от Асоциацията на българските туроператори и туристически агенти (АБТТА). Представители на организациите я обвиниха, че преувеличава броя на туристите, посетили страната, разкритикуваха и хаоса в туристическия маркетинг, както и липсата на стратегическа визия на рекламата ни. Николина Ангелкова с нов маркетингов ход: праща 400 000 картички на туристи Ангелкова и саудитският принц пак се договориха за туризма... Незнайно какво От тези организации в бранша тя е получила подкрепа.  Ангелкова се направи, че не чу въпрос за закриването на „Слънчев бряг“ АД Министър Ангелкова обори един от основните им аргументи със статистика на Националния статистически институт – по негови данни за периода януари - август общият брой на чуждестранни туристи, посетили “места за настаняване с над десет легла”   в България, е над 6.5 млн.  Ангелкова и саудитският принц пак се договориха за туризма... Незнайно какво Ангелкова се направи, че не чу въпрос за закриването на „Слънчев бряг“ АД", "date": "2017.10.09", "title": "Оставка? Ангелкова не вижда причина "}
