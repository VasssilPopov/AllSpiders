{"url": "https://clubz.bg/82399-marselino_ot_ludogorec_nakazan_zaradi_scenata_vyv_varna", "text": "Буйната реакция на Марселиньо срещу треньора му Стойчо Стоев по време на мача \"Черно море\" - \"Лудогорец\" (2:1) му донесе една среща наказание и глоба от 500 лева на днешното заседание на дисциплинарната комисия на БФС. \"Черно море\" пак би \"Лудогорец\" Сигналът е дошъл от комисията по \"Етика и феърплей\". След почивката бразилецът бе заменен от Стоев, накара му се на скамейката и демонстративно ритна бутилка с минерална вода. Цялата случка се видя на видеозапис по \"Диема Спорт\". До момента \"Лудогорец\" не е обявил, че ще санкционира голямата си звезда. Марселиньо ще пропусне гостуването на \"Берое\" в петък.  БФС наложи солени глоби на ЦСКА-София и \"Левски\" - за изказвания срещу съдии Най-голямата глоба за кръга отнася \"Левски\" - 3300 лв. за различни прояви на феновете си. БФС наложи солени глоби на ЦСКА-София и \"Левски\" - за изказвания срещу съдии", "date": "2019.04.30", "title": "Марселиньо от \"Лудогорец\" наказан заради сцената във Варна"}
{"url": "https://clubz.bg/82397-uzakonena_e_sistemata_na_investicionnite_sydilishta_v_es", "text": "Съдът на ЕС постанови, че Системата на инвестиционните съдилища (СИС) е в съответствие с договорите на Съюза. Тази система трябва да замени тази на двустранните инвестиционни съдилища, която е част от търговските и инвестиционните споразумения на ЕС. Брюксел предлага създаване на инвестиционен съд Това бе един от спорните моменти при подписването на търговското споразумение между ЕС и Канада, известно като СЕТА. Според нейните критици, системата би дала възможност на големите корпорации да влияят при вземането на решения при спорни въпроси като например екологични стандарти или трудови права. Европейската комисия приветства решението на базирания в Люксембург Съд на ЕС. Решението на Съда означава, че няма нужда да се правят промени в текста на споразумението между ЕС и Канада, както и че може да започне ратификацията от страните членки“, коментира говоритеа ЕК Маргаритис Схинас. Той допълни, че решението се включва и в споразуменията със Сингапур, Виетнам и Мексико.", "date": "2019.04.30", "title": "Узаконена е Системата на инвестиционните съдилища в ЕС"}
{"url": "https://clubz.bg/82396-sydyt_potvyrdi_siela_shte_dostavq_mashinite_za_vota", "text": "Върховният административен съд (ВАС) потвърди решението на Централната избирателна комисия (ЦИК) \"Сиела Норма\" да доставя машините за вота за Европейски парламент. Това съобщи за Клуб Z говорителят на ЦИК Александър Андреев. Предвид кратките срокове само три компании подадоха оферти за обществената поръчка, обявена от ЦИК за наем, доставка и обучение за работа с 3000 машини, както изисква след последните промени Изборният кодекс. Това бяха \"Сиела Норма\" АД, \"Лекс БГ\" АД и \"Българските машини за гласуване\" ЕООД. Обжалват избора на фирма-доставчик на машините за гласуване ЦИК избра\"Сиела Норма\". \"Лекс\" предложи по-висока цена от обявения таван от 7,5 милиона лева и следователно офертата й бе отхвърлена.\"Българските машини за гласуване\" пък беше отстранена заради несъответствия. От компанията обжалваха миналия петък с мотива, че нито една от трите фирми не е отговаряла на техническите изисквания за търга, но \"Сиела\" все пак е била избрана. С решението си днес ВАС не уважи жалбата на \"Българските машини за гласуване\". Машините, които \"Сиела Норма\" АД предлага, са на \"Смартматик\" - венецуелска компания, провалила местния вот в Белгия, изгонена след провал във Филипините, чиито устройства се ползват предимно в страни от Третия свят. На президентския вот във Венецуела пък, на който бе избран Николас Мадуро, \"Смартматик\" призна, че е имало 1 милион манипулирани гласа. Машините за гласуване - от компания, провалила избори в Белгия и Филипините Наесен, ако парламентът не реши отново да прави промени в изборния закон, трябва да гласуваме с двойно повече машини - 6000. Засега заявката на ЦИК е, че за местния вот ще устройствата ще бъдат закупени. За целта ще бъде обявена нова обществена поръчка. Това пък поставя въпроса дали \"Сиела\" няма да е вече спечелила предимство. Машините за гласуване - от компания, провалила избори в Белгия и Филипините", "date": "2019.04.30", "title": "Съдът потвърди: \"Сиела\" ще доставя машините за вота"}
{"url": "https://clubz.bg/82393-chujdiqt_investitor_ne_e_nqkakyv_vsemogysht_vylshebnik", "text": "Няма лошо „Фолксваген“ (Volkswagen AG) да построи завод в България. Милиони евро инвестиция, работни места, местни подизпълнители – и не на последно място престиж. Ще има заслужена радост, ще звучат фанфари, ако най-голямата автомобилна корпорация в Европа реши да изгради производствена мощност у нас. Ала това не бива да поражда свръхочаквания – нито да се приема като панацея. Една възможна инвестиция, колкото и мащабна да е, няма да реши тукашните проблеми. Няма да ни превърне мигом в образцова демокрация с върховенство на закона, идеални порядки и норми и безупречни условия за свободно и честно предприемачество. Накратко, няма да свърши нашата работа в изчистването на обора и подреждането на собствената къщичка. Фабрика на внушителен и реномиран автопроизводител не е гаранция само по себе си за образцова функционираща държава с демократичен ред. Баварският моторен концерн БМВ (BMW Group) има например свои монтажни заводи в Русия (в Калининград) и Египет (в Кайро и в Мадинат ас-Садис мин Уктубар). За Русия отдавна е ясно, че не плаши никой от гигантите. Друга емблема на германското автомобилостроене - „Даймлер“ (Daimler) – откри в началото на април завод на „Мерцедес“ недалеч от Москва. Инвестицията в „Moscovia” е за над 250 млн. евро, 1000 работника ще произвеждат по 25 хил. автомобила годишно,  . „Фолксваген“ също работи в Русия. От ноември 2007 г. прозвежда автомобили в Калуга, от 2015 г. там действа и отделен завод за двигатели. През 2011 г. германците придобиха и мощностите на ГАЗ в Нижни Новгород, където днес се сглобяват по над 310 хил. коли с марката „Фолксваген“ и „Шкода“. Общият размер на вложенията в страната надминава 1,8 млрд. евро, заети са 3 хил. работника. Просто бизнес, нищо друго. В историята си глобалните автомобилопроизводители кътат неособено светли моменти на отношения с диктатури и авторитарни режими. Нещо повече, последните имат склонността умело да се възползват от присъствието на именити чужденци – и да (зло)употребяват с репутацията им за собствени имиджови нужди. Самите чужди предприемачи пък често са готови да си затварят очите пред местните „несъвършенства“ и особености в разбирането за демократичност и правов порядък – които нерядко се разминават съществено от онези в родината им. От онова, което все още по инерция наричаме „уредената Западна Европа“. За корупция и „черни каси“ въобще няма да отваряме дума, достатъчно е да погледнете аферите около „Сименс“ (Siemens). Но тъй като говорим за автомобилния бранш, нека припомним два момента. “Фолксваген“ подкрепя военната диктатура в Бразилия, управлявала между 1964 и 1985 г. Германският автомобилопроизводител функционира в южноамериканската страна от 1953 г., дава работа на 20 хил. човека там. От края на 50-те в завода в Сау Бернарду ду Кампу се произвеждаха и легендарните „Костенурки“ (VW Käfer, от нем. „бръмбар“, познати в страната като Volkswagen Fusca). „Костенурките“, между другото, са много популярни и в Мексико, където машиностроителите от Долна Саксония също имат свои заводи още от средата на 60-те. В страна, която също преживя превратности, сътресения и завои. В годините на военния режим в Бразилия „Фолксваген“ съучаства в репресии срещу опозиционни работници. Това се казва в изследване на историка Кристофер Копер от Университета в Билефелд, поръчано от самата компания. „Фолксваген“ е заинтересован от осветяването на тази мрачна страница, ръководството в общи линии не отрича тъмния епизод и  . През есента на 2015 г. бивши служители от завода в Сау Бернарду ду Кампу подадоха колективен иск срещу „Фолксваген“. Според жалбата им в германската фабрика е съществувала своеобразна „тайна полиция“, преследвала опозиционно настроени към властта служители. Дванайсетима са били незаконно арестувани и подложени на мъчения,  Неприятното за германците беше фактът, че искът за компенсации в Бразилия дойде тъкмо в разгара на машабния скандал с манипулираните данни за извърляните вредни газове от дизеловите двигатели. Концернът още не се е възстановил от огромната афера, която промени из основи целия бранш, а глобалните щети може да надхвърлят 100 млрд. долара. Едно от последните развития: в средата на април прокуратурата в Брауншвайг повдигна обвинение срещу бившия шеф на „Фолксваген“ Мартин Винтеркорн и четирима други висши мениджъри. Мрачното минало тегне и върху „Даймлер“. Още в далечната 1951 г. отваря заводът на „Мерцедес-Бенц“ край аржентинската столица Буенос Айрес. Той е и първата производствена мощност на „звездата“ от Щутгарт извън Германия. През 1999 г. германската журналистка Габи Вебер разследва поведението на компанията през периода на хунтата (1976-1983). Според независимата правозащитна организация Европейски център за конституционни и човешки права (ECCHR) един от нявгашните началници в завода е съпричастен към изчезването (и предполагаемото убийство) на синдикални функционери, за които се подозира, че са отвлечени от аржентинските тайни служби. През 1999 г. Волфганг Калек от ECCHR завежда иск срещу мениджъра на „Мерцедес-Бенц Аржентина“. През 2003 г. ресорната прокуратура в Нюрнберг-Фюрт спира проверката, но  . Всичко това иде да покаже, че чуждият инвеститор не е някакъв всемогъщ вълшебник, който с един завод и няколкостотин милиона евро ще направи от блатото райска градина. Той не ще оправи кусурите на мудната и свръхразпростряла се бюрокрация, не ще изправи кривосъдието, нито озапти поръчковата прокуратура... Няма и да затвори лакомите уста на политици и чиновници, камо ли да разсече порочните оплитания между власт, публични ресурси и бизнес схеми. Най-много да ги лустроса, поизлъска и напарфюмира. Да им тури европейски етикет, „за пред хората“. И в крайна сметка, да ги подсили. Не съм против мащабна германска инвеститиция, никак. Само че не виждам повод за самозабравяне и възторг до небесата. Нагледал и наслушал съм се на реномирани предприемачи от „белия свят“, които в нашенски (мътни) води веднага заплуват по тукашному. Заиграват по местната свирка и бърже усвояват локалните мурафети. Щото в ума им се върти на първо място печалбата. А сетне някои от тях горчиво се жалват от „недостатъчна правова сигурност“, „цъфтяща корупция“, „слаба защита на частната собственост“ и т.н. Без да съзнават, че нерядко и самите те допринасят за неуредиците и бъркотиите. Чуждият инвеститор е добре дошъл, само когато сме си свършили нашата работа. Той няма да я свърши вместо нас.", "date": "2019.04.30", "title": "Чуждият инвеститор не е някакъв всемогъщ вълшебник"}
{"url": "https://clubz.bg/82398-hyrvatin_buta_kola_106_kilometra_za_gines_video", "text": "Хърватски атлет постави нов Гинес рекорд, като бута автомобил \"Смарт\" на разстояние от 106 километра в продължение на 24 часа, предаде агенция ЮПИ. В Плевен ще играят 65 хора за \"Гинес\" Томислав Любеняк подобри предишното постижение в дисциплината от 82 километра. Според изискванията на \"Гинес\" на волана на автомобила \"Смарт \" с маса 730 килограма трябваше да има шофьор, който да бъде сменян на всеки четири часа. На Любеняк му беше позволено да почива по три минути на всеки час. Като фитнес треньор той бил длъжен да установи докъде се разпростират границите на физическите му възможности и рекордът бил добър тест за него. Първите и последните крачки на Любеняк зад \"Смарт\"-а можете да видите тук:", "date": "2019.04.30", "title": "Хърватин бута кола 106 километра за \"Гинес\" (ВИДЕО)"}
{"url": "https://clubz.bg/82394-tom_pajl_bylgariq_moje_da_razbie_ruskiq_monopol_na_gaza", "text": "България може да развие потенциала си като разпредителител на природен газ, ако инвестира в инфраструктура за пренос на втечнен газ. Такава теза разви председателят на Института за енергийни изследвания във Вашингтон Том Пайл в \"Денят с Веселин Дремджиев\" по ТВ+. Борисов обяви газовия хъб за благословен от ЕК, говори за празни тръби от Украйна И подчерта, че САЩ не се стреми да монополизира даден регион, а тъкмо обратното - да създаде конкуренция. Борисов: Първа копка на интерконектора с Гърция - около 20 май И изтъкна, че е забелязал оптимизъм по отношение на възможността да се внася газ от САЩ към Балканите. По отношение на възможността за държавни дотации на цената, които Борисов спомена след срещата си с Пайл вчера, той отбеляза: Според него ключовото е да се създаде инфраструктура: Пайл цитира и президента Доналд Тръмп, който е отбелязал, че по отношение на продажбата на газ, \"сега е моментът да се действа\".   Борисов: Първа копка на интерконектора с Гърция - около 20 май", "date": "2019.04.30", "title": "Том Пайл: България може да разбие руския монопол на газа"}
{"url": "https://clubz.bg/82395-kak_gaq_i_matilde_se_celunaha_v_selfi_s_mateo_salvini", "text": "Снимка на две млади дами, целуващи се до италианския вътрешен министър и лидер на управляващите Матео Салвини избухна в Интернет. Кадърът е необичаен, като се имат предвид хомофобските изказвания на крайнодесния лидер на Италия.  Салвини всъщност не подозира какво се случва до него, което обяснява и ведрата му усмивка. Италианският министър се снима с поредица от свои поддръжници в Калтанисета, Сицилия, където той участва в предизборен митинг за кандидат-кмета на управляващата \"Лига\". София прайд vs \"Поход за семейството\" Гая и Матилде също се нареждат за снимка със Салвини, и по техни думи просто им хрумва да се целунат по време на снимката. Това е тяхната форма на протест срещу решението на италианския политик да присъства на анти-ЛГБТ конференция, организирана от зародилия се в Русия, но създаден в САЩ \"Световен конгрес на семейството\", организация, с която имат връзки и български анти-ЛГБТ активисти и опоненти на Истанбулската конвенция. \"Световният конгрес на семействата\" организира през март във Верона тридневна конференция, на която се обсъжда \"красотата на брака\" и \"растежът и демографския спад\". Тяхната реторика приляга добре на Салвини, който също е борец за \"традиционното семейство\". Кой ни брани ценностите? Гая, която качва снимката в профила си в Instagram, и тагва Салвини в него, разказва, че след целувката охраната на министърът веднага слага ръка между нея и приятелката й и ги разделя. Самият политик реагира възпитано и им пожелава приятен ден. Не става ясно дали той разбира още тогава в какъв кадър е попаднал. Кой ни брани ценностите?", "date": "2019.04.30", "title": "Как Гая и Матилде се целунаха в селфи с Матео Салвини"}
{"url": "https://clubz.bg/82383-syrbiq_i_kosovo_zapochvat_razgovori_sled_sreshtata_za_zapadnite_balkani", "text": "Сърбия и Косово са постигнали съгласие да възобновят разговори, съобщи германското правителство след срещата за Западните Балкани в Берлин. Тя бе организирана от канцлерката Ангела Меркел и френският президент Еманюел Макрон. На срещата присъстваха лидери от Босна и Херцеговина, Хърватска, Черна гора и Словения. Вучич отново иска да се сдобрява с Косово И двете страни са обещали да имат \"конструктивна\" роля в разговори, които ще води еврокомисарката по въшна политика Федерика Могерини.  Населяваната предимно с албанци Косово обяви независимостта си през 2008 г. и бе призната от САЩ и от повечето държави членки на ЕС. Сърбия и Русия обаче не го направиха и сега територията на новата държава е пазена от 4000 войници на НАТО. Сърбия и Косово трябва да възстановят връзките си, ако желаят да се придвижат към членство в ЕС. Ако Русия загуби Сърбия, губи и Балканите Наскоро, в отговор на желанието на Белград да попречи на членството на Косово в международни организации Прищина наложи 100 процента мита на вносните стоките от Сърбия. Това може да лиши Белград от 600 000 милиона евро всяка година - 0,4 процента от Брутния вътрешен продукт. Започнаха преговори за премахване на митата, но те бяха прекратени, след като от сръбска страна започна да се говори за корекция на границите. Ако Русия загуби Сърбия, губи и Балканите", "date": "2019.04.30", "title": "Сърбия и Косово започват разговори след срещата за Западните Балкани"}
{"url": "https://clubz.bg/82382-bojko_borisov_ima_li_vinovni_uvolnenie_i_na_prokuror", "text": "Разпореждането е на министър-председателя Бойко Борисов преди началото на днешното правителствено заседание, а поводът - проверките на къщите за гости, изграждани по европейската програма за развитие на селките райони в програмния период 2007 – 2013 г. Проверките на проектите за такива къщи започнаха след разкритията за собственост на такава къща на зам.-министъра на икономиката от квотата на ГЕРБ Александър Манолев. Оказа се, че има и други обекти със съмнителни документи и подозрения, че се използват като частни вили, а не по предназначение. Манолев вече е и с обвинение от прокуратурата.  Александър Манолев вече е обвиняем за далавери с евросредства Пред министрите днес премиерът е припомнил, че целта на програмата е била да подпомага туризма и много от къщите се използват по предназначение.  , изтъква Борисов, цитиран от правителствения пресцентър. Борисов заявява, че се проверяват всички къщи.  добавя той. Министърът на земеделието, храните и горите Румен Порожанов е информирал Министерския съвет, че в стария програмен период 2007-2013 г. има направени 746 къщи за гости, които са в населени места, определени в Програмата за развитие на селските райони - извън националните курорти. До момента са проверени над 110 къщи за гости. Това са близо 18 процента от къщите за гости, изградени с европейски пари. Наложените към момента санкции за на сойност над 10 милиона лева. Парите ще трябва да бъдат възстановени от собствениците и реализаторите на европроектите. От наложените санкции 9 млн. лв. са за пълно възстановяване на субсидията за над 32 къщи. Останалите са финансови корекции за непълно изпълнение на бизнес-плана.", "date": "2019.04.30", "title": "Бойко Борисов: Има ли виновни - уволнение и на прокурор"}
{"url": "https://clubz.bg/82386-nasa_i_eka_shte_predotvratqvat_armagedon", "text": "НАСА, Европейската космическа агенция (ЕКА) и техните партньори по целия свят се подготвят за сблъсък със Земята на астероида PDC 2019, който – според легендата за началото на ученията – „бързо се приближава към нашата планета“, отбелязва Би Би Си. Събитията наподобяват силно сюжета на филма „Арамагедон“ с Брус Уилис, Бен Афлек и Лив Тайлър, които (без Лив Тайлър) трябваше да предотвратят фатален за малката ни планета сблъсък с астероид с размерите на Тексас. Общото между филма и действителността е, че такава катастрофа не е изключена, а ние изобщо не сме подготвени за нея, точно както във филма на Майкъл Бей. Но скоро ще бъдем – от понеделник, 29 април, в НАСА астрономи, сътрудници на спасителни служби, медийни специалисти и представители на други професии участват в първото общопланетарно учение, което трябва да ни подготви за неканени космически гости. Апарат на НАСА влезе в орбита около астероид Размерът на опасния астероид в учението е около 300 метра. Според предварителните изчисления, за най-вероятната дата на потенциален сблъсък е определен 29 април 2027 г., т.е. след осем години. Астероидът е „открит“ само преди месец, в края на март, а траекторията му непрекъснато се уточнява. Ако първоначално учените са изчислявали шансовете за сблъсък на PDC 2019 с Земята на 1/500000, сега вероятността за катастрофален сценарий вече е 1/100. Разбира се, в действителността не съществува никакъв астероид PDC 2019 – това е само легенда за започналите в понеделнк в САЩ учения, част от Световната конференция за защита на планетата. Но въпреки че астероидът PDC 2019 е изцяло измислица, разработваният сценарий е съвсем реален. Днес списъкът на потенциално опасните небесни тела включва 74 космически обекта, които заплашват Земята с възможен сблъсък. Списъкът непрекъснато се актуализира. Катастрофални сблъсъци с космически тела са се случвали в историята на Земята. Един от тях, преди 66 милиона години, е причинил масовото изчезване на форми на живот, обитавали нашата планета в ерата на мезозоя, включително динозаврите. Строго погледнато, конференцията, открита в понеделник във Вашингтон, не е първата по рода си: НАСА работи по сценарии за такъв сблъсък от 2016 г. насам. Въпреки това, тези учения са, разбира се, най-амбициозните – и първите общопланетарни. Работата е там, че понякога научаваме за приближаващи се към Земята небесни тела броени часове, преди да преминат покрай нашата планета. И въпреки че шансът за катастрофален сблъсък е доста малък, такъв все пак съществува, а ние сме напълно неподготвени за него. Ученията ще продължат една седмица. През това време участниците ще обсъдят възможните варианти за промяна на траекторията на астероида (за тях по-долу), начините за координиране на работата, източниците на финансиране, както и най-добрите начини да се съобщи на човечеството новината за възможен скорошен Армагедон. Към днешна дата, предварително се разглеждат четири възможни сценария за защита на Земята от предстоящи (или много вероятни) сблъсъци. Първият е да се промени траекторията на астероида с директен удар по него с космически апарат. НАСА планира да разработи тази версия в края на 2022 г.: устройството DART трябва да удари с пълна сила 160-метровия спътник, който обикаля около астероида Дидим. Устройството ще бъде разбито – но това ще позволи на учените да разберат доколко е възможно да бъде променена орбитата на подобно небесно тяло. Втората възможност е да се взриви астероид при приближаване към Земята. Тази опция досега е била разработвана само в киното – във фантастичния блокбъстър „Армагедон“ (под ръководството на героя на Брус Уилис) – но теоретично е напълно възможна. Третият вариант е астероидът да бъде „изтеглен” по-далеч от Земята чрез привличането му от масивен космически апарат. Това е възможно само ако заплахата бъде открита достатъчно рано: изкуственият спътник ще трябва да лети в близост до астероида в продължение на няколко години или дори десетилетия, като играе ролята на „гравитационен трактор“. И четвъртият вариант, който изглежда най-прост: да бъде покрита част от повърхността на астероида с бяла боя. Белият цвят по-добре отразява лъчите на светлината – и е възможно това да се окаже достатъчно, за да се промени леко траекторията на небесното тяло и да се избегне заплахата. Можете да следите хода на ученията, които ще продължат до следващия понеделник, в реално време (на англйски език) в Туитър акаунта на Европейската космическа агенция (European Space Agency – ESA).", "date": "2019.04.30", "title": "НАСА и ЕКА ще предотвратяват Армагедон"}
{"url": "https://clubz.bg/82389-turizmyt_zastrashava_koralite%C2%A0v_cherveno_more", "text": "Обградени от малки розови медузи, водолази любители от целия свят се гмуркат в дълбините на Червено море, за да се полюбуват на корали, които са застрашени от развитието на туризма в Египет, предаде Франс прес. В морето край брега, където е разположен курортният град Хургада в източната чст на страната, риби клоуни, бодлоперки и риби от семейство Хетодонтиди плуват между коралите на десетина метра дълбочина. Снабдени с плавници и кислородни маски и придружени от професионални водолази, туристи, повечето от които европейци, се любуват на гледката. В Хургада, където край морето са построени хотели и търговски комплекси, цените са относително ниски, за да се привлекат възможно най-много туристи. Туристическият поток в Египет рязко намаля след свалянето от власт на президента Хосни Мубарак през 2011 г. Броят на туристите спадна от 14,7 милиона през 2010 г. на 5,3 милиона през 2016 г., една година след като срещу руски самолет бе извършен атентат, причинил смъртта на 224 души в Шарм ел Шейх на брега на Червено море.  В туристическия сектор настъпи относително подобрение от 2017 г. През 2018 г. приносът на туризма за брутния вътрешен продукт на страната се увеличи с 16,5 процента, достигайки най-високото си ниво от 2010 г. ", "date": "2019.04.30", "title": "Туризмът застрашава коралите в Червено море"}
{"url": "https://clubz.bg/82385-tomislav_donchev_za_ndk_razhodite_bqha_v_temp_kojto_ne_syotvetstva_na_prihodite", "text": "Това каза днес Томислав Дончев на излизане от съдебната зала след делото срещу Мирослав Боршош. Вицепремиерът, който бе един от разпитаните като свидетели членове на различни правителства, не можел да каже  - това било въпрос на експертиза. Томислав Дончев и Лиляна Павлова  - в съда днес заради делото \"Боршош\" Дончев и колегите му Лиляна Павлова и Деница Златева бяха призовани за свидетели, защото в различни периоди от време управляваният от Боршош Национален дворец на културата е бил под техен надзор. Пред съда действащият вицепремиер по еврофондовете заяви, че е нямал добра комуникация с ръководството на Двореца, докато той е бил негов принципал. Той подчерта, че спорове са възниквали много пъти, а относно споменатите дефицити:... Той също не можа да каже дали към края на ремонтните дейности средствата, изразходени за ремонта, са „до стотинка“ същите като тези в целевата субсидия, тъй като е отговарял за НДК до януари, 2017 г. Хазната търси 3,4 милиона лева от Боршош, НДК - още 503 000 От своя страна Лиляна Павлова припомни, че е била принципал на НДК само 45 дни - от 10 май до 26 юни същата година. На съдебното заседание днес присъстваше и настоящият шеф на НДК Ангел Митев. Хазната търси 3,4 милиона лева от Боршош, НДК - още 503 000", "date": "2019.04.30", "title": "Томислав Дончев за НДК: Разходите бяха в темп, който не съответства на приходите"}
{"url": "https://clubz.bg/82384-vodafone_otkri_tajni_funkcii_v_oborudvane_na_huawei", "text": "Британският телекомуникационен оператор \"Водафон\" (Vodafone) е открил пропуски в сигурността на оборудване, доставено от китайския технологичен гигант \"Хуавей\" (Huawei) за подразделението му в Италия. В техниката на \"Хуавей\" имало скрити функции, позволили на китайската група да получи достъп до фиксираната интернет мрежа в Италия преди десетина години, съобщава Блумбърг, цитирана от Франс прес и Ройтерс. Huawei ще прави отчасти 5G във Великобритания, сочи изтекла информация Най-голямата телекомуникационна група в Европа уточни, че е открила слабости в сигурността на два продукта и че инцидентите са били разрешени бързо.  \"Хуавей\" е под силен натиск, след като Съединените щати призоваха съюзниците си да не ползват технологии на китайския концерн поради опасения, че може да се използват за шпионаж от Пекин. Най-големият производител на телекомуникационно оборудване в света отрича тези обвинения. Според Блумбърг, която се позовава на документи на \"Водафон\" от 2009 до 2011 година и на информирани източници, британският оператор установил потенциални проблеми с доставеното от китайската компания оборудване за фиксираната интернет мрежа в Италия - услуга, предоставяна на хиляди домакинства и компании в страната. \"Хуавей\" посочва в комюнике, че е била в течение на тези пропуски в сигурността през 2011 и 2012 година и е предоставила решения за премахването им. US законодатели искат да забранят износа на чипове за Huawei и ZTE Разкритията бяха направени в напрегнат контекст във Великобритания, седмица след като медии съобщиха, че премиерът Тереза Мей е дала зелена светлина за ограничено участие на Хуавей в развитието на 5G мрежата в страната. Официалното решение на правителството се очаква до юни. Междувременно обаче разкритията за Хуавей обезпокоиха британското правителство, което незабавно започна да издирва автора или авторите на публикациите, изтъква АФП. US законодатели искат да забранят износа на чипове за Huawei и ZTE", "date": "2019.04.30", "title": "Vodafone откри тайни функции в оборудване на Huawei"}
{"url": "https://clubz.bg/82387-nastyplenieto_na_kitajskoto_vreme_i_chast", "text": "Новото време – в началото на XV в. китайският император Юнг Ло от династията Мин (1368-1644 г.) нарежда да се построи огромен флот, който в даден момент се е състоял от приблизително 300 кораба и 28 000 души екипаж. По това време монголската заплаха вече е била преодоляна и империята търси начини да разшири влиянието си сред държавите в Индийския океан, като цели да установи дипломатически контакти и да подпише изгодни търговски споразумения с тях. Наличието на толкова мощен флот, разбира се, би могло да направи преговарящите по-склонни на отстъпки в интерес на Поднебесната империя. Тази стратегия в стил „договор с удобни за нас условия или ви размазваме” е много успешно упражнявана столетия по-късно от Великобритания, която заслужено получава прозвището „Империята, над която слънцето никога не залязва”. Капитанът на китайската армада е мюсюлманинът Джън Хъ, който между 1405 и 1433 година ръководи седем експедиции. Всяка една от тях е съсредоточена в определен регион на Индийския океан – Сиам, Малака, Ява, Бруней, Шри Ланка, Индия, Персийския залив и Арабския полуостров, откъдето изпраща мисии по земя до Мека и Египет. Една от експедициите изследва и бреговете на Източна Африка – Сомалийския полуостров (Рога на Африка). Изправени пред невижданата до този момент военна мощ, много от страните склоняват да се превърнат във васали на императора, докато пиратите в региона са безмилостно преследвани и избивани. Владетелят на Шри Ланка се противопоставя на желанията на Китай и заради съпротивата заплаща с живота си. Флотът на Джън Хъ се движи по отъпкани пътища – Китай поддържа търговски отношения с народите от Арабския полуостров от династията Хан (206 пр.н.е. – 220 г.). Новото в случая е демонстрацията на военната мощ, което навежда на мисълта, че Китай  не се задоволява да търгува с „равностойни” партньори, а желае да наложи политическото си влияние. При малко по-различно стечение на обстоятелствата Джън Хъ или някой от неговите наследници щеше да открие най-прекия път до Европа покрай Южна Африка и да изпревари постижението на Вашку да Гама от 1499 г. Можем само да гадаем как щяха да реагират бъдещите европейски колониални империи, ако могъщата армада на Джън Хъ бе акостирала на техните пристанища в средата на XV век. Но това не се случва – при следващия император е извършена само една експедиция и те са окончателно прекратени след смъртта на Джън Хъ през 1433 г. Това се дължи на множество причини – експедициите са твърде скъпи, отслабва влиянието на групата на евнусите, които по това време са влиятелни в Китай и подкрепят разрастването на флота. Конфуцианството, на чиито политически принципи се установява империята преди хиляди години, се оказва твърде консервативно и неподготвено за „големия скок напред” на европейските страни. Не трябва да се забравя, че в края на Средновековието Китай е пълновластен господар на региона – страната не граничи с мощни държави, които да се конкурират с нея за надмощие. За разлика от вече споменатите европейски страни. Затова периодът от XV до ХХ век не е известен като Китайското време, а като Новото време. Новото време е исторически период, чието начало е поставено от генуезеца Христофор Колумб, който под знамето на Кралство Испания акостира в Сан Салвадор през 1492 г. Настъпва ерата на великите географски открития, като през следващите столетия няколко европейски цивилизации (тези от тях с излаз към Атлантическия океан) постигат невероятно политическо, културно и икономическо надмощие. За известен период от време титлата „най-велика сила на земята“ променя титуляря си от Португалия през Испания, последвана от Франция и накрая Великобритания. Европейското превъзходство, което до този момент се е основавало на колониите по цялото земно кълбо, се сгромолясва след катастрофалната Първа световна война – тогава настъпва и краят на Новото време. Доминацията се е дължала на множество комплексни фактори, но без съмнение един от основните е овладяването на световните океани. Всяка една от четирите изброени държави в даден момент е разполагала с впечатляващ флот, чрез който е създавала свои колонии в множество различни точки на Земята, които са били източник на безценен природен и чисто човешки ресурс. Дълго време китайците отказват да внесат промени в консервативното устройство на държавата и обществото си. Предпочитат да запазят абсолютен контрол над региона, който контролират от столетия, вместо да се опитват да разширяват територията си. Така и не се възползват от политическото, икономическото и морското превъзходство над европейците. През 1820 г. Китай все още е определяна за най-богатата държава в света. Преломен момент представляват Опиумните войни от 1839 до 1842 г. и от 1856 до 1860 г. До този момент Китай отказва да се пречупи под натиска на останалите Велики сили и да започне да води търговия с тях. Десет години след края на Втората опиумна война брутният вътрешен продукт (БВП) на страната вече се е свил двойно, тя губи ключовия остров Хонконг, китайците масово развиват зависимости към опиума, а в страната принудително са отворени 80 пристанища, от които могат да се възползват всички чуждестранни търговски кораби. След Опиумните войни Китай е принуден да изостави изолационизма и да започне да търгува при неизгодни условия с останалата част на света. Страната губи играта от новата Господарка на морето – Великобритания. Но проблемите не спират дотук – в рамките на следващото столетие Китай е раздиран от граждански войни, много от които са подклаждани от Великите сили, за да се изхранват от останките на империята. В периода между двете световни войни Китай претърпява най-голямото унижение в съвременната си история, когато огромна част от територията му е превзета от Япония (включително и Пекин) и в областта Манджурия е създадена марионетната държава Манджоу-Го, която е подчинена на Токио. Мао Дзедун – Консолидацията на властта настъпва след края на Китайската гражданска война и победата на комунистите на Мао Дзедун през 1949 г. Първите 30 години след Втората световна война са период на просперитет за Западния свят. Те приключват с двете петролни кризи през 1973 и 1978 г., които пращат страните в дълбока рецесия. В Китай се наблюдава обратната тенденция. Първите 30 години след революцията на Мао са катастрофални за китайския народ, въпреки че хората го възприемат като велик лидер. И до днес ликът на Мао „краси” китайската юна, а потретът му – площад „Тянанмън”. Достатъчно е да погледнем двата му най-мащабни плана – „Големият скок напред” и „Културната революция”. През януари 1958 г. Мао Дзедун стартира втория петгодишен план, познат още под името „Големият скок напред“, който се фокусира върху развитието на тежката промишленост. Съобразно икономическата програма малките земеделски колективи се сливат в големи народни комуни и много селяни са изпратени да работят по мащабни инфраструктурни проекти или да добиват желязо и стомана. Частното производство на някои храни е забранено, добитъкът става обща собственост. Според официални данни 20 милиона души умират в резултат на „Големият скок напред“ само за трите години, в които се прилага. Но някои западни и местни изследователи увеличават бройката до над 40 милиона души. И до днес има спор по въпроса дали Мао е бил осведомен за бедственото положение на китайците. Историкът от Хонконг Франк Дикотер настоява, че лидерът не само е бил държан в течение за масовата смърт на милиони от жителите на Китай, но на среща на партийни лидери на 25 март 1959 г. е заявил, че  „когато няма достатъчно храна, хората ще умират от глад. По-добре е да оставим половината хора да умрат, за да може другата половина да яде.” Много от построените язовири, канали и други инфраструктурни обекти, заради които милиони селяни губят живота си, се оказват неизползваеми след приключването на програмата. Една от причините за това е, че не са били строени под ръководството на опитни инженери, които са били низвергнати от Мао на идеологическа основа. „Големият скок напред“ създава сериозна опозиция на маоизма в Китайската комунистическа партия (ККП), като един от нейните водачи е Дън Сяопин. Мао губи почитта на много от висшите кадри в партията. В крайна сметка той е принуден преждевременно да се откаже от плана. Влиятелни партийни функционери като Лю Шаоци и Дън Сяопин започват да оспорват лидерството му още в началото на 60-те и настояват да заемат по-съществена роля в управлението на икономиката, за да я реформират. Мао обаче успява да съхрани позицията си, като се смята, че обявената през 1966 г. „Културна революция“ отчасти се дължи на опита на умерените гласове в партията да го изместят. „Културната революция“ е масова кампания в Китай, организирана от Мао Дзедун през 1966 г. Тя е насочена срещу партийни служители и интелектуалци, които са обвинявани в предателство на революционните идеали и по неговите думи стават поддръжници и проводници на капитализма. През този период култът към Мао достига внушителни размери. Вместо да се поучи от уроците на историята, той залага двойно на пуританската си идеология и започва да преследва носителите на реформаторски идеи, които днес са причина за икономическия възход на Китай. Оправданието на поддръжниците на маоизма за насилието над „десните” в партията е, че по този начин Китай се пречиства и подготвя окончателно да премине към „комунистическото общество”. Официално „Културната революция“ приключва на 9 септември 1976 г. – датата на смъртта на Мао. Политиките на Мао не само нанасят непоправими щети на китайското общество – заради неговия идеологически екстремизъм Пекин се самоизолира от целия свят, включително и от СССР. Мао оставя страната в политическа и икономическа криза. Затова пък неговите наследници извършват необходимите реформи, за да превърнат през следващите четири десетилетия Китай в хегемон на международната сцена. Началото на реформите в Китай, които са реакция срещу катастрофалните резултати от маоизма, е поставено през декември 1978 г. Най-значимият китайски политик от първите години на икономическия възход на Китай е Дън Сяопин, макар че приносът не е само негов, а въобще на умерени функционери в партията като Джоу Енлай и Лю Шаоци. В китайската икономика са въведени пазарните принципи, като реформите са проведени в два етапа. В първите няколко години – до началото на 80-те, започва масова децентрализация на селското стопанство, разрешава се на частни предприемачи да започнат бизнес, а Китай се отваря за чужди инвестиции. Частният сектор продължава все повече да расте и през 2005 г. той отговаря за 70 процента от БВП на Китай. Вторият етап настъпва в края на 80-те години и включва приватизацията и премахването на стриктния контрол върху цените и регулациите, макар че държавата запазва монопола си над ключови сектори като банковото дело.  Дън поставя идеологическите принципи на маоизма на заден план и възприема по-прагматичен подход. Той не се страхува да използва полезните инструменти на капитализма и изрично разграничава китайския модел на комунизма от останалите социалистически държави: Но Дън остава в историята с много по-популярна сентенция, която символизира изтрезняващото откъм идеалистични слогани поведение на Китай: Дън настоява, че страната все още е в първата фаза в прехода към „комунистическото общество” и че не бива да се избързва с премахването на механизмите на капитализма, които от векове са доказали потребността си в западните демокрации. Дън Сяопин и съветниците му разработват дългосрочна политика за развитието на производителността и износа, които той определя за ключови. По негово време започват и първите масови инвестиции в науката, технологиите и образованието. Китай в края на 70-те и началото на 80-те започва да се отваря към света. Страната установява дипломатически отношения със САЩ, сключва договор за мир и приятелство с Япония и възстановява връзките си с бившия Съветски съюз. Подновяват се отношенията със съседите и с развиващи се страни от Азия и Африка. Показателна е концепцията на лидера за „една държава, две системи” – опитът му да привлече под крилото на Китай територии с китайско етническо население като Хонконг, Макао и Тайван, без да налага комунизма в тях. В крайна сметка Хонконг и Макао се присъединяват към Китай съответно през 1997 и 1999 г. като специални административни райони с висока степен на самоуправление. Примерът с Хонконг носи особена символика – Китай губи острова в полза на Великобритания за 150 години след края на първата Опиумна война. Присъединяването му, пък било то и частично, символизира преодоляването на един от мрачните епизоди в китайската история. Дън официално се отказва от властта през 1992 г. Имиджът му е опетнен след насилието, което органите на реда упражняват срещу студенти на протестите на площад „Тянанмън” през 1989 година. Последните 40 години превръщат Китай в страна, която оспорва еднополюсния свят на Америка след края на студената война. Една от причините за тази възможност е, че Пекин не страда от стандартните проблеми на демократическите политически системи – междупартийната борба и некоординираната политика при смяната на правителствата. Същевременно Китай не е жертва на непотизма, който и до ден днешен е масово разпространен в някои от държавите на бившия Източен блок (без да сочим с пръсти). Повече от 500 години пр. Хр. Конфуций преподава на учениците си (както от знатни, така и от бедни семейства) за превъзходството на личните качества на управниците на държавата над техния произход. Ако Великобритания е родината и символът на парламентаризма, то Китай е на меритокрацията. Икономическият възход в подобни размери не може да се дължи само на експлоатацията на китайските работници. Не по-малко значими са работната етика и чувството за дълг към семейството и колектива пред стремежите на отделния индивид, които заемат ключова част в манталитета на народите от Югоизточна Азия.  В края на ХХ век и началото на ХХI век Пекин неуморно създава свои „пристанища” в ключови точки по света и е готов да поправи грешките на китайските императори отпреди шест столетия. И този път наистина да накара света да се движи по Китайското време.  През 2017 г. Китай бе за трета поредна година най-голямата икономическа сила в света. Производството на страната за същата година се изчислява на 23,1 трилиона долара. ЕС бе на второ място с 19,9 трилиона долара, а на трето САЩ – 19,4 трилиона долара. Трите субекта общо отговарят за 49 процента от икономическото производство за 2017 г. От 1978-а до 2017 г. БВП на Китай се увеличава над 80 пъти: от 149,5 милиарда щатски долара до 12,24 трилиона долара. Китай е на второ място след Америка, чийто БВП за 2017 г. е 19,39 трилиона долара. Същевременно комунистическата страна вече е едноличен лидер, що се отнася до БВП, по паритета на покупателната способност – стойността на всички крайни стоки и услуги, реализирани в икономиката на страната за 2017 г., е 23,159 трилиона долара, докато за САЩ – 19,391 трилиона долара. През 1978 г. БВП на глава от населението е 153 долара, докато през 2017 г. е 8643 долара. (Китай е на 71-во място, докато България е на 73-то място – 8063 долара). Китайците определят 1978-а за преломна в историята си – това е годината, в която Дън Сяопин за първи път въвежда политическите и икономическите си идеи (пазарните механизми в икономиката, отварянето към света и др.), които довеждат до невероятния просперитет на нацията и в по-ограничена степен на народа. През декември 2018 г. Китай отпразнува 40 години от либерализацията и отварянето на пазарите. В обществото обаче по никакъв начин не бяха коментирани допуснатите грешки в миналото дори като антитеза на безспорното „икономическо чудо”. Не бе обърнато внимание на провалилите се „Големият скок напред“ и „Културната революция“, насилието над протестиращите на „Тянанмън” през 1989 г., земетресението от май 2008 г. в Сечуан, когато 70 000 души бяха погребани под руините на калпаво построените сгради. Заради „омъгляването”на неприятни или неудобни за Китайската комунистическа партия (ККП) събития много от жителите на Китай (особено по-младите) започват постепенно да забравят за грешките от миналото. Или дори по-зле – никога не научават за тях. Но в европейските и американските учебни заведения историята все още се изучава обективно. Лидери на страните, които наблюдаваха с възторг либерализирането на китайската икономика и приветстваха успехите на режима на Дън Сяопин и неговите наследници, започнаха да гледат отвъд обещанията за „прекрасен нов свят”, който им бе сервиран в пакет с щедри инвестиции. Заслушаха се не в това, което се прокламираше от Пекин, а в това, около което се пазеше мълчание. И започнаха да умуват:  „Кирливите ризи”, които Китай отказва да изпере, уронват имиджа, който Пекин търпеливо се е опитвал да си изгради през последните 40 години – на реформираща се държава, която не желае нищо повече от това да поддържа взаимноизгодни дипломатически, търговски и културни отношения с останалите субекти на международните отношения. А на нас ни остава да си зададем тревожния въпрос: насочва ли се Китай към камуфлажен маоизъм? „Генерация Z“ – с подкрепата на „Америка за България“", "date": "2019.04.30", "title": "Настъплението на Китайското време (I част)"}
{"url": "https://clubz.bg/82391-vijte_kak_metalika_sviri_himna_na_sasht_na_stadiona_na_djajynts_video", "text": "Брандирани отгоре до долу със символите на бейзболния \"Сан Франциско Джайънтс\", Джеймс Хетфийлд и Кърк Хамет за поредна година зарадваха феновете на тима, откривайки техен мач от Мейджър лигата на САЩ. Това е седмият поред   на стадиона на Гигантите, отбелязва изданието theclassicrock.net. Този път дербито бе срещу \"Ню Йорк Янкийс\" (при това положение можеше спокойно   или  да са отсреща като съперник!). Двамата - Хетфийлд и Хамет, изсвириха \"Знаме, обсипано със звезди\" с пълни екипи, китари и дори усилватели, брандирани с логото на любимия им \"местен\" отбор. Накрая барабанистът на най-успешната метъл банда Ларс Улрих стартира играта с първа топка. Отделен въпрос е, че \"Металика\" всъщност не са \"местни\", а групата е сформирана в Лос Анджелис. Преместват се в Сан Франциско, защото това е единственият начин да склонят гениалния Клиф Бъртън да се присъедини към групата - ако приемат да отидат в неговия град. Това става в края на 1982 - началото на 1983 г.", "date": "2019.04.30", "title": "Вижте как \"Металика\" свири химна на САЩ на стадиона на \"Джайънтс\" (ВИДЕО)"}
{"url": "https://clubz.bg/82376-djordj_r_r_martin_vyv_%E2%80%9Evetrovete_na_zimata%E2%80%9C_shte_ima_ednorozi", "text": "Докато „Игра на тронове отива към края си, вниманието на феновете естествено се връща към книжната сага, с която започна всичко – „Песен за огън и лед“ от Джордж Р. Р. Мартин. Наред е шестият пореден роман от поредицата – „Ветровете на зимата“, съобщава сайтът с новини за книгите и за сериала по тях Winteriscoming.nеt. При гостуването си в шоуто „StarTalk“ на Нийл Деграс Тайсън Мартин поговорил малко и за романи. В един момент темата се насочила към усета за реализъм в книгите на Мартин и били обменени следните реплики: Преди всичко, да не би Мартин да се е вдъхновил от Сенкогрив (конят на магьосника Гандалф във „Властелинът на пръстените“ на Толкин)? И второ, във „Ветровете на зимата“ има еднорози? В „Песен за лед и огън“ (по-конкретно в „Пир за врани“ и „Танц с дракони“) се споменава, че еднорози се срещат на Скагос, голям остров край североизточния бряг на континента: На скакошите им се носи славата, че са толкова жестоки, че дори Старките избягват да си имат работа с тях. Веднъж Джон зърва в съня си вълчището на Рикон, което яде еднорог. В друг момент дивак, преминаващ през Вала, се „отплаща“ на Джон с череп и рог на еднорог. В книгите дивачката Оша отвежда Рикон Старк на Скагос, след като Теон Грейжой опожарява Зимен Хребет. Лорд Мандърли изпраща Давос да го върне. Ако видим еднорози, то вероятно ще бъде в тази сюжетна линия. В крайна сметка можем да добавим и това към списъка с причините, заради които очакваме с вълнение да прочетем „Ветровете на зимата“. Сега всичко, от което се нуждаем, е Мартин да я предаде в издателството.", "date": "2019.04.30", "title": "Джордж Р. Р. Мартин: Във „Ветровете на зимата“ ще има еднорози"}
{"url": "https://clubz.bg/82378-vijte_dvete_kyshti_za_gosti_na_edin_i_sysht_chovek_s_391_i_336_hil_lv_evrosubsidiq", "text": "Две случайно избрани къщи за гости от регистъра на държавен фонд \"Земеделие\" в разследване на бТВ се оказаха на един собственик, разкри телевизията. Става дума за туристически обекти, построени с евросубсидия в близкото до столицата село Караполци.  Манолев - на прокурор и КПКОНПИ. Във всички къщи за гости - проверка Първата къща е субсидирана с 391 хил. лв. и е отворила през 2015 г. На нея липсва табела, че предлага нощувкка. Собственикът не отговаря на телефона си. А постройката би трябвало да е в експлоатация поне 5 години след откриването си през 2015 г. Пред бТВ местни твърдят, че собственикът всъщност живее в къщата и отказва гости.  Втората постройка, подбрана от журналистите, е по-голяма - с две сгради за живеене, гараж и барбекю. За нея от Европа са дошли 336 хил. лв. субсидия.  За изненада на журналистите, се оказва, че двете \"къщи за гости\" са собственост на един и същи човек. От фонд \"Земеделие\" отказват коментар, оправдавайки се с течащата проверка на всички къщи за гости от страна на прокуратурата.", "date": "2019.04.30", "title": "Вижте двете къщи за гости на един и същ човек - с 391 и 336 хил. лв. евросубсидия"}
{"url": "https://clubz.bg/82392-nad_15_mln_bylgari_sa_jiveli_v_bednost_prez_2018_g", "text": "Всеки пети българин е живял през 2018 г. по прага на бедността през 2018 г., съобщи Националният статистически институт (НСИ). В тази група най-голям голям процент от хората не успяват да платят месечните си разходи за жилището, лишават се от консумация на месо или риба всеки втори месец, не могат да посрещнат неочаквани финансови разходи. През изминалата година 20.9% от населението живее в материални лишения, се казва в доклада на Националната статистика. Според анализа на НСИ основният фактор, увеличаващ риска за попадане в групата на бедните, е тяхната икономическа активност и участието им на пазара на труда. През 2018 г. делът на бедните сред заетите лица във възрастовата група 18 - 64 години се запазва на нивото от предходната година - 10.1%. При работещите на непълно работно време рискът за изпадане в бедност е повече от 4 пъти по-висок от този при работещите на пълно работно време. А рискът от бедност сред работещите жени е с 2.9 процентни пункта по-нисък от този при мъжете. Образователното равнище оказва съществено влияние върху риска от бедност при заетите лица. Най-висок е относителният дял на работещите бедни с начално и без образование - 66.2%. С нарастване на образователното равнище относителният дял на бедните сред работещите намалява приблизително 2 пъти за лицата с основно образование и над 4 пъти за лицата със средно образование. Пет български района сред най-бедните в ЕС За изминалата година най-висок е относителният дял на бедните сред лицата, самоопределили се от ромската етническа група - 68.3%, а най-нисък - сред лицата, самоопределили се от българската етническа група - 15.6%. Наблюдават се съществени различия в разпределението на бедните от различните етнически групи според икономическата им активност. Сред бедните от българската етническа група преобладават пенсионерите (48.7%), докато при ромската етническа група най-висок е относителният дял на безработните лица (39.2%). Индикаторите за бедност и социално включване са част от общите показатели на Европейската общност за проследяване на напредъка на страните в борбата с бедността и социалната изолация. Основен източник на статистически данни за пресмятане на индикаторите е ежегодно провежданото наблюдение „Статистика на доходите и условията на живот (EU-SILC)“.", "date": "2019.04.30", "title": "Над 1,5 млн. българи са живели в бедност през 2018 г."}
{"url": "https://clubz.bg/82380-vsichko_teche_nishto_ne_se_promenq", "text": "По Великден \"Левски\" отпрати треньора си Георги Дерменджиев. Изненадани едва ли има. Може би само за времето, в което бе взето това решение - пет кръга преди края сезона. Ясно беше, че бившият наставник на \"Лудогорец\" няма да е на \"Герена\" през лятото, независимо от обещанията в обратното. \"Сините\" има за какво да се борят - те все още са с реален шанс за второто място, което директно ще ги прати в Лига Европа. Ако останат трети ги чака бараж за попадане в квалификациите на турнира. \"Левски\" и друг път е сменявал треньори безразборно. Това си е черта на българския футбол - отнася се и за \"червения\" лагер, а откакто го има на картата и за \"Лудогорец\". Нищо ново не се случва. Там е работата. Новото ръководство, което направи 100 дни, дойде с гръмки лозунги за стабилизиране, за развитие, въобще за нов стил на работа, невиждан досега в България. 100 дни са малко във футбола, но началото на ерата \"Васил Божков и \"Нове холдинг\" на \"Герена\" не говори за запяване на нова песен, а просто за кавър на старата. По какъв път тръгва \"Левски\" Еуфорията от сладките приказки и модерната концепция отстъпва на въпроси - някои нови, но и някои стари, които почнахме да задаваме още от първите дни през зимата. Ето един нов: толкова ли е належащо Георги Дерменджиев да бъде сменен сега, защо не беше оставен поне да довърши работата си в оставащите 5 или 6 мача? Един двубой ли само - този срещу \"Берое\", накара босовете да уволнят специалиста? Поне това заяви изпълнителният директор Павел Колев пред журналисти вчера. Той определи избора на Дерменджиев като грешка. А ето какво говореше Колев в медийните си изяви доскоро. Павел Колев за \"Левски\": Титла, но не на всяка цена. Приоритетите са други Това са само две от изявленията на Колев по темата \"Дерменджиев - Хубчев\" от над десет. И да, ако \"Левски\" скоро назначи Петър Хубчев \"вероятно\" всичко ще се изясни. Или пък е случайност, че той напуска БФС в края на април, а през май се връща в синьо? Един въпрос към ръководството на \"Левски\": разговарял ли е националният селекционер с хора от управата на \"Герена\" от февруари насам - веднъж или повече пъти и не само по телефон? Въпросите са много повече и извън конкретната треньорска смяна. Доколко Павел Колев има реална изпълнителна власт? Не го ли жертват \"сините\" босове да се обяснява пред медиите, а в същото време те вземат чисто футболните решения? Каква е гаранцията, че наесен Хубчев, Димитър Димитров-Херо или който там стане постоянен наставник няма да бъде освободен при някоя поредна загуба? Това ли е планът за \"дългосрочна стратегия и приоритети\"? Васил Божков платил над 3 милиона дългове на \"Левски\" за 10 дни Постоянно се спекулира, че \"Левски\" е \"трудно място\" за работа, че привържениците са нетърпеливи... Клише до клишето. Като съобщението за раздялата с Дерменджиев, в което \"Левски\" му пожелава  Но не се забеляза някаква истерия сред \"сините\" фенове дори след загубата и бледото представяне срещу \"Берое\". По всичко личи, че нетърпението е овлядяло преди всичко тези, които управляват и поръчват музиката. В такъв случай си струва да зададем най-важният въпрос (по-точно - да го повторим): ще имат ли самите собственици търпението да следват безспорно хубавата концепция, която вече начертаха и представиха? За ред във финансите, за прозрачност, за дългосрочност, за развитие на школата и базата, за работа с привържениците? Отговорите ще дойдат скоро. Някои вече подраниха. Павел Колев за \"Левски\": Титла, но не на всяка цена. Приоритетите са други Васил Божков платил над 3 милиона дългове на \"Левски\" за 10 дни", "date": "2019.04.30", "title": "Всичко тече, нищо не се променя"}
{"url": "https://clubz.bg/82390-arteks_objalva_spiraneto_na_stroeja_na_zlaten_vek", "text": "Строителната компания \"Артекс\" е обжалвала пред съда решението да бъде спрян строежът на техния проект за небостъргач - \"Златен век\".  Това става ясно от съобщение на Дирекцията за национален строителен контрол, издала решението за спиране на строежа. Казусът със \"Златен век\" бе събуден след \"Апартаментгейт\", който предизвика съмнения в облагодетелстване на компанията от страна на управляващите. И противно на решенията си преди, този път държавните институции прецениха, че строежът на проекта в столичния кв. \"Лозенец\" не може да продължи. \"Артекст\" поиска ДНСК да не спира \"Златен век\" Причината - разрешителното за строеж е изтекло през ноември 2018 г., нямало е искане за презаверка. От \"Артекс\" обаче твърдят, че разрешителното им е валидно до 2020 г. Първоначално ДНСК твърдеше, че няма пречки за продължаване на строежа. Същото мнение изказа и зам.-министърът на регионалното развитие Валентин Йовев. След \"Апартаментгейт\" обаче се намеси премиерът Борисов, и ДНСК бързо откри нередности, а зам.-министърът не коментира повече темата. Поправката \"Артекс\" не била поправка \"Артекс\". Съдът решава за \"Златен век\" \"Артекс\" е започнала изграждането на небостъргача през 2010 г. Има презаверено разрешително през 2012 година за нов петгодишен срок, т.е. до 2017 г. той е трябвало да бъде завършен. Компанията си осигурява удължаване на срока, на базата на това, че в промените в Закона за устройство на територията \"не се съдържа изрична регламентация относно заварени случаи на вече издадени разрешения за строеж, които са валидни към датата на влизане в сила на законовите промени.\"  Поправката \"Артекс\" не била поправка \"Артекс\". Съдът решава за \"Златен век\"", "date": "2019.04.30", "title": "\"Артекс\" обжалва спирането на строежа на \"Златен век\""}
{"url": "https://clubz.bg/82375-totnym_sreshtu_aqks_s_misyl_za_golemiq_final", "text": "Шампионската лига е на последната си права - тази вечер от 22 часа е първият полуфинал между \"Тотнъм\" и \"Аякс\". Това е битката на аутсайдерите - и двата тима са големи, особено холандският, но едва ли някой е очаквал, че ще стигнат толкова далеч в турнира. В предишната фаза те елиминираха два от големите фаворити - съответно \"Манчестър Сити\" и \"Ювентус\", а преди това други носители на отличието - \"Борусия\" (Дортмунд) и \"Реал\" (Мадрид). \"Шпорите\" минаха и през тежка група, в която бяха \"Реал\" и \"Интер\" (Милано). За ВАР, красивия и жесток футбол. Пет неща, които научихме Много се коментира тези дни, че \"Тотнъм\" разчита на четирима футболисти, започнали в прочутата академия на \"Аякс\" - защитниците Ян Вертонген, Тоби Алдервайрелд, Давинсон Санчес и халфът Кристиан Ериксен. Мач от приказките - \"Тотнъм\" е на полуфинал, горчилка за \"Манчестър Сити\" (СНИМКИ) От тях под въпрос заради контузия е Вертонген, а треньорът Маурисио Почетино не може да разчита на тарана си Хари Кейн. Голмайсторът е аут до края на сезона, но може да се появи на финала на 1 юни в Мадрид. Стига \"Тотнъм\" да е там. Извън сметките са още Ерик Ламела и Хари Уинкс. Голям удар за Почетино е липсата на наказания кореец Сон. \"Аякс\" е на полуфинал, изнесе футболен урок и на \"Ювентус\" (СНИМКИ) \"Аякс\" няма такива кадрови проблеми. В състава се завръща Николас Таляфико, който изтърпя наказание от един двубой. На Острова се завръщат футболисти като Душан Тадич и Дейли Блинд, които преди началото на сезона \"Аякс\" привлече от \"Саутхемптън\" и \"Манчестър Юнайтед\". Тогава се говореше, че те са се провалили във Висшата лига. Сблъсъкът \"Барселона\" - \"Ливърпул\" е в сряда. Мач от приказките - \"Тотнъм\" е на полуфинал, горчилка за \"Манчестър Сити\" (СНИМКИ) \"Аякс\" е на полуфинал, изнесе футболен урок и на \"Ювентус\" (СНИМКИ)", "date": "2019.04.30", "title": "\"Тотнъм\" срещу \"Аякс\" с мисъл за големия финал"}
{"url": "https://clubz.bg/82374-tomislav_donchev_i_lilqna_pavlova_v_syda_dnes_zaradi_deloto_borshosh", "text": "Трима политици -  ВИП свидетели са призовани за днешното поредно заседание по делото срещу бившия директор на НДК Мирослав Боршош. В СГС трябва да се явят вицепремиерът Томислав Дончев - в качеството му и на отговорник за еврофондовете, бившият регионален, но и министър на европредседателството Лиляна Павлова и зам.председателката на БСП, но и бивш служебен вицепремиер по европредседателството Деница Златева. Поискаха близо 4 млн. лв. от Мирослав Боршош, делото тръгва От 2017 г. прокуратурата опитва да обвини бившия директор на НДК Боршош и бившия председател на съвета на директорите Валентин Кръстев за неправомерно разходвани средства за ремонт на Двореца преди европредседателството. Освен това - за харчове за пиари и адвокатски услуги, за ползване на джип Лексус и др. Боршош е обвинен за нецелесъобразно разходване на над 3 млн.лв. от бюджета на НДК и умишлена безстопанственост и сключване на 15 неизгодни сделки. Кръстев е обвинен за заплашване на служителка. Прокуратурата обвини Боршош за коли, пиар и милиони През юни, 2018 г. съдът вече веднъж върна делото с познатите мотиви - прокуратурата е внесла такъв обвинителен акт, че подсъдимите дори не може да разберат в какво ги обвиняват, за да организират адекватно защитата си.  През ноември м.г. процесът все пак мъчително тръгна, като към него по-късно бяха присъединени граждански искове от НАП за 3,4 млн. лв. и 503 000 лв. от НДК. Хазната търси 3,4 милиона лева от Боршош, НДК - още 503 000 Адвокат Даниела Доковска все още твърди, че - по чл. 203 от НК - длъжностно присвояване в особено големи размери, което е особено тежък случай. То се гради на изплатен аванс за работата по ремонта на \"Галчев груп\". Прокуратурата претендира \"длъжностно призсвояване\", затова че Боршош е дал част от парите преди да настъпи основанието за плащане - приемателният протокол на края на ремонта. А пък защитата твърди, че то това е смисълът на думата \"аванс\" и всяко човешко същество го знае. Тримата министри са редовно призовани за днешното заседание, което е от 10 ч. Предстои да видим...  Прокуратурата обвини Боршош за коли, пиар и милиони Хазната търси 3,4 милиона лева от Боршош, НДК - още 503 000", "date": "2019.04.30", "title": "Томислав Дончев и Лиляна Павлова  - в съда днес заради делото \"Боршош\""}
{"url": "https://clubz.bg/82381-obshtinite_shte_vryshtat_danyk_za_imoti_v_kurortite", "text": "Общините ще трябва да върнат или да прихванат \"надвнесен\" данък на гражданите, които имат имоти в населени места, определени като курорти от Министерския съвет. Това става ясно от промени в Закона за местните данъци и такси, внесени от дерутати от ГЕРБ преди Великденските празници. Дотук се стига, след като Конституционният съд отмени приети в края на 2018 г. текстове в същия закон, претендиращи да обложат справедливо собствениците на имоти в курорти, когато тези имоти не са единствено жилище и не са регистрирани като туристически обекти. Причината - съмнението, че в някои случаи къщи и апартаменти се отдават на туристи, без за това да се начислява налог. Вносители на идеята първоначално бяха депутати от НФСБ на Валери Симеонов. В крайна сметка се прие, че върху имотите в курорти, които не са единствено жилище, ще се дължи допълнителен данък. Президентът Румен Радев сезира Конституционния съд и той отмени разпоредбите с основен мотив, че са дискриминационни.  Конституционният съд поряза \"данък курорт\" върху имотите Размерът на допълнителния данък се определяше от общините. Тъй като местни данъци се изчисляват в началото на годината, но важат за цялата година, сега на депутатите им се налага да поправят закона така, че \"ощетените\" от противоконституционните текстове да бъдат възмездени. В мотивите към законопроекта на депутатите от ГЕРБ не става ясно колко хора са били засегнати от допълнителния данък, колко от тях вече са го платили и какъв е размерът на сумата, която общините ще трябва да върнат или да приспаднат на гражданите при следващи данъчни плащания. От обявения за противоконституционен данък засегнали бяха не само собствениците на имоти в населени места като Варна, Бургас, морските общини и местата, обявени за курорти в планините, но и например притежателите на имот в Панчарево край София и други селища или част ито такива, които са попаднали в списъка на курортите от местно значение.  Имате имот в Банкя или Панчарево? Данъкът му скача от догодина Имате имот в Банкя или Панчарево? Данъкът му скача от догодина", "date": "2019.04.30", "title": "Общините ще връщат данък за имоти в курортите"}
{"url": "https://clubz.bg/82379-timermans_obqven_za_pobeditel_na_evrodebata", "text": "Франс Тимерманс е победителят от снощния дебат, в който участва заедно с още четирима кандидати за бъдещ председател на Еврокомисията. Така смятат 42 на сто от респондентите. Тимерманс, който е кандидатът на европейските социалисти, спечели на „свой“ терен. Дебатът се състоя в холандския град Маастрихт. Второ място също е за холандец. Това е Бас Ейкхаут от „Зелените“ с 35%. Следват белгиецът Ги Верхофад от Алианса на либералите и демократите в Европа (АЛДЕ) с 11%, Чехът Ян Захрадил от Европейски консерватори и реформисти (ЕКР) с 6% и словенката Виолета Томич от Партията на европейската левица (ПЕЛ) с 5%. Германецът Манфред Вебер от Европейската народна партия (ЕНП), която според проучванията ще спечели евровота, не участва в дебата. Той предпочете да празнува в родината си 80-ия рожден ден на своя покровител Тео Вайгел – бивш председател на баварския Християнсоциален съюз (ХСС). Чешки консерватор обяви Борисов за съмишленик Главният сблъсък в дебата бе между Франс Тимерманс и Ги Верхофстад. Но въпреки че се опитваха да демонстрират различия, те показаха единодушие по много точки, отбелязва „Политико“ - изданието, което бе сред организаторите на проявата. А „зеленият“ Бас Ейкхаут успешно се включваше между „престрелките“ и така натрупа точки пред аудиторията, състояща се предимно от студенти. Дебатът се водеше в Маастрихтския университет. Тимерманс не пропусна възможност да защити ЕС и успя да отблъсне дори най-провокативните въпроси. Ще спечели ли враг № 1 на Полша битката за Еврокомисията? Той бе попитан как Съюзът може да оглави борбата с климатичните промени при положение, че там живеят едва 7 на сто от световното население. След което не пропусна случай да „стреля“ по американския президент Доналд Тръмп. Това стана при отговора на въпроса за разработването на европейската стратегия по отношение на пластмасовите изделия: Нападките бяха посрещнати с бурни овации от присъстващите. Публиката не повярва на ушите си и реши, че холандецът е сменил партийната си принадлежност. Но последва незабавно разяснение от страна на холандския социалист: Тимерманс намери положителен момент и в неприязънта на полските управници към него. Причина за това е фактът, че той критикува Варшава за неспазване на върховенството на закона. Съвсем естествено бе коментирана и победата на социалистите на предсрочните парламентарни избор в Испания, считани за тест преди евровота. Според Тимерманс членките на ЕНП като испанската Народна партия плащат политическа цена заради съюзяването си с крайната десница. Ги Верхофстад опита да се дистанцира от кандидата на социалистите. Той призова за нова проевропейска центристка сила, която да е „малко встрани“ от двете основни формации в Европарламента – ЕНП и ПЕС. Бившият белгийски премиер каза на глас това, което отдавна бе очаквано – че либералите ще направят нова група в Европарламента с партията „Републиката в движение!“ на френския президент Еманюел Макрон. Бившият премиер на Белгия не пропусна да нападне двупартийния модел в Европа. И обвини социалистите, че са част от статуквото на континента. Бас Ейкхаут изригна срещу призива на Тимерманс да се гласува в зелено. И не позволи нито на него, нито на Верхофстад да споделят възгледите на „Зелените“ за околната среда и климатичните промени. Според Ейкхаут на главните партии не трябва да бъде позволено да подкрепят световния бизнес в настоящия му вид, защото светът е пред екологично бедствие. Той натрупа най-много точки от идеята си за превръщане на Целите за устойчиво развитие (ЦУР) в център на всички политики на ЕС. Целите всъщност са очертани и изработени от ООН, но Европейският съюз също участва в реализирането им. Виолета Томич предварително се обяви за „кандидатка от периферията, също така и жена“.  Тя настоя ЕС да въведе много стриктни правила за вноса, за да може да контролира ефектите върху околната среда. Словенската кандидатка поиска също постоянно да се проверява дали е използван детски труд и дали се спазват условията за безопасен труд. Ще спечели ли враг № 1 на Полша битката за Еврокомисията?", "date": "2019.04.30", "title": "Тимерманс обявен за победител на евродебата"}
{"url": "https://clubz.bg/82373-nad_10_000_dushi_evakuirani_v_kanada", "text": "Над 10 000 души бяха евакуирани в източна Канада през последните дни заради пролетните наводнения, причинени от проливни дъждове, предаде Франс прес, като цитира местните власти. В град Сент-Март-сюр-льо-Лак, източно от Монреал, 6000 души бяха спешно евакуирани през уикенда след скъсването на дига, но вчера министърът на обществената сигурност на Квебек увери, че нивото на водата бавно спада и ситуацията постепенно се стабилизира. Най-засегнати от наводненията са канадските провинции Квебек, Онтарио и Ню Брансуик. Хиляди военни бяха разположени в трите провинции, за да оказват помощ на цивилните власти. Сняг, леден дъжд и минус 37 градуса атакуват САЩ и Канада Досега наводненията взеха една жертва - 70-годишна жена, чийто автомобил бил отнесен от придошла вода по шосето. Американският щат Ню Йорк се готви за най-лош сценарий, при който може да се повишат нивата на водите в езерото Онтарио и река Сейнт Лорънс, предаде Асошиейтед прес. Наводнения от проливни дъждове и от топенето на снеговете са реална възможност, каза губернаторът Андрю Куомо. В щата са доставени хиляди чували с пясък и щатската Национална гвардия е в готовност да помага на населението, добавя АП. ", "date": "2019.04.30", "title": "Над 10 000 души евакуирани в Канада"}
{"url": "https://clubz.bg/82370-restituciqta_na_evrejska_sobstvenost_v_iztochna_evropa_e_nepylna", "text": "Това заяви в телефонен брифинг за журналисти от цял свят американският дипломат Томас Яздгърди. Той е специален пратеник по въпросите на Холокоста в Бюрото за Европа и Евразия на Държавния департамент на САЩ. Думите на Яздгърди бяха в отговор на въпрос на Клуб Z какво е днес положението с връщането на еврейска собственост в бившите комунистически страни от Източна Европа. Дипломатът допълни, че казаното от него важи и за конфискувани и заграбени от нацистите произведения на изкуството. В Изтока на ЕС - бум на ревизионизма за Холокоста Клуб Z попита също какви са показателите на различните източноевропейски държави. След падането на Берлинската стена държавите от Централна и Източна Европа са поели ангажименти за разрешаване на проблемите с реституцията, свързана с Холокоста. Някои дори са приели закони. Иначе Студената война е поставила дълбоко в замразителя тези въпроси. Особено трудно е положението в Полша, изтъкна Яздгърди. И припомни, че тази страна е първата жетва на нацистка Германия. И че там до войната са живели 3,3 милиона евреи. Проблемът обаче може да бъде разрешен с помощта на САЩ. Ангела Меркел: В Германия има доста антисемитизъм Разговорът бе воден в навечерието на Йом ха Шоа – деня на почит към 6-те милиона евреи в Европа, избити от нацистите и техните помощници. Тази година датата се пада на 1 май, а САЩ ще почетат заедно с Беларус затворниците от гетото в Минск – едно от най-големите в окупираните от Германия територии. А специален гост на Държавния департамент във Вашингтон ще бъде оцелелият в това гето Савелий Каплински. На тържествата е поканен и Джаред Къшнър – зетят на американския президент Доналд Тръмп. Бабата и дядото на Къшнър по бащина линия също са беларуски евреи, оцелели от Холокоста и сражавали се в партизански отряди срещу нацистите. Ден по-късно – на 2 май, 9 висши американски официални представители ще участват в годишния Марш на живите от Краков в бившия концлагер „Аушиц-Биркенау“ в Полша. Томас Яздгърди бе помолен да коментира и кампанията на унгарското правителство срещу родения в Унгария евреин Джордж Сорос. Но допълни, че Вашингтон има плодотворен диалог с Будапеща по въпросите за борбата с антисемитизма, както и за реституцията на заграбена еврейска собственост. Представителят на Държавния департамент разказа интересни подробности за борбата срещу отричането на Холокоста, което все повече се увеличава напоследък, особено в Европа. Той даде за пример центъра „Шоа“ към Университета на Южна Калифорния. Там са създадени холограми на оцелели. И всеки може да ги пита за всичко, свързано с техния живот и патила. Това е особено полезно за младите хора, смята Томас Яздгърди. Специалният американски пратеник е категоричен, че нацистите не могат да бъдат героизирани. И всяка страна би трябвало да положи сериозни усилия в тази насока. Ангела Меркел: В Германия има доста антисемитизъм", "date": "2019.04.30", "title": "Реституцията на еврейска собственост в Източна Европа е непълна"}
{"url": "https://clubz.bg/82371-kakvo_li_shte_stane_v_bylgariq_na_26_maj_ako%E2%80%A6", "text": "Прокуратурата в България изглежда е 28-ият участник в европейските избори. При това далеч по-важен от регистриралите се за вота 13 партии, 8 коалиции и шестима независими. Защото нейните решения (или отлагането им) след проверките на публични фигури заради имотни афери несъмнено ще повлияят на настроенията сред избирателите. Както го стори и паметната Костинбродска афера през 2013 година. Как ли ще гласуват българите на 26 май, ако броени дни преди това прокуратурата съобщи, че е констатирала данни за престъпление, извършено от заместник-председателя на ГЕРБ Цветан Цветанов? Какво ли решение ще вземат избирателите, ако на 23 май Върховната касационна прокуратура каже същото за водача на листата на БСП Елена Йончева? И какъв ли ще е резултатът от вота, ако снемат от тях всякакви съмнения и ги обявят за чисти? Отсега е ясно, че всяко избирателно действие на държавните обвинители ще разгневи електората. А всеки опит да се услужи на управляващите в крайна сметка може и да им навреди, тъй като навярно ще предизвика силна обществена реакция. Да си припомним: в края на миналата седмица еврокомисарят по правосъдието Вера Йоурова заяви, че независимостта на съдебната система е под заплаха в България, Унгария, Полша и Румъния. И припомни, че в България „усещането за независимост е третото най-ниско в ЕС“. В момента текат много прокурорски проверки и дори при някои от тях резултатите да не станат известни преди евровота, до изборите наесен при всички случаи ще ги знаем. В годината, когато българите гласуват и за евродепутати, и за местна власт, прокуратурата изглежда по-натоварена от всякога. Причината: избухналият в края на март скандал „Апартаментгейт”, който започна с разкрития за луксозни жилища, купени на цени под пазарните, и продължи с още разкрития за частни имения, построени със средства от европейска програма и маскирани като „къщи за гости“. В резултат прокуратурата разпореди проверки по няколко от случаите с апартаментите, а наскоро нареди на Главна дирекция „Национална полиция\" в двумесечен срок да провери дали 746 къщи за гости, изградени с пари от европейската Програма за развитие на селските райони, се ползват именно като такива. Стартът на „Апартаментгейт“ бе даден с разкритията за жилище на Цветанов в сграда, построена от компанията „Артекс“. В резултат той напусна парламента и освободи председателския пост на парламентарната група на ГЕРБ. Според изявлението на Румяна Арнаудова, говорителка на главния прокурор Сотир Цацаров, на 20 март прокуратурата е започнала двумесечна проверка на сделката за апартамента на Цветанов. През това време, по думите на Арнаудова, ще се изисква „информация от Агенцията по вписванията, снемат се обяснения от продавачи, купувачи, прави се експертна справка за пазарната стойност на определен имот и се взема решение дали има извършено престъпление“. Едва ли ще е толкова трудно да се сверят приходите, декларирани от Цветанов (депутат) и съпругата му (държавен служител), и да се сравнят с разходите на семейството, свързани с издръжката, образованието на трите деца, жилища и т.н. Но няма как да се надяваме на резултати преди евровота. Не само защото Цветанов оглавява предизборния щаб. Проверката може да бъде удължена с месец и така да продължи общо три, а и прокуратурата се произнася в едномесечен срок от получаването на материалите. На същия този 20 март Арнаудова заяви, че ако е сезирана и КПКОНПИ, „вероятно и прокуратурата ще ѝ възложи извършване на проверката, след което решаващото действие ще бъде на прокуратурата“. Два дни по-късно, на 22 март, КПКОНПИ се сезира за апартамента на Цветанов. Но Антикорупционната комисия вече е отиграла номера с проверките. По закон нейните проверки също продължават два месеца. И също могат да бъдат удължени с още един. Така постъпи КПКОНПИ при проверката за конфликт на интереси на министъра на финансите Владислав Горанов, чийто мил кръстник подслонил семейството му в луксозен апартамент в затворен комплекс заради страха на децата му от пернишкото земетресение. Горанов продължава да обитава жилището, защото конфликт на интереси не бе установен. Колкото и да се забавят сега прокурорите, констатациите им по случая „Цветанов\" ще станат известни ако не преди европейските, то най-късно до местните избори. Следизборно се очаква да научим и какво са установили проверките на други четирима. А може би някои ще бъдат огласени по-рано? На 4 април, по разпореждане на главния прокурор Сотир Цацаров, Върховната касационна прокуратура започна три проверки. Първата е за произхода на средствата, платени от шефа на КПКОНПИ Пламен Георгиев за тризонета му - онзи със сауната и барбекюто на огромната тераса. Втората също е за пари, като целта е да се установи как 21-годишният син на директора на Националната следствена служба Борислав Сарафов е осигурил 540 000 лева за луксозен имот в затворен комплекс в „Бояна“. Третата проверка е за жилище, закупено от фирмата на съпругата на председателя на ВКС Лозан Панов преди брака им. Също от „Артекс“ и също на цени под пазарните. На 23 април пък Върховната касационна прокуратура определи едномесечен срок за завършване на проверката на Елена Йончева и семейството на мъжа ѝ заради имоти край морето - как са придобити и чии са в действителност. Всички тези резултати се чакат от институция, призвана да защитава обществения интерес, а не да замазва управленски далавери. А и междувременно предстоят номинации и избор на нов главен прокурор. Какво ли ще стане, ако турбуленциите във властта се засилят от още разкрития, които да затвърдят социологическите прогнози, че ГЕРБ може и да загубят евроизборите? Прокуратурата пак ли ще си търси нови господари?", "date": "2019.04.30", "title": "Какво ли ще стане в България на 26 май, ако…"}
{"url": "https://clubz.bg/82372-zam_glavniqt_prokuror_na_sasht_podade_ostavka", "text": "Заместник-главният прокурор и заместник-министър на правосъдието на САЩ Род Розенстайн, който наблюдаваше близо двегодишното разследване за руска намеса в изборите в САЩ през 2016 г., обяви, че ще се оттегли от поста на 11 май, предадоха Франс прес и Асошиейтед прес. \n\tРозенстайн подаде оставка в писмо до президента Доналд Тръмп, в което пише: Той изказва благодарност на президента Тръмп за \"куртоазията и хумора\", които е проявявал в отношенията им. \n\tРод Розенстайн назначи специалния прокурор Робърт Мълър, който разследваше дали е имало сговор между предизборния екип на Тръмп и Русия, напомня Асошиейтед прес. Неговата оставка бе очаквана след като Уилям Бар бе утвърден от Сената за министър на правосъдието и главен прокурор. Розенстайн имаше намерение да се оттегли в средата на март, но остана на поста, докато Мълър приключи разследването за Русия. След като Мълър предаде доклада за разследването си, Бар и Розенстайн стигнаха до заключението, че президентът Тръмп не е възпрепятствал правосъдието. Разследването на Мълър не откри доказателства, че кампанията на Тръмп е имала незаконен сговор с руското правителство, напомня Ройтерс. Мълър не се произнесе дали Тръмп е възпрепятствал правосъдието, но представи позициите на двете страни по въпроса.  \n\tПрезидентът Тръмп вече номинира заместник-министъра на транспорта Джефри Розън да заеме поста на Розенстайн, отбелязва Ройтерс.", "date": "2019.04.30", "title": "Зам.-главният прокурор на САЩ подаде оставка"}
{"url": "https://clubz.bg/82369-salafitskiqt_djihadizym_v_germaniq", "text": "Германия бе избрана за един от центровете на радикалния салафизъм в Европа, като бяха създадени съответни мрежи във всички райони на страната. Те управляват джамиите и  ислямските центрове, които развиват активна дейност в религиозната пропаганда. Скоро след това въпросните мрежи се трансформираха в мащабно социално-религиозно движение, обединило мюсюлмански младежи с различен произход и расова принадлежност.  Около 10% от тях са нови конверти . По оценка на германските служби за сигурност, пубикувана през 2015 г., тези салафитски групировки включват над 8 хиляди члена, т.е. около 0,2% от мюсюлманите в Германия. През последните три години обаче, техният брой съществено се увеличи, според същите източници. В книгата си „По въпроса за възникването на германския салафизъм: поява, развитие и пропагандна дейност на салафитските движения в Германия” специалистката по политическия ислям и Близкия изток Нина Видл заявява: „германските салафити създадоха тесни връзки с салафитски улеми и религиозни авторитети в Египет, Саудитска Арабия, Мароко и други арабски страни. Голям брой от последните идват в Германия за изнасяне на лекции в джамиите – пример за подобни мисионери е саудитецът Мохамед Шериф Хиджази. Салафитското движение в Германия бе основано през 2005 г. от палестинеца Ибрахим Абу Наджи обитаващ Кьолн. В този град се намира и центърът на организацията, която той нарича „Обществото на правата вяра” с официална цел разпространението на Исляма и раздаването на милиони екземпляри на Корана. Абу Наджи и приближените му използват социалните мрежи и по-специално Ютюб като основно средство за разпространяване на пропагандата си под формата на речи и видеозаписи, в които германците се призовават да приемат Исляма. Пред „Дойче веле” Абу Наджи споделя своята мечта един ден всички германци да са мюсюлмани и пророкува, че „ще дойде времето, когато в Германия ще се появи Ислямска държава. Същият организира кампания под надслов „Чети”, в рамките на която са разпространени милиони екземпляри от Корана, преведен на немски в Саудитска Арабия. Това е причината германското контраразузнаване да го обяви за „един от опасните салафитски лидери в страната”. Според неговата оценка, в речите си Абу Наджи изразява салафитската идеология и подкрепя джихада като средство за защита на ислямската вяра. Според Видл, „появата на салафизма в Германия е предшествано от появата на две влиятелни фундаменталистки движения с националистически характер: „Дружеството Таблиг” и „Партията на освобождението”. Тези две движения, подобно на салафитските си аналози, си поставят за цел привличането както на немюсюлмански, така и на мюсюлмански младежи с различен етнически и религиозен бекграунд”. „Откажи се от вярата си заедно с мен” – такъв е преводът на призива на новопосветения в салафитския Ислям германски гражданин Пиер Фогел. Самият той произнесе ритуалното заклинание „Няма друг бог освен Аллах и Мохамед е Неговият пратеник” през 2010 г. пред тълпа от мюсюлмани в град Офенбах. Фогел e бивш боксьор , известен с прякора си Абу Хамза и с името Саладин ал-Аюби, както и с прозвището, дадено му от неговите последователи, „Инициатора в Исляма”/Ал-Фатих ал-Ислами, е приел Исляма през 2001 г. Той започва да изучава ислямската религия в един от германските университети, но прекратява учението си и заминава за Мека, където се регистрира към университета „Ум ал-кура” за студенти, които не говорят арабски език. През 2006 г. се завръща в Германия, където започва да преподава шариата, както и да чете лекции и да води уроци за Исляма. Американската фондация „Гейтстоун” в публикация, озаглавена „Радикалният ислям в Германия: конвертът като мисионер”,   го обявява за най-влиятелния германец в салафитското движение в Германия. Заедно с още шестима салафисти-последователи, Фогел основава т.нар. „Шариатска полиция” в град Фобертал. Тя извършва периодични инспекции в различни квартали, за да следи за спазването на ислямския шариат както от мюсюлманите, така и от останалите граждани, като им забранява да организират купони и други празненства, на които има музика и танци. Наред с това, тя е обявила за създаването на шариатска зона в квартал на същия град. Към нея функционират и шариатски съдилища, които уреждат спорове и налагат санкции на нарушителите на религиозните норми.  Списание „Шпигел” публикува на електронната си страница части от полицейски доклад, в който се признава за възникването на паралелна на официалната салафитска съдебна система в страната. Освен това, властите са конфискували кореспонденция на салафитската организация „Общество на правата вяра” в Кьолн с „Миланската салафитска общност”, както и с организацията „Дауа ила дженна”/Призив към Рая. В писмата се обсъжда идеята за свикване на салафитска конференция в германската столица, на която да бъдат поканени хиляда представители от всичките европейски държави. Според експертката по ислямистките организации Клаудия Данчке от Берлин, с подобна инициатива салафитските структури целят възстановяване на организацията си по начин, който би ограничил риска от поставянето им под наблюдението на властите. След разкриването на техните намерения обаче,  вместо в Берлин, тази конференция се е състояла в провинция Северен Рейн-Вестфалия. Според официалните оценки, през 2009 г. броят на мюсюлманите в Германия е достигнал 4 млн. души, т.е. около 5% от общия брой на населението в страната. Същевременно броят на конвертите в Исляма са между 10 и 100 хиляди души. Огромното мнозинство – 72% от германските мюсюлмани – са сунити, следвани от алауити – 14%, шиити - 7% и последователи на движението Ал-Ахмадия – 2%. Мнозинството от мюсюлманите са емигранти или деца на емигранти от Турция – 63%, следвани от мюсюлманите от Югоизточна Европа – 10%, близкоизточни мюсюлмани – 8% и от магребски мюсюлмани – 7%. По-малко от половината от тях – 45%, имат германско гражданство. От проучването на възгледите им става ясно, че 60% от мюсюлманите възприемат разделянето на религията от държавата, като при това 86% от тях се считат за много религиозни мюсюлмани. Видл смята, че сред основните причини за новото самоидентифициране на мюсюлманските младежи като част от световна ислямистка идентичност е обстоятелството, че повечето от тях са били обект на експлоатация, изолация и маргинализация и че над 50% от второто и третото поколение германски имигранти-гастарбайтери не се чувстват и определят като германци, за разлика от своите бащи. В проучването се цитират и количествени изследвания на Сузана Фурис и Фридрих Хекман, според които едва 2, 01% от мюсюлманите второ и трето поколение имигранти се считат за част от някаква световна общност, която попада в категорията „човечество” или на въпроса за принадлежността им са дали отговор „множество идентичности”. От същото проучване става ясно, че 3,2% се считат за германци, а 1,34% - че принадлежат към народа на страните, в които са се родили бащите им. Германското контраразузнаване е на мнение, че салафитските идеи са пряка заплаха за сигурността на страната. Според негови експерти, „салафитската пропаганда се опитва да привлече последователи измежду мюсюлманите, които считат, че е техен религиозен дълг да основат ислямска държава със сила, ако това се налага”. В цитирания анализ се казва, че „съществува ясна връзка между салафизма и прехода към радикализъм”. В годишния доклад за салафитското движение на въпросното ведомство се твърди, че салафистите в Германия са най-динамично развиващото се ислямистко движение. Прави се и констатацията, че възгледите на германските салафисти са в противоречие с голяма част от клаузите на германската конституция и че те отричат принципите, върху които се изгражда демократичния ред в страната, и по-специално принципа за разделението между религията и държавата, принципа за народния суверенитет, този за правото на индивида сам да определя своята религиозна принадлежност и сексуална ориентация, както и равенството между половете. През последните 20 години старата столица на ФРГ и родно място на Бетовен се превърна в център на джихадисткия салафизъм и средище на пропагандата на екстремизма и религиозното насилие. Това се дължи на щедрото дарение на стойност 20 млн. долара, направено през 1994 г. от саудитския крал Абдул Азиз за построяването на религиозно училище – медресе и на джамия. С годините тази институция се превърна в център за салафитско-уахабитска пропаганда, което наложи през 2003 г. да бъде поставена под постоянно наблюдение от страна на държавата. Повод за тази стъпка бе поведението на един от преподавателите, който призовавал студентите към свещена война срещу неверниците. От първоначалната проверка бе установено, че самите учебници възхваляват джихада и призовават към религиозно насилие. Ответните мерки от страна на Германия и дългогодишният натиск от обществеността принудиха Рияд да закрие училището миналата година. Заедно с това Саудитска Арабия прекрати и проекта по създаването на сходно медресе и в Берлин в стремежа си да покаже, че е настъпил обрат в отношението й към уахабизма и салафизма в Германия и в Европа като цяло. Според експерта по исляма в хамбургския институт GIGA Хинри Фортиг, това решение е било взето от новия престолонаследник Мохамед бен Салман в рамките на неговите реформаторски усилия в кралството, както и като част от усилията по подобряване имиджа му в Германия. Но друг експерт – Ралф Гадбан – сподели пред „Дойче веле”, че затварянето на медресето няма да сложи край на разпространението на салафитска пропаганда в Германия. Това той обяснява с факта, че голяма част от германските салафити изпращат децата си на обучение в ислямистки училища във Великобратиния.  Според него, Германия следва за забрани финансирането от страна на Саудитска Арабия и други заливни държави на ислямистки дружества, джамии и центрове в Германия. Войниците на Аллах или „джунд-алла” на арабски език не са онова, което при появата на  наименованието в интернет се считаше, а именно – нова терористична организация в Германия. Те просто са салафитски кукли, произвеждани в Кьолн и продавани чрез социалните мрежи с образователна цел, според твърдението на производителя им във Фейсбук. Според допитване, направено от съюза за електронни медии във Вестфалия, тези кукли, представляващи изцяло покрита с никаб жена, както и увит с покривало за глава мъж, се произвеждат, за да привлекат децата към екстремисткия Ислям. Въпреки че европейските страни и техните служби за сигурност провеждат линия на строг контрол върху финансирането на арабо-мюсюлманските салафитски групи, особено що се касае до германските салафитски общности, и въпреки предупрежденията от страна на представители на сектора за сигурност към донорите – благотворителни организации и правителствата на страни като Катар, Саудитска Арабия, Кувейт и Турция  да прекратят намесата си, притокът на средства към тях продължава. Както се твърди в доклад на германското разузнаване, организации като кувейтското „Общество за възраждане на ислямското наследство”, катарската „Благотворителна фондация Еид Шейх” и саудитската „Лига на мюсюлманския свят” продължават да финансират изграждането на джамии и центрове за салафитските структури в Германия. В доклада се твърди, че „това се случва в рамките на дългосрочна стратегия за подкрепа развитието и засилване влиянието на тези структури върху мюсюлманските общности в страната”. Публикуваните в „Зюддойче цайтунг” части от този доклад, изготвен  от външното разузнаване и контраразузнаването на страната, разкриват начина, по който заливните държави извършват въпросното финансиране на германските салафисти с оглед насърчаване и разширяване на дейността им. Така например, кувейтската фондация, известна с инициалите RIHS, съсредоточава донорската си дейност за изграждането на салафитски център в провинция Баден-Вюртемберг. Впоследствие проектът е прекратен след намеса на германските власти. В доклада се обръща внимание на факта, че тази кувейтска фондация, както и други подобни на нея благотворителни дружества от Персийския залив, не правят разлика между религиозната пропаганда и насърчаването на джихадисткия салафизъм. Според вътрешното ведомство на провинция Рейн-Вестфалия, органите за сигурност са поставили под наблюдение 71 джамии на нейна територия, които са се превърнали в трибуни за пропагандирането на екстремистки идеи на религиозна нетърпимост. Освен това, други 38 джамии са поставени под наблюдение заради това, че са изпаднали в зависимост от групи, които са близки до „Мюсюлманските братя”. Само в тази провинция има 850 джамии. В цитирания от ведомството доклад се твърди, че през последните три години се наблюдава увеличаване броя на салафистите в провинцията, като се счита, че понастоящем те са 3500 души, като стотици от тях са жени. Както твърди германската информационна агенция  DPA, позовавайки се на източник от разузнаването, десетки са жените-салафитки, които са класифицирани като непосредствена заплаха за сигурността на страната. Очевидно е, че разпространяването на салафитски идеи в Германия води до съществени изменения в общите настроения сред мюсюлманската общност в страната, сравними с въздействието на виртуалните мрежи върху идейната й ориентация.  Това се извършва чрез преведени на немски книги от саудитски улеми и техни фетви, които могат да се открият и с търсачката „Гугъл”. При написване думата „ислям” пет от десетте първи заглавия, които могат да бъдат прочетени, принадлежат на салафитски автори. Всичко това показва, че през последните години салафитско-джихадистката пропаганда и разпространението на салафитските идеи в Германия представляват заплаха и за официалните ислямски институции. Това е така и защото политическото насилие, което упражняват радикалните салафити превръщат салафизма в символ на новата ислямска заплаха. През последните три години се наблюдава засилване на опасенията и негативизма на германците по отношение на всички мюсюлмани и към Исляма. Според проучване на Бундестага, омразата към мюсюлманите и Исляма не е резултат само от новата имиграция: 55,7% от германците заявяват, че не биха искали да имат в квартала си джамия, 70% са съгласни с идеята за забрана на хиджаба в училищата и държавните институции, а 33% не желаят в квартала им да живеят мюсюлмани.", "date": "2019.04.30", "title": "Салафитският джихадизъм в Германия"}
