{"url": "http://clubz.bg/74598-pak_li_vojna_putin_shte_sloji_ryka_na_libiq%C2%A0kakto_napravi_sys_siriq%C2%A0", "text": "Журналисти от изданието \"Сън\" заявиха, че в Либия има руско присъствие - офицери от ГРУ, наемници и консултанти. Дали обаче наистина е така?, задава въпрос руският в. \"Правда\". Представители на \"Ал Араби ал Джадид\" потърсиха руски експерти за разяснения. Всички проявяват интерес най-вече към по-нататъшните планове на Кремъл в този регион. Мнозина искат да разберат дали Либия ще се нареди сред зоните с постоянно военно присъствие на Русия. Според източник от Министерството на отбраната Русия вече прехвърля елитни десантни подразделения от Подмосковието в Източна Либия.  \n\tСъюзник на Русия в случая са либийски военни начело с генерала в оставка Халифа Хафтар. Както обясни шефът на руската контактна група за Либия Лев Денгов, това не е първият опит взаимодействието на Русия с някой от играчите в Либия да бъде представено като политика в подкрепа на една от страните. Какви са същинските планове на Русия за Либия  Григорий Лукянов, старши преподавател от департамента за политически науки във Висшето училище за икономика, смята за малко вероятно събитията да се развият според сценария, описан от британските журналисти. Евентуалното    Анализаторът допълни, че в цял свят често се използват частни военни компании за подготовка на кадри, охрана на определени обекти и хора, за разузнаване, дори за специални операции. Фактически те имат международен статут. Русия е предприемала редица стъпки с цел подновяване на договорите, изгубени поради свалянето на режима на полковник Муамар Кадафи през 2011 г. Ще посочим например многократните посещения на Хафтар и на Файез Сарадж, оглавяващ правителството на националното съгласие, в Русия - стремежът на Москва бе да играе ролята на посредник между тях. Западът оставя Либия сама да се разпадне Лукянов сподели извода, че де факто Русия предпочита  , за да постигне стратегическата си цел, възстановявайки икономическите и политическите контакти на приемливо равнище, което в средносрочна и дългосрочна перспектива е в интерес и на двете страни. Сиреч нещата стоят така: Западът вече е признал победата на Русия в Сирия, но плаши другите и сам себе си с \"плановете на Русия за Либия\". Именно британци писаха, премиерът Тереза Мей е получила данни, според които президентът на Русия Владимир Путин иска да превърне Либия в \"нова Сирия\". Уж имало сведения, че в градовете Тобрук и Бенгази вече действат две руски военни бази, използващи за прикритие руската частна военна компания \"Вагнер\".  Както пишат по този повод авторите на канала \"Толковател\", \"Либия е десеторно по-значима в стратегически план\". С оглед отношението на Запада към Либия впрочем действията на Русия в региона ще се тълкуват еднозначно. Горката страна се озова навремето в сферата от интереси на западните страни заради запасите от злато и петрол. Известна роля изигра и нарастващото влияние на Франция в региона.  \n\tЩе припомним публикуваните документи и писма на Хилъри Клинтън, според които златните резерви на Кадафи са били толкова големи, че създаването на панафриканска валута, способна да поизмести долара, е било само въпрос на време.  Нещо вече със сигурност недопустимо за Щатите, бездруго подразнени и от огромните либийски петролни запаси. Съответно Европа нарече свалянето на Кадафи през 2011 г. \"демократична стъпка\". В своя полза, естествено. Западът оставя Либия сама да се разпадне", "date": "2018.10.18", "title": "Пак ли война? Путин ще сложи ръка на Либия, както направи със Сирия "}
{"url": "http://clubz.bg/74664-ruskite_miliarderi_bogateqt_po_byrzo_ot_amerikanskite", "text": "Руските милиардери забогатяват най-бързо. Според Bloomberg Billionaires Index първите десет от най-богатите руснаци за последната година са увеличили своето състояние с 10.8 %. Какво четат милиардерите Следват американците, при които нарастването на богатството е 7.5%, а най-богатите британци са добавили 3.4 процента към състоянието си, независимо от проблемите, породени от Брекзит. Най-зле са китайските милиардери, загубили 27.6 от богатствата си. Независимо че в Русия темповете на прираст на богатството са по-високи, първите три места в класацията на Bloomberg се държат от американци - първи е Джеф Безос на \"Амазон\" със състояние от 151 млрд. долара, следва го съоснователят на \"Майкрософт\" Бил Гейтс, който макар и със спад от 112 милиона, има богатство от $96.4 милиарда. Трети е легендарният инвеститор Уорън Бъфет, президент на инвестиционния фонд Berkshire Hathaway, с $86.4 милиарда. Милиардерите в света растат - с 10% за една година  Като цяло, в първите 15 милиардери, 12 са граждани на Съединените американски щати. Французинът Бернар Арно, президент на компанията за луксозни стоки LVMH - Louis Vuitton Moet Hennessy, със състояние от 68 милиарда долара е най-богатият човек в Европа -  и отново преди испанеца Амансио Ортега, основател на групата Inditex, сред чиито марки са Zara и Massimo Dutti. Не един или два, а 60 милиардери живеят в Москва Леонид Михелсон е първият руснак в класацията на милиардерите на Bloomberg, който се появява на 36-о място със състояние от $21 милиарда. Милиардерите в света растат - с 10% за една година  Не един или два, а 60 милиардери живеят в Москва", "date": "2018.10.18", "title": "Руските милиардери богатеят по-бързо от американските"}
{"url": "http://clubz.bg/74656-puskat_desislava_ivancheva_i_bilqna_petrova_pod_domashen_arest", "text": "Съдия Хинов пусна днес под \"домашен арест\" Десислава Иванчева и Биляна Петрова. Определението подлежи на обжалване и протест в 7-дневен срок, считано от днес. Апелативният специализиран наказателен съд ще се произнесе по мярката другата седмица. \"При 10 милиона в брой съдът пусна сина на Арабаджиеви. А за 70 хил. Иванчева е в затвора\"  B oбщинa \"Mлaдocт\" пpи yпpaвлeниeтo нa Ивaнчeвa ca бaвeни cтpoитeлни пpeпиcĸи и e имaлo жaлби зa тoвa, нo ниĸoй нe e чyвaл ĸмeтът или зaмecтниĸът ѝ Билянa Πeтpoвa дa cи иcĸaли пoдĸyпи и пapи зa ceбe cи, съобщи \" Toвa стана ясно след втopия дeн нa делото cpeщy Ивaнчeвa, Πeтpoвa и бившия ĸмeт нa \"Mлaдocт\" Πeтĸo Дюлгepoв пo oбвинeниeтo зa иcĸaн и пoлyчeн oт cтpoитeлния пpeдпpиeмaч Aлeĸcaндъp Baĸлин пoдĸyп oт 70 000 eвpo. Cпeцпpoĸypaтypaтa твъpди, чe Ивaнчeвa и Πeтpoвa ca иcĸaли 250 000 eвpo,  a Дюлгepoв e бил пocpeдниĸ. Тримата бяха арестувани на 17 април по обвинение за подкуп. Иванчева и Петрова бяха задържани при показна акция в центъра на София с белязани пари. Ha пъpвoтo пpoвeдeнo зaceдaниe преди две седмици бe paзпитaн ocнoвният пpoĸypopcĸи cвидeтeл Aлeĸcaндъp Baĸлин. Той oбъpĸвaшe дaти и cъбития, нo разказа пред съда, че лично за пари с Иванчева не е говорил, а тези разговори водил с Петко Дюлгеров, след като вече е подал сигнал в прокуратурата Иванчева с тревожно разстройство, зъбите й падат, губи шансове за бебе Днec пoĸaзaния дaвaxa глaвният apxитeĸт нa Coфия Здpaвĸo Здpaвĸoв, ceĸpeтapĸaтa нa Дecиcлaвa Ивaнчeвa - Mapгapитa Cтoянoвa, cлyжитeли в общината в \"Младост\". Според свидетелството на Здpaвĸoв oщe c вcтъпвaнeтo cи в длъжнocт Ивaнчeвa eдинcтвeнa измeждy paйoннитe ĸмeтoвe e пoлyчилa oт Йopдaнĸa Фaндъĸoвa пpaвoмoщиe дa ĸoнтpoлиpa cтpoитeлнитe дeйcтвия в \"Младост\" ĸaĸтo и дa cъcтaвя ĸoнcтaтивни пpoтoĸoли пpи нapyшeния. По думите му имaлo и cepиoзни oплaĸвaния oт мaниepa нa paбoтa нa Ивaнчeвa, ĸoятo мнoгo бaвeлa cтpoитeлни пpeпиcĸи c пoдпиcaни oт нeгo paзpeшитeлни. Зapaди ĸoeтo главният архитект пpeдизвиĸaл изcлyшвaнeтo ѝ oт Cтoличния oбщинcĸи cъвeт, a пocлe изпpaтил в пpoĸypaтypaтa ceдeм ĸoнĸpeтни oплaĸвaния, cpeд ĸoитo и тoвa нa Baĸлин. Главният архитект каза, че не е получавал сигнали за корупция срещу Иванчева, но сигналите за несвършената работа са били ежедневие. Ha въпpoc нa зaщитaтa зaщo, cлeд ĸaтo e имaлo тoлĸoвa пoлyчeни cигнaли зa зaбaвяния Иванчева нe e билa paзтoвapeнa oт дoпълнитeлнитe cи aнгaжимeнти зa ĸoнтpoл нaд cтpoeжитe, яceн oтгoвop нe бe дaдeн. Попитан дaли e чyвaл зa иcĸaни oт Ивaнчeвa или Πeтpoвa пoдĸyпи, oтгoвopът на Здравков беше \"Нe\". Разпитана беше и ceĸpeтapĸaтa нa Ивaнчeвa Mapгapитa Cтoянoвa, cъщo cвидeтeл нa пpoĸypaтypaтa. Πpeди тoвa тя e билa ceĸpeтapĸa нa Πeтĸo Дюлгepoв и cтpиĸтнo гo e инфopмиpaлa зa дeйcтвиятa, пpидвижвaниятa, ĸoмaндиpoвĸитe и изoбщo живoтa нa ĸмeтицата. Bĸлючитeлнo и зa движeниeтo нa пpeпиcĸитe, ĸoй cи зaпиcвa чacoвe зa пpиeм и т. н. И Cтoянoвa cвидeтeлcтвa зa зaбaвяния и жaлби. Ha cлeдвaщoтo cъдeбнo зaceдaниe, в ĸpaя нa oĸтoмвpи, пoĸaзaния щe дaвaт и.ф. ĸмeтът нa \"Mлaдocт\" Pyмeн Pyceв и вepoятнo столичният кмет Фaндъĸoвa. Иванчева с тревожно разстройство, зъбите й падат, губи шансове за бебе", "date": "2018.10.18", "title": "Пускат Десислава Иванчева и Биляна Петрова под домашен арест"}
{"url": "http://clubz.bg/74658-kakvo_reshi_evropejskiqt_syvet_pylen_tekst", "text": "1. Европейският съвет направи оценка на степента на изпълнение на неговите заключения от юни и призова за продължаване на работата по всички елементи, като част от неговия цялостен подход към миграцията. Въпреки че броят на установените незаконни пресичания на границите на ЕС е намалял с 95% от връхната им точка през октомври 2015 г., някои вътрешни и неотдавнашни външни потоци изискват постоянно внимание. 2. Във връзка с неформалното обсъждане, проведено между лидерите в Залцбург, Европейският съвет изтъква значението на по-нататъшното предотвратяване на незаконната миграция и на укрепването на сътрудничеството с държавите на произход и транзитно преминаване, по-специално в Северна Африка, като част от едно по-широко партньорство. 3. Борбата срещу мрежите за контрабанда на хора трябва да бъде засилена: работата с трети държави по разследването, задържането и наказателното преследване на контрабандистите и трафикантите следва да бъде активизирана, с цел да се попречи на хората да предприемат опасни пътувания. Следва да бъде създадена съвместна работна група към Европейския център за борба с контрабандата на мигранти към Европол. Онлайн комуникациите на мрежите за контрабанда следва да бъдат по-добре наблюдавани и затруднявани. Съветът, с подкрепата на Комисията, се приканва да разработи цялостен и оперативен набор от мерки за тази цел до декември. 4. Европейският съвет приканва Европейския парламент и Съвета да разгледат с предимство неотдавнашните предложения на Комисията във връзка с директивата относно връщането, Агенцията в областта на убежището и европейската гранична и брегова охрана, като гарантират най-ефективно използване на ресурсите и разработят общи минимални стандарти за наблюдение на външните граници, при надлежно зачитане на отговорността на държавите членки. 5. Нужни са повече действия за улесняване на действителните връщания. Следва да се подобри прилагането по недискриминационен начин спрямо всички държави членки на съществуващите споразумения за обратно приемане и да се сключат нови споразумения и спогодби, като същевременно се създава и прилага необходимото въздействие посредством всички съответни политики, инструменти и средства на ЕС, включително развитието, търговията и визите. Необходими са допълнителни усилия за пълното прилагане на изявлението на ЕС и Турция. 6. Канцлерът на Австрия докладва относно реформата на общата европейска система за убежище и относно перспективите за отбелязване на напредък по отделните ѝ компоненти. Европейският съвет насърчи председателството на Съвета да продължи работата си с оглед на нейното завършване във възможно най-кратък срок. II. ВЪТРЕШНА СИГУРНОСТ 7. През последните години беше отбелязан реален напредък към укрепване на вътрешната ни сигурност посредством по-добро сътрудничество, предприемане на конкретни мерки на място и приемането на редица правни текстове, сред които тези относно резервационните данни на пътниците, борбата с тероризма и гарантирането на високо общо ниво на мрежовата и информационна сигурност. Тези текстове трябва да бъдат изцяло приведени в действие. 8. ЕС ще продължи да укрепва своята способност за възпиране и устойчивост на хибридните, кибернетичните, както и химическите, биологичните, радиологичните и ядрените (ХБРЯ) заплахи. Като припомня предишните си заключения във връзка с нападението в Солсбъри, Европейският съвет осъжда враждебната кибератака срещу Организацията за забрана на химическото оръжие (ОЗХО). Такива заплахи и атаки засилват общата ни решимост да продължим да укрепваме вътрешната сигурност на ЕС, както и способността и капацитета ни за разкриване, предотвратяване, осуетяване и реагиране на враждебни действия на чуждестранни разузнавателни мрежи и на други злонамерени участници на нашата територия и онлайн. Европейският съвет приветства приемането на новия режим за ограничителни мерки с цел противодействие на заплахата от химически оръжия и очаква бърз напредък в изготвянето на списъци на съответните физически лица и образувания. 9. Европейският съвет призовава също за мерки, насочени към: • борба с незаконните и злонамерени действия, извършвани в киберпространството или чрез кибернетични средства, и изграждане на силна киберсигурност. Следва да се придвижи работата по капацитета за реагиране и възпиране на кибератаки посредством ограничителни мерки на ЕС, във връзка със заключенията на Съвета от 19 юни 2017 г. С цел укрепване на устойчивостта на ЕС към кибератаки, преговорите по всички предложения в областта на киберсигурността следва да приключат преди края на законодателния мандат;  • защита на демократичните системи на Съюза и борба срещу дезинформацията, включително в контекста на предстоящите европейски избори, при пълно зачитане на основните права. В това отношение мерките, предложени от Комисията, относно мрежите за изборно сътрудничество, прозрачността онлайн, защитата от инциденти в сферата на киберсигурността, незаконното манипулиране на данни и борбата с кампаниите за дезинформация, както и за затягане на правилата за финансиране на европейските политически партии, заслужават бързо разглеждане и оперативни последващи действия от страна на компетентните органи. Комисията ще направи оценка на прилагането на кодекса за поведение във връзка с дезинформацията до края на годината. Европейският съвет очаква Плана за действие за координиран отговор на ЕС, който следва да бъде представен до декември 2018 г., както е посочено в заключенията му от месец юни; • укрепване на капацитета за предотвратяване и ефективно реагиране на радикализацията и тероризма, при пълно зачитане на основните права. Предложението на Комисията относно предотвратяването на разпространението на терористично съдържание онлайн следва да бъде разгледано с предимство. Следва да бъдат намерени решения за осигуряване на бърз и ефикасен трансграничен достъп до електронни доказателства с цел ефективна борба срещу тероризма и други форми на тежка и организирана престъпност, както в рамките на ЕС, така и на международно равнище; до края на законодателния мандат следва да бъде постигнато съгласие по предложенията на Комисията относно електронните доказателства и достъпа до финансова информация, както и за по-ефективна борба с изпирането на пари. Комисията следва също спешно да представи мандати за преговори във връзка с международните преговори относно електронните доказателства. Следва да бъде разгледана инициативата на Комисията за разширяване на компетентността на Европейската прокуратура, така че да бъдат обхванати трансграничните терористични престъпления; • осигуряване на адекватни ресурси на правоприлагащите органи на държавите членки, на Европол и на Евроюст, за да посрещнат новите предизвикателства, произтичащи от технологичното развитие и променящите се заплахи в контекста на сигурността, в т.ч. чрез обединяване на оборудване, засилени партньорства с частния сектор, междуведомствено сътрудничество и по-добър достъп до данни; • подобряване на оперативната съвместимост на информационните системи и базите данни. Вече беше отбелязан голям напредък при разработването на информационни системи и обмена на информация, но са необходими допълнителни усилия, за да могат да функционират заедно, по-специално чрез общо хранилище на данни за самоличност. Преговорите по текущите предложения, включително относно подобрена Европейска информационна система за съдимост, следва да бъдат приключени до края на годината и всички мерки, необходими за прилагането им, следва да бъдат предприети с най-голям приоритет; • укрепване на капацитета ни за управление на кризи и на съгласуваността и ефективността на механизмите за реагиране при кризи на равнище ЕС и на национално равнище. Преговорите по предложението за Механизъм за гражданска защита на Съюза следва да бъдат приключени до края на годината. III. ВЪНШНИ ОТНОШЕНИЯ 10. Европейският съвет счита, че отношенията между ЕС и Африка са от първостепенно значение в един бързо променящ се глобален контекст. Сътрудничеството ни следва да се издигне на ново равнище, като бъде обезпечено с необходимите ресурси, включително чрез Европейския план за външни инвестиции и Доверителния фонд на ЕС за Африка. Европейският съвет приветства представянето на инициативата на Комисията за нов алианс между Африка и Европа за устойчиви инвестиции и работни места и призовава да се предприемат действия, включително чрез конкретни предложения за участието на държавите членки. 11. След неформалното обсъждане, проведено между лидерите в Залцбург, Европейският съвет приветства провеждането на предстоящата първа среща на върха между 28-те държави - членки на ЕС, и Лигата на Арабските държави на 24-25 февруари 2019 г., домакин на която ще бъде Египет. 12. ЕС и неговите държави членки са изцяло ангажирани с Програмата до 2030 г. за устойчиво развитие и изпълнението ѝ. Европейският съвет приветства намерението на Комисията през 2018 г. да публикува своя документ за размисъл, който следва да подготви почвата за всеобхватна стратегия за изпълнението през 2019 г. 13. Европейският съвет взе под внимание последния специален доклад на Междуправителствения комитет по изменение на климата, който недвусмислено потвърждава отрицателните въздействия на изменението на климата, включително заключенията в доклада, които сочат, че намаляването на емисиите в световен мащаб във всички сектори е от решаващо значение и че са необходими допълнителни действия за смекчаване на последиците от изменението на климата и адаптация, поспециално за постигането на целта за температурата, определена в Парижкото споразумение. 14. С оглед на COP24, която ще се проведе в Полша от 2 декември 2018 г., Европейският съвет одобрява заключенията на Съвета относно подготовката за срещите по РКООНИК в Катовице и дава пълната си подкрепа на Полша за организирането на COP24. COP24 трябва да доведе до приемането на амбициозни и пълни правила за изпълнение на Парижкото споразумение, а резултатите от диалога \"Таланоа\" следва да бъдат във вид на ангажимент всички страни да обмислят своите равнища на амбиция, както и да послужат за подготовката на техните национално определени приноси съгласно член 4 от Парижкото споразумение.", "date": "2018.10.18", "title": "Какво реши Европейският съвет (пълен текст)"}
{"url": "http://clubz.bg/74660-es_gotov_da_udylji_prehodniq_period_sled_brekzit", "text": "Не е обсъждано удължаване на преходния период след Брекзит. Ако британците обаче поискат това, ЕС е готов да го обсъди в положителна насока. Това заяви в Брюксел председателят на Европейския съвет Доналд Туск. В края на форума той говори на пресконференция заедно с председателя на Еврокомисията Жан-Клод Юнкер и австрийския канцлер Себастиан Курц. Мей: Има идея за удължаване на преходния период на Брекзит Участниците са потвърдили пълното си доверие в преговарящия от страна на ЕС Мишел Барние. Туск добави, че в момента, в който лидерите на страните от ЕС решат, че е постигнат достатъчен напредък по Брекзит, той е готов да свика извънреден Европейски съвет. Не е било обсъждано обаче колко точно време ще трае преходният период. И по тази причина Туск не пожела да прави спекулации, когато бе попитан дали в такъв случай Великобритания ще трябва да внася още пари в бюджета на ЕС. Борисов обяви 28 февруари за ключова дата за Брекзит От своя страна Юнкер изрази надеждата, че ще има преходен период. И допълни, че е убеден, че в крайна сметка ще има сделка за Брекзит. А липсата й ще бъде опасна за цяла Европа. Британската премиерка Тереза Мей също даде пресконференция в края и за пореден път заяви, че е убедена в постигането на добра сделка за Брекзит. Тя иска споразумението да е добро и за британците, и за останалите европейци, като хем отразява резултата от референдума през 2016 г., хем запазва работните места. Мей обаче изтъкна, че не може да обещае удължаване на преходния период. Но идеята е била обсъждана и преди, включително в Камарата на общините на британския парламент. Тереза Мей обясни и необходимостта от т. нар. backstop – резервно решение за избягване на твърда граница между Ирландия и Северна Ирландия. То ще бъде приложено при положение, че има интервал между края на преходния период и влизането в сила на бъдещите отношения, които ще бъдат договорени. Макар Съветът да мина под сянката на неосъществената сделка за Брекзит, бяха дискутирани и други теми. Обсъдена е била нелегалната миграция и как да бъде спрян притокът й, съобщи Доналд Туск. Трябва внимателно да се следи ситуацията в Западното Средиземноморие и да се засили сътрудничеството с Мароко по препоръка на испанския премиер Педро Санчес. Опитът за хакерска атака срещу централата на ОЗХО в Хага е бил извършен още през април, но властите в Холандия съобщиха за него едва преди две седмици. Той е бил дело на руски агенти, които са били изгонени от страната. 8 страни от ЕС искат санкции за кибератаки Днес в Брюксел се състоя и среща на Еврогрупата. Целта й е била оценка на състоянието на реформата в еврозоната. Постигнато е било съгласие за ускоряване на техническата работа. Не е бил обсъждан обаче надутият от популисткото правителство на Италия бюджетен дефицит на тази страна, съобщи Жан-Клод Юнкер. Италианският премиер Джузепе Конте е представил пректобюджета за 2019 г. пред колегите си от ЕС. В момента Комисията го обсъжда такъв, какъвто й е представен от властите в Рим, каза Юнкер. И допълни, че Комисията има въпроси по бюджета и към правителството на Белгия. Обсъдена е била и финансовата перспектива за периода 2021-27. Юнкер с удоволствие забелязал, че нито един премиер не е казал, че тази перспектива трябва да се одобри след изборите за Европейски парламент. Борисов обяви 28 февруари за ключова дата за Брекзит 8 страни от ЕС искат санкции за кибератаки", "date": "2018.10.18", "title": "ЕС готов да удължи преходния период след Брекзит"}
{"url": "http://clubz.bg/74659-real_madrid_nameril_zamestnik_na_yulen_lopetegi", "text": "Антонио Конте е първи избор на \"Реал\" (Мадрид) за нов треньор - заместник на изправения до стената Юлен Лопетеги, пише италианският в. \"Кориере дело спорт\". Според изданието представители на еврошампиона дори са провели разговор с Конте, който до миналата пролет беше начело на \"Челси\". \"Реал\" стартира сезона много слабо, като записа три загуби в последните си четири двубоя. Според мадридската преса Лопетеги има три мача, за да убеди клубния си бос Флорентино Перес, че става за една от най-тежките позиции във футбола. \"Реал\" (Мадрид) капитулира в Москва В събота \"белите\" приемат \"Леванте\" в Ла Лига, а след това и \"Виктория\" (Пилзен) в Шампионската лига. Във фокуса, разбира се, е третият опонент в тази серия - \"Барселона\". \"Ел класико\" е на 28 октомври на \"Камп Ноу\" и ако Лопетеги и \"Реал\" си тръгнат победени от там, нищо чудно да се стигне до раздяла. Преждевременно уволнение ще е много лош сценарий за Юлен Лопетеги. Той беше освободен от селекционерския пост на Испания два дни преди началото на Световното в Русия. Причината е, че дни по-рано се бе разбрал с \"лос меренгес\", а клубът се похвали и реално подложи бананова кора на бившия вратар. Какво се случва с \"Реал\" (Мадрид) \"Реал\" отново не направи значими трансфери през лятото и изпитва трудности във всички линии, като се почне от защитата. Отразява се и липсата на продадения на \"Ювентус\" Кристиано Роналдо. Антонио Конте е безработен. Той направи \"Челси\" шампион на Англия през миналата година, но след това влезе в противоречия с шефове на клуба, пък и лондонските \"сини\" забуксуваха, така уволнението се очерта още преди края на сезона. Какво се случва с \"Реал\" (Мадрид)", "date": "2018.10.18", "title": "\"Реал\" (Мадрид) намерил заместник на Юлен Лопетеги"}
{"url": "http://clubz.bg/74657-xiaomi_gotvqt_smartfon_s_5g_i_10gb_operativna_pamet", "text": "Xiaomi готви впечатляващ смартфон, който ще представи след седмица в Пекин - новият Mi Mix 3. Последният флагман на китайската компания ще е от първите телефони, поддържащи мрежа от следващото поколение - 5G. В добавка със сигурност ще е и първият смартфон с 10 гигабайта оперативна RAM памет под капака. Xiaomi продаде 10 млн. смартфона през септември Друго, с което телефонът на все още слабо известната компания прави впечатление, е напълно безрамков дисплей. Вместо обичайния тъмен правоъгълник, който виждаме на iPhone X, вътрешната камера и други сензори на Mi Mix 3 ще изскачат от горната част на телефона само по нужда.  Екранът по всяка вероятност ще е OLED, съотношение 19,5:9, със солидна резолюция 2340х1080, но точният размер все още не е известен. Очакват се поне по две камери - и в предната, и в задната част на устройството. По всяка вероятност процесорът ще е стандартът в момента за флагманите - Qualcomm Snapdragon 845. Възможно е китайците да пуснат и по-лека версия, както са правили с други модели - същия корпус, но 4G и с по-малко RAM памет. Имайки предвид, че все още никъде няма публични 5G мрежи, това може би ще е по-добрият избор.", "date": "2018.10.18", "title": "Xiaomi готвят смартфон с 5G и 10GB оперативна памет"}
{"url": "http://clubz.bg/74661-advokatka_e_prebita_pred_ofisa_si_v_sofiq", "text": "Адвокатка е била нападната и бита в офиса ѝ на столичния булевард \"Цар Борис III\", предаде БНР.  Сигналът за инцидента е подаден към 16.00 часа днес, съобщиха от пресцентъра на МВР. На място веднага са изпратени полицейски екипи. Работата по изясняването на факти и обстоятелства около случая продължава. По първоначална информация полицията издирва извършителя, който е клиент на адвокатката.  БНР цитира неназовани източници от МВР, според които, освен че е била бита, срещу адвокатката е имало и опит за изнасилване. След инцидента нападателят е избягал и в момента полицията го издирва. ", "date": "2018.10.18", "title": "Адвокатка е пребита пред офиса си в София"}
{"url": "http://clubz.bg/74643-propadna_sdelkata_za_prodajbata_na_uembli", "text": "Американският милиардер от пакистански произход Шахид Хан изненадващо оттегли офертата си за закупуване на стадион \"Уембли\" на стойност 600 милиона паунда, предават световните агенции. Спортният меценат обясни надълго и широко решението си в изявление, а причината е, че предложението му внесло разделение във футболните среди на Острова, а той не искал това. Хан не изключва възможността да отправи нова оферта в бъдеще, но за целта родината на футбола трябва да узрее за намерението му и да е единна. \"Уембли\" се продава, но Англия не дава Според \"Дейли мейл\" отказът на Хан, който притежава лондонския \"Фулъм\" и клубове в САЩ, поставя в деликатна ситуация президента на Футболната асоциация (ФА) на Англия Грег Кларк и изпълнителния директор Мартин Глен. Те бяха хората, които искаха сделката да се осъществи. ФА е собственик на \"Уембли\", а освен че асоциацията трудно се справя с разноските по арената, Кларк и Глен заявиха, че ще използват парите за детско-юношески футбол в Англия. Те искаха да ги вложат в изграждане на закрити терени с изкуствена трева, тъй като всеки трети мач между подрастващи се отлага заради атмосферните условия. Пред медиите разочарование за пропадналата сделка изрази спортният министър на Великобритания Трейси Крауч. Идната сряда Съвета на ФА, в който членуват 127 души, трябваше да гласува за офертата, но вот няма да има. Според Би Би Си Хан е щял да загуби - с малко. Поне такива били нагласите тези дни и може би заради това е оттеглил предложението си.  Ако продажбата се бе случила, ФА щеше да запази правата върху името, както и възможността да го използва за националния отбор и за финалите за купите. Въпреки това много футболни хора - сред тях и популярни личности, не искаха \"Уембли\" да отива в чуждо владение. Според Мартин Глен, богаташът   заявявал в срещите си с него и с Грег Кларк, че няма да стигне докрай в намеренията си, ако не получи широко одобрение. Такова обаче няма на всички нива, както и в Съвета.  Малкълм Кларк, шеф на организацията на футболните фенове в Англия, казва пред Би Би Си, че при направено проучване сред 2000 запалянковци, само една трета от тях са подкрепили продажбата. Обвинения в корупция хвърлят сянка върху продажбата на \"Уембли\" Преди броени дни британската преса информира, че бившият заместник футболен директор на \"Фулъм\" Крейг Клайн хвърля обвинения за корупция и финансови машинации срещу бившия си работодател. Той представил папки с документи в полицията и във ФА. Говорител на Хан нарече разкритията \"нонсенс\". Обвинения в корупция хвърлят сянка върху продажбата на \"Уембли\"", "date": "2018.10.18", "title": "Пропадна сделката за продажбата на \"Уембли\""}
{"url": "http://clubz.bg/74644-iskal_da_otmysti_na_syuchenicite_si_koito_go_unijavali_che_ne_e_kato_drugite", "text": "Броят на загиналите при масовото убийство, извършено от ученик в Керч в сряда, достигна 21 души, предадоха ТАСС и РИА Новости, като се позоваха на руските здравни власти. Шестнайсетгодишно момиче, пострадало при стрелбата и експлозията в местен политехнически колеж, почина на борда на медицински хеликоптер, който трябваше да я откара в Симферопол, пояснява РИА Новости. Ученик разстреля 19 души и рани над 50 в Крим (ВИДЕО) Санитарната евакуация на пострадали от Керч се осъществява с три хеликоптера Ми-8 на министерството на извънредните ситуации и с два хеликоптера на здравното министерство. Всички те са оборудвани с медицински модули и другата необходима техника, уточнява агенцията. Следствието е назначило посмъртно психиатрична експертиза на Владислав Росляков, отговорен за убийствата в колежа. Сред жертвите има 15 ученици, от тях 11 са непълнолетни. Другите пет от убитите са служители в учебното заведение.  Ранени са 60 души, като от тях 44-ма са в болници. \"Той много мразеше техникума\" Според РБК Владислав е имал конфликти с преподаватели от колежа, той ги ненавиждал и намеквал, че се кани да им отмъсти. Пред Интерфакс познат на 18-годишния младеж разказва, че Росляков посещавал клуб по стрелба, на мястото на трагедията е имало голямо количество боеприпаси - патрони, самоделно взривно устройство, както и бутилки със запалителна смес. До тялото на Владислав, който се самоуби, след атаката в училището, е намерена ловна пушка, той получил разрешение за законно притежание на оръжие в началото на септември. Масовият убиец от Керч купил пушката - оръдие на престъплението, на свое име, малко след като навършил 18 години. Разрешително за ловно оръжие се издава в Русия, ако подателят на молбата е пълнолетен, има постоянно жителство, справки от нарколог и психиатър, не е осъждан и не е извършвал административни правонарушения през последната година, добавя всекидневникът. Психиатричният преглед за издаване на такава справка е примитивен, просто една фикция, заявява обаче психоложката Екатерина Блюхтерова пред \"РБК\", цитиран от Би Би Си. Следствието вече установи, че Росляков е израснал в проблемно семейство. Баща му, инвалид, не е живял заедно с майка му, санитарка в онкологична болница. Смятали я за член на сектата \"Свидетели на Йехова\", която е в списъка с екстремистки организации в Русия. Самият Владислав минавал за кротък младеж, имал среден успех в колежа, няколко пъти бил задържан, след като пил бира с приятели, разказва изданието. Тийнейджърът, който вчера застреля 20 души в техникум в Керч, преди да се самоубие, е искал да си отмъсти на съученици, които го унижавали, и не искал повече да живее. Това разказа бившата му приятелка пред телевизия Ар Ти, предаде Франс прес. По-рано руските власти на анексирания украински полуостров Крим идентифицираха извършителя на масовото убийство като Владислав Росляков, на 18 години. Бившата приятелка на Росляков разказа още, че двамата ги свързвал общият интерес към стрелбата. \"Аз тренирам стрелба. Той също бе увлечен. Обичаше много различни видове оръжия\", каза момичето. \n\tКогато двамата разговаряли, \"всичко беше добре. (Владислав) беше любезен и чувствителен, помагаше ми, когато не се чувствах добре.\" Криминалистите и тайните служби \"усилено проверяват\" дали убиецът не е поддържал връзки с екстремисти, но не религиозни, а от забранените в Русия украински националистически организации \"Десен сектор\" и УНА-УНСО (\"Украинска национална асамблея - Украинска народна самоотбрана\"). Последната била вече уличавана в подготовка на атентат в учебно заведение в Русия.  Александър Асмолов, завеждащ катедрата по психология на личността в Московския държавен университет, цитиран от \"Ведомости\", свързва трагедиите от този род с общата ситуация в Русия, където се разпалва омраза и се търсят врагове. Семействата на жертвите ще получат по един милион рубли, пострадалите - по петстотин хиляди. Учебните занятия ще продължат; край всяко училище ще патрулират бойци от Росгвардия (бившите вътрешни войски), посочва \"Росийская газета\".  \n\tТрагедията на кримското крайбрежие е най-мащабното в историята на Русия масово убийство в учебно заведение, извършено от стрелец, действал сам, пише \"Известия\".  \"Той много мразеше техникума\"", "date": "2018.10.18", "title": "Искал да отмъсти на съучениците си, които го унижавали, че не е като другите"}
{"url": "http://clubz.bg/74638-dvete_naj_golemi_demografski_klisheta_v_bylgariq", "text": "В България се говори за демографията с много клишета, което води до грешно разбиране и грешни решения.  Тази теза защити доц. д-р Георги Бърдаров, зам.-декан на Геолого-географския факултет на СУ \"Св. Климент Охридски\" при представянето в четвъртък на анализа \"Хоризонт 2030: Демографски тенденции в България\", изготвен със съдействието на фондация \"Фридрих Еберт\". България няма ниска раждаемост, твърди експертът. В сравнение с преди 100 г. стойностите са значително по-ниски, но тогава и детската смъртност е била \"супер висока\". \"Реално ние сме нямали многодетни семейства\", обясни той. Според него не може да се очаква от хората през 21 век да се репродуцират като през 18 век и да се стоварват върху сегашните млади хора огромни отговорности и очаквания - да са образовани, да имат по-много деца, да постигат успехи в кариерата... Според тезата на Бърдаров България има нормална раждаемост за държава от Европа. В ЕС най-ниска е раждаемостта в Италия - 7,6 промила, най-висока в Ирландия - 12,9 промила. България е някъде по средата с 9 промила раждаемост. Проблемът е друг:  , подчерта Бърдаров. 30 години страната не излиза от тройката в света по този показател. Причината обаче не е ниската раждаемост, а изключително високата смъртност - 15,5 промила. Той даде за пример няколко български селища като Магреш, Чупрене и т.н., в които има над 30 промила смъртност - такива стойности се наблюдават на места, където има военен конфликт или болестна пандемия. Непрекъснато се отбелязва как българите падат под 7 млн., демографи изчисляват кога ще се роди последният българи и т. н. Проблемът, смята Бърдаров, е не, че населението намалява в абсолютни стойности. Той даде за пример Ирландия, в която живеят 4,8 млн. души на 70 хил. кв.км територия и която е процъфтяваща държава. Какъв е проблемът демографски - не самото намаляване, а процесите, които стоят зад него. България се отличава със специфична и тревожна   посочи експертът. Между 2001 и 2011 българският етнос е намалял от 6 655 210 на 5 664 624 души.  Циганският етнос през 2011 г. е бил 325 343 души - според данните от официалното преброяване на НСИ. Според оценки на експерти, не официалните данни, към момента е над 10 на сто от населението на страната - 900-800 хил. души, твърди Бърдаров. А към 2050 г. ще е 21-22 на сто от населението или 1,2-1,3 млн. души.  Огромният проблем е структурата на образование при този етнос. Миков: При Орешарски подобрихме раждаемостта, а сега сме като през войната По официални данни само 0,5 на сто имат висше образование, средно - 9 на сто, основно - 40,8 на сто. Но около 22 на сто са напълно неграмотни. България комбинира много възрастно население с висока смъртност. В момента жените на възраст 65-69 г. са най-голямата кохорта в България, посочи Бърдаров. Всичко това заедно с емиграцията води до непрекъснато намаляващо население в активна трудоспособна възраст. На 100 човека, които излизат в пенсионна възраст сега на трудовия пазар влизат 64 души. Като в някои региони като Видин, Габрово, Смолан съотношението е 100 към 40. ЦРУ: България трета в света по смъртност Според Бърдаров в отношението към циганския етнос има четири основни проблемни точки: - не се разбира , че става дума за сложно разслоение - по занятие, кланове, произход. Едни групи искат силно да се интегрират, други - това въбоще не достига до тях. - етнопсихологически фактори - характерни за индийския континент - тотално неразбиране от институциите и управляващите - умишлено поддържане на гетоизацията По отношение на етноса трябва да даваме и добрите примери, не само лошите, посочи още Бърдаров. Според него в опитите за преодоляване на демографската криза трябва да се действа в четири посоки- образование, реализация на хората, доходи и социална сигурност. Към момента населението на страната е струпано основно в София и още шест големи града. Според прогнозите към 2030 г. Плевен отпада от този кратък списък. А 40 на сто от населението ще живее в тези шест (ако броим и столицата) града. Обезлюдяването на селища в страната ще продължи и ще се задълбочава. През 2030 г. едва 6 на сто ще останат големите села, в които живеят над 1000 души. Най-застрашени от обезлюдяване са граничните и планински селища. През 2001-2016 г. се е увеличило населението в селища само по Черноморието, Софийско и Пловдивско, отделни селища с турско, ромско население или българи, които изповядват исляма. В периода 2001 - 2030 г. ръст на жителите се очаква само в 125 населени места, с преобладаващо ромско население, според прогнозите на Надежда Илиева. Ще се увеличат териториите с критична степен на намаляване на населението - до 60 на сто спад на населението в тях. Селищата със спад от над 80 на сто от населението до 2030 г. ще заемат една четвърт от територията на България. Те са основно в Северозападна България, Краище, Странджа, Южна Добруджа, Централна Стара планина. До 2030 г. гъстотата на населението ще е около 42-43 души на кв. км. Под 10 души на кв. км в демографията се описват като пустини. ЦРУ: България трета в света по смъртност", "date": "2018.10.18", "title": "Двете най-големи демографски клишета в България"}
{"url": "http://clubz.bg/74646-banksi_imal_planove_da_nareje_cqlata_kartina_video", "text": "Банкси публикува видео на уебсайта си, с което разкрива, че унищожената наполовина картина „Момиче с балон“ всъщност е трябвало да мине цялата през шредер. Картината бе продадена за 1,4 млн. паунда от тръжната къща „Сотбис“ на 5 октомври и точно когато сделката бе сключена, устройство се задейства и платното мина през шредер, инсталиран в необичайно дебелата рамка. Купувачката на нарязаната картина на Банкси ще я задържи Видеото, озаглавено „Нарежи любовта“   бе публикувано във вторник и показва процеса на монтиране на шредера в рамката на картината от самия Банкси. След това авторът ни пренася в залата за аукциони в Лондон и ни показва момента на частичното нарязване на картината. В края на записа на екран излиза надписът „При репетициите работеше всеки път“ и следват кадри от пробни нарязвания, когато цялото платно минава през шредер. Произведението вече се нарича „Любовта е в кошчето“. Новата собственичка на картината реши, че ще запази творбата в новото ѝ състояние, коментирайки че сега и тя ще притежава част от световната история на изкуството в дома си.", "date": "2018.10.18", "title": "Банкси имал планове да нареже цялата картина (ВИДЕО)"}
{"url": "http://clubz.bg/74639-korneliq_ninova_po_demokratichna_ot_stanishev_i_mikov", "text": "Корнелия Нинова е по-демократичен лидер на БСП от Сергей Станишев и Михаил Миков, става ясно от писмо на Изпълнителното бюро на БСП. Така бе даден отговор на 50 членове на БСП и 12 журналисти от партийния орган \"Дума\" - бивши и настоящи, които също в писмо остро разкритикуваха Нинова, че неглижира националния съвет на партията и управлява еднолично. Те искаха Изпълнителното бюро да отмени решението, с което бе назначен главният редактор на \"Дума\" Йордан Мичев - в момента и.д. шеф на изданието. Бунт в БСП срещу Корнелия Нинова В писмото на червеното ръководство се изтъква, че за период от две години и половина при Станишев и Миков е имало 22 заседания на пленума, а откакто Нинова е начело на партията, те са 24 . В писмото от Изпълнителното бюро се казва още, че нито един журналист от в. \"Дума\" не е бил уволнен и освен това новото ръководство е изплатило задълженията на вестника. Критиците на Нинова заявяват обаче, че ръководството на БСП заобикалят червения устав, който изисква главните редактори на печатните и електронни партийни издания да бъдат одобрени от Националния съвет.  А Изпълнителното бюро отговаря, че Мичев е и.д. и е назначен на 6-месечен изпитателен срок. Ето пълния текст на писмото:  ", "date": "2018.10.18", "title": "Корнелия Нинова по-демократична от Станишев и Миков"}
{"url": "http://clubz.bg/74632-danykyt_na_starite_koli_se_vdiga_s_20_30_umereno_spored_vlastta", "text": "Данъкът за старите автомобили ще се повиши с не повече от 20-30%, увери за сетен път председателят на бюджетната комисия на парламента Менда Стоянова (ГЕРБ) малко след като парламентът прие на първо четене днес промени в Закона за корпоративното подоходно облагане. С тях се увеличава данъка на автомобилите над 15 години и се намалява този за новите, които отговарят на най-новите екологични стандарти.  Синдикати и работодатели дадоха благословия за вдигане на данъците Тя изтъкна, че обществото трябва да реши дали иска старите автомобили да продължават да тровят въздуха и дали България ще продължи да бъде пазар за коли втора употреба от Европа. Според Стоянова не е правилно това да се толерира с данъчни закони. Депутатката от ГЕРБ смята, че в обществото има консенсус, че са нужни комплексни мерки за подобряване на въздуха в големите и малките градове. Мислят (ли) ни доброто с новите данъчни промени  Депутатът от БСП Иван Иванов заяви от трибуната, че е гласувал против тези промени, защото те засягат най-уязвимите слоеве от населението. Същевременно обаче изтъкна, че БСП не е против екологията.  Екотаксата за старите коли поскъпва с 43 лева, за новите намалява На заседанието си снощи парламентарната бюджетна комисия одобри пакета от данъчни промени без разчети за ефектите, които ще има за бюджета и данъкоплатците. Новата формула, по която се изчислява данъка за колите от догодина, е сред най-значимите промени в тях. Освен мощността и годината на производство на автомобила, във формулата за изчисляване на данъка вече ще се включи и екологичен коефициент. Именно той увеличава налозите за колите с категория под Евро 4, и олекотява налозите за автомобилите с по-висока екокатегория. От догодина отпада и облекчението за наличие на катализатор. Мислят (ли) ни доброто с новите данъчни промени  Екотаксата за старите коли поскъпва с 43 лева, за новите намалява", "date": "2018.10.18", "title": "Данъкът на старите коли се вдига с 20-30%. Умерено, според властта"}
{"url": "http://clubz.bg/74637-salvini_gotov_da_vodi_es_i_za_veto_nad_sankciite_sreshtu_rusiq", "text": "Италианският вицепремиер и министър на вътрешните работи Матео Салвини заяви в Москва, че страната му ще наложи вето над евросанкциите срещу Русия и че би могъл да се кандидатир за шеф на Европейската комисия. Говорейки пред 700 предприемачи от асоциацията \"Конфиндустрия Русия\" той нарече ограничителните мерки \"икономическа, социални и културна лудост\", пише днес \"Стампа\". Салвини: Антируските санкции нямат никакъв смисъл Вицепремиерът, който е смятан за силния човек в италианското правителство, повтори тезата си, че евроизборите през май догодина ще пометат сегашния елит по върховете на ЕС в Брюксел. Московиси вижда \"Мусолинчета\" в Италия. Салвини му казва \"да си измие устата\" Московиси е остър критик на новото популистко италианско правителство, съставено от крайнодясната \"Лига\" на Салвини и лявото движение \"5 звезди\" с лидер вицепремиера Луиджи ди Майо. Френският комисар критикува проектобюджета на властта в Рим за догодина, в който съотношението на дефицита към БВП е утроено на 2,4 на сто от БВП в сравнение с плановете на предишното лявоцентристко правителство. По-рано, коментирайки изяви на Салвини, Московиси беше казал, че в Италия се появяват малки \"мусолинчета\", сравнявайки вицепремиера с някогашния фашистки лидер на страната. Салвини иска коалиция като българската за следващата Еврокомисия Запитан дали ще се кандидатира от името на популистите за председател на следващата Европейска комисия, Салвини отговори: Салвини заяви, че в Русия \"се чувства у дома си\". Той бе там седмица преди посещение на министър-председателя Джузепе Конте, насрочено за 24 октомври. Московиси вижда \"Мусолинчета\" в Италия. Салвини му казва \"да си измие устата\" Салвини иска коалиция като българската за следващата Еврокомисия", "date": "2018.10.18", "title": "Салвини готов да води ЕС и за вето над санкциите срещу Русия"}
{"url": "http://clubz.bg/74641-zapodozrqn_za_izchezvaneto_na_sauditski_disident_zagiva_v_katastrofa", "text": "Един от заподозрените за изчезването на саудитския журналист дисидент Джамал Кашоги е загинал при \"съмнителна автомобилна катастрофа\" в Рияд, съобщава днес проправителственият турски всекидневник \"Йени шафак\". Кашоги е вляз в началото на октомври в консулството на Саудитска Арабия в Истанбул, за да получи документ за предстоящия си брак и повече никой не го видял. Преди ден турски източник, цитиран от \"Хюриет\", разкри, че е бил ликвидиран за седем минути, след като му рязали пръстите в консулството, а после бил и обезглавен. Турските спецслужби разполагат с 11-минутен аудиозапис с моменти преди и след убийството на Кашоги Кашоги искал свободни медии в арабския свят Загиналият Машал Саад ал-Бостани, 31-годишен лейтенант от саудитските кралски военновъздушни сили, е бил между 15-те заподозрени, които са пристигнали в Турция от Саудитска Арабия и са заминали обратно на 2 октомври, след като са били в консулството на страната в Истанбул в деня, в който Кашоги го е посетил, пише вестникът, цитиран от англоезичното издание на \"Хюриет\". Съобщението не дава подробности за катастрофата, нито за ролята на Ал-Бостани в предполагаемото убийство на Кашоги.    Тръмп се опитва да укроти гнева срещу Рияд заради изчезналия журналист \"Хюриет\" припомня своя прогноза, че следващата жертва може да бъде саудитският консул в Истанбул Мохамед ал-Отайби, защото саудитският престонолонаследник принц Мохамед бин Салман, на когото приписват изчезването на Кашоги, се опитва да се отърве от всякакви свидетели, докато международният натиск за разследване на случая се засилва. \"Йени шафак\" съобщи вчера, че гласът на Отайби се чува на един записите, които се смята, че турските власти имат от предполагаем разпит на Кашоги в консулството. Заплаха на Тръмп сваля котировките в Рияд Според изданието Ал-Отайби е казал на водещите разпита: \"направете го някъде другаде навън, или ще бъда в беда\". Те обаче му отговорили: \"млъквай, ако искаш да останеш жив, когато се върнеш в Саудитска Арабия\". Ал- Отайби се е върнал в страната си на 16 октомври, преди неговата резиденция в Истанбул да бъде претърсена от турската полиция в продължение на осем часа на 17 и 18 октомври. Да запишеш смъртта си на Apple Watch Тръмп се опитва да укроти гнева срещу Рияд заради изчезналия журналист Заплаха на Тръмп сваля котировките в Рияд Да запишеш смъртта си на Apple Watch", "date": "2018.10.18", "title": "Заподозрян за изчезването на саудитски дисидент загива в катастрофа"}
{"url": "http://clubz.bg/74640-dve_vili_i_basejn_kacat_na_germankata", "text": "Ново строителство на емблематично за поколения наред място на морето разбуни духовете в социалните мрежи. Става въпрос за инвестиционно намерение за изграждането на две вили и басейн на площ малко над 2000 квадратни метра при созополската скала, известна като \"Германката\" в местността „Буджака“. Понастоящем мястото е оградено с ограда и достъпът до полуострова е ограничен. Имотът е частен като в същото време попада в защитените зони „Колокита“ и „Бакърлъка“. За случая алармира политологът Петко Горанов, бивш директор на стопанското звено в Софийския университет \"Св. Климент Охридски\". От информационната табела на мястото става ясно, че възложител на проекта е софийската фирма \"Херсонес\" ЕООД. Справка в Търговския регистър показва, че тя е собственост на Петър Илиев Димитров. Създадена е в началото на годината и само няколко месеца по-късно - през март - излиза и становище на Регионалната инспекция по околната среда и водите (РИОСВ) в Бургас, според което няма да има негативни последствия за околната среда от изграждането на въпросните две вили и басейн.  Пак видно от Търговския регистър Петър Димитров е ресторантьор - собственик на няколко известни столични заведения за хранене. Любопитно е, че сред бизнес съдружниците му в други фирми е Николай Китов – основателят на веригата \"Техномаркет\", попаднала в \"схемата\" на подялба на бизнеса между бившите съратници Делян Пеевски и Цветан Василев. По проект (визата за проектиране е от август 2017 г.) градежът трябва да се разполага на площ от 2108 квадратни метра и включва две вилни сгради и басейн. Плътността на застрояване е 20%, височина – 6,4 метра, кинт 0,4. Територията се води „урбанизирана“.  Тъй като площта не попада в зони по Закона за опазване на околната среда няма нужда от задължителна екологична оценка и оценка на въздействието върху околната среда, посочват от РИОСВ-Бургас. В същото време обаче \"Буджака\" попада в границата на защитена територия по смисъла на едноименния закон. Защитена е местността „Колокита“, чийто план за управление не забранява строителните дейности. Така че според РИОСВ изграждането на вилите на Димитров там са допустими при спазването на няколко условия – да не се изграждат подпорни стени по-високи от 60 метра, да не се допуска увреждане на скалите, намиращи се на границата на „строителната площадка“ и \"да не се изграждат стълбища или други подобни съоръжения до скалните образувания и Черно море\". Имотът попада и в границите на защитена зона за опазване на дивите птици \"Бакърлъка\" по смисъла на Закона за биологичното разнообразие. И тук екоинспекцията постановява, че „реализацията на инвестиционното предложение е допустима спрямо режима на защитената зона“.  Иначе Петър Димитров има още един имот – в случая в землището на Лозенец, Царево. През 2015 година общината му продава срещу близо 26 000 лева имот в местността \"Тарфа\". Димитров има задължението при реализацията на инвестиционното си намерение да изгради алея, която в последствие да бъде прехвърлена на общината. Бургаският сайт \"Флагман\" пък посочва, че бизнесменът си е купил и част от имоти на покойния вече Стефан Шарлопов в луксозната вилна зона \"Созополис\".   ", "date": "2018.10.18", "title": "Две вили и басейн кацат на \"Германката\""}
{"url": "http://clubz.bg/74651-borisov_obqvi_28_fevruari_za_klyuchova_data_za_brekzit", "text": "Това заяви премиерът Бойко Борисов пред български журналисти в Брюксел. Така той коментира снощната вечеря за Брекзит, на която не бе постигнат напредък по сделката. Мей: Има идея за удължаване на преходния период на Брекзит След това Борисов бе попитан дали наистина смята 28 февруари за краен срок. И се опроверга, като даде следния отговор: В действителност Великобритания трябва да напусне ЕС на 29 март 2019 г. След което се очаква преходен период от 19 месеца. Борисов потвърди, че все още няма напредък по въпроса за границата между Ирландия и Северна Ирландия. Но се надява на решение, защото Брекзит без сделка ще е много лош и за двете страни – и за България, и за Великобритания. Без сделка на вечерята за Брекзит Днес главната тема, обсъждана на Европейския съвет, е била миграцията. Но така и не спомена четвъртия стълб. Той е убеден, че в австрийското председателство \"не че не желаят, но нямат възможност\". Посоките са различни и има три групи държави. Едните . Другите  , но искат да се реши въпроса за външната граница. Той изказал притеснение, че в момента миграционният натиск върху България идва от гръцката граница. Третата група страни пък са . Това са Германия, Австрия, Швеция и те искат вторично разпределение. За пореден път той обявил, че неговата, на България солидарността е да пази външната граница. И всеки чужденец от ЕС, който дойде и види, да си тръгне с едно и също впечатление – че се справяме прекрасно с този проблем. Накрая Борисов прочете на журналистите дословно текста, който настоял да се запише в протокола. Той е във връзка с предстоящата на 2 декември среща в Катовице за климатичните промени и според него е свързан с енергийната ни сигурност. И се обоснова: Ако Европейската комисия приеме окончателно законодателството за привеждане в съответствие на сегашните цели за емисиите на СО2 с Парижкото споразумение за климата, държавната ТЕЦ \"Марица-изток 2\", заедно с нея и мините, както и двете т.нар. американски централи са сериозно застрашени. Проблемът е, че цената на квотите може да достигне 35 евро/тон още догодина, след като вече надхвърлиха 20 евро за тон. До март 2019 г. ТЕЦ \"Марица-изток 2\" трябва да заплати за емисии парникови газове над 300 млн. лева, стана ясно тази седмица на среща на енергийния министър Теменужка Петкова, ръководители на държавните енергийни дружества и представители на синдикатите. Средствата за квоти за посочения период ще бъдат осигурени, но в следващите месеци ще се конкретизират мерките за дългосрочно гарантиране стабилността на държавния ТЕЦ, от който зависи и бъдещето на мините в региона. За периода 2013-2017 г. ТЕЦ \"Марица изток 2\" има разходи за въглеродни емисии за над 570 млн. лева.  Без сделка на вечерята за Брекзит", "date": "2018.10.18", "title": "Борисов обяви 28 февруари за ключова дата за Брекзит"}
{"url": "http://clubz.bg/74649-prezidentyt_audienciqta_pri_kralicata_ne_rajda_novini_tq_e_novinata_snimki_i_video", "text": "Президентът Румен Радев е поканил кралица Елизабет II или член на кралското семейство да посети България догодина, когато се навършват 140 години от установяването на дипломатически отношения между двете страни. Това каза самият Радев на излизане от Бъкингамския дворец, след аудиенция при британската кралица. Така Радев отговори на въпрос дали кралицата е приела поканата. И допълни. Президентът и Елизабет II обсъдили теми, които са важни за двустранните отношения. Радев изтъкна, че тези двустранните отношения са важни и Брекзит не може да промени тази даденост. В поканата си Радев изтъкнал пред кралицата, че ще има възможност да се запознае с нашата богата история и вековните културни традиции на българския народ, които присъстват и в Британскяи музей, и в Британската библиотека. Президентът заяви, че аудиенцията е знак за приятелските отношения между България и Великобритания.", "date": "2018.10.18", "title": "Президентът: Аудиенцията при кралицата не ражда новини, тя е новината (СНИМКИ и ВИДЕО)"}
{"url": "http://clubz.bg/74645-bylgariq_pecheli_mnogo_ot_es_no_e_razocharovana_ot_nego_zashto", "text": "Последното проучване на Евробарометър сочи, че одобрението за ЕС е скочило сериозно - 62% от европейците заявяват, че ЕС е нещо добро, а 68% са убедени, че страната им е спечелила от членството си в Съюза. Това са най-високите резултати от 1983 година насам. Включително Обединеното кралство би гласувало днес за оставане в ЕС. На този позитивен фон тенденцията в България е обратната - стойностите на одобрение са под-средните, въпреки че само допреди няколко години бяхме сред страните с най-висок еврооптимизъм. Днес 55% намират членството в ЕС за добро, а 60% смятат, че страната е спечелила от него. При евентуален референдум 59% биха гласували за оставане в Съюза. Да, това са ясни мнозинства, но през последните няколко години те определено са се “свили”. На какво се дължи това разочарование, след като България и Източна Европа като цяло са сред най-големите печеливши от членството в ЕС? С оглед на обективните показатели, както българският БВП на глава от населението, така и доходите на българите наваксват изоставането от европейските и вече възлизат на около 50% от средното (при нива от 20-25% в началото на столетието). България е освен това сред най-големите нетни бенефициери в ЕС - с около 4% от БВП трансфери към страната на годишна база. Смяната на настроенията е породена основно от промяната в политическото говорене. Тя е ясен резултат от “патриотизацията” и завоя към “консерватизъм” сред българските политици. Популистите твърдят, че следват народната воля, но всъщност често - както в случая - именно те я формират и променят. Когато всички основни партии възприемат определен начин на говорене, нагласите на хората логично се променят. В древногръцката митология Европа е девойка, която Зевс отвлича в образа на бик. Днес у нас Европа също е на път да бъде отвлечена от едно „добиче\", съставено от различни политически формации, които вкупом теглят в евроскептична посока. Всяка от тези формации е навлякла бичите кожи на “патриотизма” и “консерватизма”: те громят Брюксел и безчувствените евробюрократи, възпяват някаква неясна “Европа на отечествата”, в която всяка страна прави каквото си поиска, но най-вече не допуска мигранти, бежанци и Истанбулската конвенция. Героят на този отбор е Орбан, който твърдо се противопоставя на „меките\" европейци. В България надпреварата кой да бъде предницата и кой задницата на това политическо добиче се разпали миналата седмица. Волен Сидеров и Николай Бареков направиха заявка да оглавят консервативното движение, като се явят заедно на европейските избори. И двамата добре олицетворяват горепосочените евроскептични идеи. И двамата са закоравели борци срещу Брюксел. Много “консерватори” се обидиха на идеята точно Сидеров и Бареков да са предница на движението, тъй като в общите нагласи на хората на тази двойка повече ѝ отиват като че ли задните части. По-интелектуално настроените “консерватори” - група от публични фигури, пребродили целия политически спектър в България и гравитиращи днес около ГЕРБ и спонсорирани от тях институти - се събраха тази седмица в бившия “Шератон”, за да обсъдят една по-възвишена и по-благородна визия за “Европа на отечествата”. Както Сидеров и Бареков, те също са подходящи кандидати за оглавяване на движението. А това означава, че в резултат от тази борба то може да се окаже с две глави (или съответно с две задници). В калкулациите на кандидатите за тези важни части трябва да бъдат добавени и останалите патриоти - НФСБ и ВМРО. Боричкането между патриотичните формации през последните дни може да бъде интерпретирано и като предизборно наместване под бичата кожа. Докато спорът за двата края на движението все още не е стигнал до окончателно решение, основният въпрос е за средната част - тази, която привлича големите маси хора. Туловището на българското консервативно добиче е съставено от двете ни основни партии - ГЕРБ и БСП. Корнелия Нинова отдавна взе консервативен завой и се въоръжи с антиевропейска реторика (руско производство). Борисов е по-късен адепт на консервативния дискурс и все още не е съвсем ясно дали е консерватор или либерал. Обичайно за него е, че винаги се опитва да “балансира”. Проблемът обаче е, че вече балансира само между “консерватори”. Доскоро в България всички основни партии бяха силно проевропейски. Как стана така, че само в рамките на последната година България подкрепи Орбан, отхвърли Истанбулската конвенция, застана до Русия по казуса “Скрипал” и заговори на езика на “Европа на отечествата”? Завоят е толкова радикален, че мнозина започнаха да го обясняват с ефектите от “хибридна атака” на Русия. Основания за подобна параноична теза има - руското медийно и немедийно влияние в България е наистина сериозно. Сигурно и някои от кандидатите за глава на “консервативното” движение са попаднали под него. Но макар да е ясно, че Русия има интерес от самомаргинализация на България в ЕС и от противоречия между европейските държави, обръщането на основните политически сили в страната не може да е породено само от външна намеса. Причините са най-вече домашни, вътрешни - част от тях са си чисто български, други са източноевропейски. Но за да може да възникне и да се наложи ефективна проевропейска политическа сила, тези причини трябва да бъдат осъзнати. Ето ги: Консервативният обрат ала Орбан е резултат и от успехите на региона. Полша вече е развита държава, другите се движат след нея. След десетилетие и при добра политика България ще бъде там, където днес е Полша. Тези успехи карат региона да се чувства горд от постигнатото - и да желае неговият глас да се чува повече. Това ново самочувствие е важна част от настроенията, които популистите използват. Борбата срещу “диктата на Брюксел” резонира с желанието за признание на източноевропейския успех. Една проевропейска партия трябва да отчита тези настроения и да ги “впрегне” в собствена визия за ЕС; Благата от членството в ЕС не са разпределени равномерно. В България има региони, които вече са достигнали средното ниво в ЕС. Но има и такива, които са най-бедните в Съюза. Тъй като бедността продължава да бъде проблем за България, антиевропейската реторика успешно мобилизира тези настроения и превръща ЕС в причина за проблемите; Това е тема, която е специфична за България. Една захваната държава не може лесно да допусне мониторинг и контрол над интимните си дела - да речем, какво става в банките. Затова въпреки заявките, че ще кандидатстваме за чакалнята на еврозоната, продължаваме да си влачим краката с надеждата външният поглед да ни се размине. Разпалването на антиевропейски, суверенистки настроения обслужва горещото желание на един окопал се елит да не се раздели с привилегиите си. През последните десетина години ГЕРБ изпълняваше ролята на проевропейски мотор на България. Но днес този мотор се задавя и произвежда все по-сериозни количества “консервативен” шум и пушек. А когато моторът не работи, гореописаното евроскептично добиче започва да тегли колата. За да не останем в аварийната лента на Европа, имаме нужда от силна проевропейска формация, която да се стреми да удържа България в центъра на европейската интеграция. За целта хората, които вярват в този идеал - а те все още са мнозинство, трябва да отчитат и възторзите, и притесненията, които мотивират “консервативния” обрат. Интеграцията не пречи на стремежа за признаване на източноевропейските успехи, нито пък възпрепятства по-справедливо разпределение на позитивите от членството в ЕС. Крайно време е например да се въведе необлагаем минимум към плоския данък, за да не се натоварват прекомерно най-бедните слоеве в страната. България вече може да си позволи и много по-хуманно отношение към хората с увреждания, към болните и т.н. Ясно е също така, че държавата трябва да е сериозно ангажирана с подкрепата за българския език и култура, с подпомагане на културните ни институти. В този смисъл една проевропейска партия трябва да възприеме насърчаването на националната култура и справедливото разпределение на благата като свои основни политики. Дотук проевропейските сили се концентрират основно върху антикорупционна реторика и борба срещу хибридната опасност. Това са важни приоритети, да, но докато не се обърне внимание и на другите два, в България наистина може да се стигне до отвличане на Европа.", "date": "2018.10.18", "title": "България печели много от ЕС, но е разочарована от него. Защо?"}
{"url": "http://clubz.bg/74647-kzk_otkaza_da_se_proiznasq_vtori_pyt_po_sdelkata_za_chez", "text": "За втори път Комисията за защита на конкуренцията (КЗК) отказа да се произнася по искането на \"Инерком\" има ли концентрация, в случай че дружеството - еднолична собственост на Гинка Върбакова, придобие активите на ЧЕЗ в България. Това става ясно от съобщение на сайта на комисията. Както е известно, през юли КЗК се произнесе негативно за планираната сделка. Тогава мотивите ѝ бяха определени като странни. Комисията отказа да даде зелена светлина за сделката като посочи, че \"се създават предпоставки тя да доведе до установяване или засилване на господстващото положение на обединената група\". Причината: останалите дружества, които се контролират от Гинка Върбакова, оперират на пазара за производство на електроенергия от фотоволтаици и това може да доведе не само до господстващото положение чрез сделката и да злоупотребява с цените, тъй като част от продукцията си продават и на ЧЕЗ. Последва обжалване от страна на \"Инерком\" във Върховния административен съд (ВАС), като делото е насрочено за 14 май догодина. ЧЕЗ и \"Инерком\" готови да сезират Еврокомисията за замразената сделка Междувременно обаче Върбакова прехвърли собствеността си върху спорните според КЗК шест фотоволтаични парка и внесе ново искане в комисията да бъде оценен ефектът от евентуална сделка върху пазара. Така се стигна до публикуваното днес решение, с което КЗК отказва да извърши втората проверка с мотива, че решението от първата се обжалва пред ВАС. КЗК забрани на \"Инерком\" да придобие българския бизнес на ЧЕЗ И посочват в заключение: Наскоро от чешкото дружество обявиха, че както ЧЕЗ, така и \"Инерком\", са решени да финализират сделката с придобиването на активите на енергодружеството в България и са готови да сезират Европейската комисия и да заведат ново арбитражно дело заради отказа на КЗК да даде зелена светлина. Искаме да знаем гинките КЗК забрани на \"Инерком\" да придобие българския бизнес на ЧЕЗ Искаме да знаем гинките", "date": "2018.10.18", "title": "КЗК отказа да се произнася втори път по сделката за ЧЕЗ"}
{"url": "http://clubz.bg/74648-loko_sofiq_novoto_ime_na_makedoniq_kolaji", "text": "Тези дни надписът \"Локо София\", появил се на Мемориала на мира в Хирошима, е буквално навсякъде. Проявата на двама осветители от Софийската опера отприщи народното творчество в социалните мрежи. Как да направиш впечатление в Япония? Лошо впечатление Не, че това е невъзможно да се случи - както се вижда. След като българинът писа на Божи гроб в Йерусалим, по пътя на \"Ел Камино\" в Испания, в Чили, на Колизеума в Рим, значи може да остави отпечатък навсякъде. \"Локо София\" върху мемориала в Хирошима - фалшива новина А македонците вместо да се чудят, да си изберат едно наистина консенсусно и вече прочуто име - \"Локо София\". Вижте част от колажите. И ний сме дали нещо на света - \"КУ*\"   \"Локо София\" върху мемориала в Хирошима - фалшива новина И ний сме дали нещо на света - \"КУ*\"", "date": "2018.10.18", "title": "\"Локо София\" - новото име на Македония (КОЛАЖИ)"}
{"url": "http://clubz.bg/74652-sydyt_ne_dade_na_obshtinari_da_jalqt_sdelkata_za_dupkata_na_gergov_zashtoto_sa_obshtinari", "text": "Административният съд във Варна определи като недопустима жалбата на общинските съветници Костадин Костадинов и Григор Григоров срещу т.нар. сделка за \"Дупката\". Това става ясно от  на магистратите, публикувано на сайта на АС-Варна. Според мотивите за отказа Преди дни варненският общински съвет упълномощи кмета на града Иван Портних (ГЕРБ) да плати 43 млн. лева на пловдивския бизнесмен Георги Гергов (БСП), за да купи от него т.нар. \"Дупка\" в центъра на града. Тя представлява нереализиран строеж на търговски център, започнат още през 1986 г., а по-късно станал собственост на Гергов.  Държавата отпусна милионите на община Варна, за да плати на Георги Гергов. \"Демократична България\": Сделката за \"Дупката\" във Варна да бъде спряна Костадинов (лидер на партия \"Възраждане\"), и Григоров (независим), а паралелно и \"Демократична България\" се обявиха против сделката. Основният мотив е, че оценката, по която е определена цената от над 43 млн. лева, се базира на прогнозно застрояване в нарушение на действащи нормативи и въображаема продажба на търговски обекти и паркоместа върху силно проблематичен терен без Подробен устройствен план (ПУП), без каквито и да било одобрени строителни книжа, дори без идеен проект. Няма правен анализ на имуществото на купуваното дружество \"ЦУМ-Варна\" АД. Няма обяснение и защо община Варна купува акции от търговско дружество, което в продължение на години генерира загуба, а не купува само терена, за който се твърди, че е дългогодишен проблем в центъра на града. Сделката придизвика и трус в самата БСП. Гергов е основният \"опозиционер\" на лидера на левицата Корнелия Нинова. Дори от БСП се обявиха против сделката за \"Дупката\", а малко след това Нинова бе атакувана от противниците си в партията по съвсем друг формален повод.  Прави впечатление и бързината, с която съдът се е произнесъл по жаленето на двамата общински съветници. Те подадоха жалба този вторник. След което магистратите изброяват кои лица имат право да подадат жалба в този смисъл: областният управител, кметът и прокуратурата. Възмутен от решението Костадинов коментира в профила си във фейсбук. От думите му става ясно, че е провел разговор със служители на Административен съд-Варна, при който разговор ги е уведомил, че след като той няма право да жали сделката като част от общинския съвет, това ще сторят граждани.   Властта даде 43 млн. лева на Варна - да плати на Георги Гергов Ето какво разказва Костадинов по казуса: Властта даде 43 млн. лева на Варна - да плати на Георги Гергов", "date": "2018.10.18", "title": "Съдът не даде на общинари да жалят сделката за \"Дупката\" на Гергов, защото са... общинари"}
{"url": "http://clubz.bg/74653-koj_plati_birata_na_makron_i_merkel", "text": "Подобно на много други хора лидерите на Европейския съюз също обичат да се съберат на по питие след работа, предаде ДПА. Германската канцлерка Ангела Меркел и президентът на Франция Еманюел Макрон преминавали през емблематичния централен площад на Брюксел \"Гран плас\" след края на преговорите късно снощи, когато се натъкнали на белгийския премиер Шарл Мишел и люксембургския му колега Ксавие Бетел. Четиримата седнали на маса пред една бирария около полунощ местно време и се отдали на релакс сред туристите и останалите присъстващи в заведението. Бетел каза също, че той е платил сметката в чест на изборите в Люксембург в неделя, след които той най-вероятно ще запази премиерския си пост.", "date": "2018.10.18", "title": "Кой плати бирата на Макрон и Меркел"}
{"url": "http://clubz.bg/74628-rusiq_ne_razreshava_syvmestni_ucheniq_na_ukrajna_i_nato_v_azovsko_more", "text": "Украйна няма да може да провежда съвместни учения с НАТО в Азовско море, тъй като това изисква съгласието на Русия. Това заяви руският външен министър Сергей Лавров в интервю за RT France, Paris Match и Figaro, част от което е публикувано на сайта на руското Министерство на външните работи. Заради руската църква Путин може да прибегне до кръвопролитие в Украйна Първият руски дипломат посочва, че НАТО продължава да струпва оръжия и военна техника по границите на Русия. \"Налице е настроение за модернизиране на транспортната инфраструктура в Европа, така че американските тежки оръжия и вероятно оръжията на други страни от НАТО да достигнат по-лесно нашите граници за провокативни упражнения в Украйна, в Грузия, в Черно море\", заявява министърът на външните работи на Руската федерация. Украйна ще строи военна база на Азовско море срещу Русия Украйна участва в редица съвместни военни учения със САЩ и страните от НАТО. Понастоящем в страната се провеждат международни маневри Clear Sky 2018, които обединяват девет страни, осем от които членки на НАТО. Киев обвинява Москва, че нарушава правата на Украйна в Черно и Азовско море. След изграждането на Кримския мост през Керченския пролив между двете страни, напрежението в Азовско море започна да се увеличава. Москва пуска моста до Крим през май Украйна се опасява, че Русия ще блокира достъпа й. Граничните власти на двете страни на няколко пъти задържаха и арестуваха кораби - украински и руски, в Азовско море. През 2014 г. Русия анексира Кримския полуостров, който е в границите на Украйна, след референдум, който не е признат от международната общност. Последва сепаритисткият конфликт в населената с етнически руснаци Източна Украйна, нерешен до ден днешен. ЕС, САЩ и още няколко държави наложиха санкции на Русия заради намесата й в Украйна. Украйна ще строи военна база на Азовско море срещу Русия Москва пуска моста до Крим през май", "date": "2018.10.18", "title": "Русия не разрешава съвместни учения на Украйна и НАТО в Азовско море"}
{"url": "http://clubz.bg/74634-anna_colova_napusna_okonchatelno_nova", "text": "Анна Цолова няма да прави ново предаване по Нова. Журналистката е напуснала медията още през февруари, но съобщава това едва сега, в интервю за сп.  . Цолова бе свалена от ефира на Нова, където водеше заедно с Виктор Николаев сутрешния блок „Здравей, България“, през септември миналата година. Обяснението бе, че подготвя ново „лайфстайл“ предаване. Предаването не започна, а продължителното мълчание за отсъствието на журналистката подхранваше слуха, че е отстранена заради неудобни въпроси. Журналистката споделя, че действително готвела телевизионен проект, различен от публицистиката – и обмисляла от доста време да напусне активната журналистика: Запитана кой е избрал този момент, Цолова отвръща: Бившата водеща на „Здравей, България“ обяснява, че у нея е изчезнал двигателят, който ѝ дава енергия да е „на педала“ по 15 часа на ден: Мълчанието си около напускането на „Здравей, България“ Анна Цолова обяснява така: Цолова твърди, че никога не се е приемала за остър журналист – и била учудена,  В момента журналистката се занимава с обучения под наслов „Говори, за да те видят“.    ", "date": "2018.10.18", "title": "Анна Цолова напусна окончателно Нова"}
{"url": "http://clubz.bg/74635-mej_ima_ideq_za_udyljavane_na_prehodniq_period_na_brekzit", "text": "Възникнала е идея за удължаване на преходния период след Брекзит, заяви тази сутрин британската премиерка Тереза Мей. Тя е била предложена вчера от главния преговарящ от страна на Съюза Мишл Барние. Към момента има съгласие за преходен период от 19 месеца, който започва от 29 март догодина и поддържа връзките на Острова с ЕС без представителство в Европейската комисия и в Европарламента. Без сделка на вечерята за Брекзит Мей говори преди започването на срещите от втория ден на Европейския съвет в Брюксел. Сделка за излизането на Великобритания от ЕС не бе постигната на вечерята снощи. Краят на периода е през декември 2020 г. Тя припомни, че първоначалното предложение на ЕС е нещо, което \"ние във Великобритания не можем да приемем\". То би създало митническа  граница в Ирландско море, тъй като Европейският съюз настоява само Северна Ирландия да остане в митническия съюз. По-рано днес председателят на Европарламента заяви, че има три ключови точки и ЕС ще гласува \"за\", само ако те са в пакет. Става дума за правата на европейските граждани във Великобритания, за правата на британските граждани в ЕС и за ирландската граница. Антонио Таяни настоя, че третата точка трябва да бъде решена на всяка цена.", "date": "2018.10.18", "title": "Мей: Има идея за удължаване на преходния период на Брекзит"}
{"url": "http://clubz.bg/74613-dali_brekzit_moje_da_obedini_irlandiq", "text": "Сред неизброимите иронични моменти на преговорите за Брекзит, този трябва да е един от най-впечатляващите. Твърдите британски националисти в Северна Ирландия могат да постигнат това, което 30 години размирици не успяха – вот за обединение на Ирландия. ЕС ще обсъди обединение на Ирландия Почти година преговорите между Обединеното кралство и Европейския съюз продължават да буксуват заради Ирландия. Брюксел и Дъблин желаят да защитят целостта на подписаното през 1998 г. споразумение \"Голям Петък\". То постигна мир в Северна Ирландия и предотврати издигането на твърда граница между „севера“ и останалата част от острова. Позицията на Великобритания е много по-комплексна. Министър-председателката Тереза Мей заяви, че няма да подкрепи споразумение, което може да раздели Северна Ирландия от останалата част на Обединеното кралство. Въпреки това, спекулира се, че е склонна да подкрепи регулаторна граница в Ирландско море. Северна Ирландия със спецстатут след Brexit Това няма как да бъде прието от Демократическата юнионистка партия (ДЮП), британските националисти от Северна Ирландия, на които Мей разчита, за да си осигури мнозинство в парламента.  Лидерката на партията, Арлин Фостър, е подчертавала многократно, че няма да подпише сделка, която разделя Северна Ирландия от Великобритания.   Стратегията на ДЮП досега е била да заплашва Консервативната партия на Мей, че ще оттегли подкрепата си, което предизвика остър отпор и конфликти в редиците на консерваторите. Ако изследваме заедно всичките гореизброени елементи, непреодолимо ще достигнем до заключението, че Брекзит би бил много по-лесен за британците, ако Северна Ирландия гласува за отделяне от Обединеното кралство и за присъединяване към останалата част от острова – възможност, която е въплътена в \"Голям петък\". Тя допуска извършването на \"гранично допитване\" и би позволило обединяване при наличието на одобрение от мнозинството. Вероятността това да се случи се повишава с всеки изминал ден. Докато някои твърдят, че ирландските републиканци използват Брекзит само като прийом в кампанията си, истината е, че те не са задължени да го правят. Гражданите на Ирландия, Северна и Южна, гласуваха за споразумението \"Голям Петък\", като целяха да постигнат мир след 30 години насилие. Договорката е важна за защитата на гражданите. Фостър, чиято партия се противопоставя на споразумението, твърди, че то не е неприкосновено. Това създава чувство за несигурност у хората. Фундаменталистко-християнският поглед на ДЮП също не се подкрепя от мнозина граждани на Северна Ирландия, които възприемат обществото на южните си съседи като модерно, плуралистко и приобщаващо. Общество, което е приело референдуми за равенство при браковете и права за възпроизводителността – права, които влизат в разрез с идеите на ДЮП. С намаляващото въздействие на Католическата църква в Северна Ирландия, старият страховит фактор: \"Свещеното право - Правото на Рим\", е изоставен. Това дори не взима под внимание икономическия растеж, по-високите надници и промишлената продукция в Републиката. Една Обединена Ирландия, в която средната годишна заплата е 45 000 евро, вместо 30 000 евро, привлича вниманието на много юнионисти. Изглежда сякаш британското правителство се е отказало от \"севера\". Десетилетия наред Консервативната и Юнионистката партии не направиха нищо, за да разрешат проблемите на Северна Ирландия. Пренебрегването и липсата на инвестиции в инфраструктурата оставиха северната част на острова с твърде малко железопътни линии и две магистрали, които свършват на средата на нищото. Транспортната инфраструктура не е достатъчна, за да привлече инвестиции отвън, които биха могли да съживяват \"загиващия\" индустриален сектор. Двете електрически централи в Северна Ирландия бяха изоставени и сега са почти неизползваеми. В момента съществува единен пазар на електроенергия на острова, като при Брекзит мнозина от северняците се страхуват, че ще \"останат на тъмно\".    Двайсет и една години след подписването на споразумението \"Голям Петък\" няма нито действащо Народно събрание в Стормонт (сгради, в които се помещават правителството и парламента в Белфаст), нито някакви призиви или инициативи от страна на държавния секретар - Карен Брадли за активна работа на институциите. Въпреки всичките доскорошни заявки, че Северна Ирландия е неотделима част от Обединеното кралство, очевидно е, че единственият \"алчен стратегически и икономически интерес\" на Тереза Мей е удължаването на живота на правителството. Ирландия ще блокира търговските преговори за \"Брекзит\" Нещо повече, предвид настоящото мрачно настоение спрямо Брекзит, лесно може да се предположи, че много от лидерите сред консерваторите биха мълчаливо подкрепили провеждането на \"гранични допитвания\" - само и единствено да се прекратят \"спирачките\" на Брекзит. Начинът, по който ДЮП третира Брекзит, напомня паметното изказване на Едуард Карсън, бившият лидер на юнионистите, който по време на дебат в Уестминстър през 1921 г. изрече следните думи: Това може и да е добре дошло за ДЮП. Но останалата част от Северна Ирландия най-вероятно мисли по съвсем различен начин. Северна Ирландия със спецстатут след Brexit Ирландия ще блокира търговските преговори за \"Брекзит\"", "date": "2018.10.18", "title": "Дали Брекзит може да обедини Ирландия"}
{"url": "http://clubz.bg/74633-v_naj_golemiq_manastir_na_balkanite_ima_samo_8_monasi", "text": "В най-големия манастир на Балканския полуостров - Рилския, монасите са едва осем. Това заяви в интервю по БНР архимандрит Макарий. Бог, Отец и Борисов Българската православна църква чества утре празника на Св. Йоан (Иван) Рилски Чудотворец - един от най-почитаните български светци, и към светата обител се насочват поклонници и туристи.  \"Да станеш служител на Бога е трудно и времеемко. В общение с Бога не се влиза за ден-два\", казва отец Макарий и добавя: \"Ако не съградиш къщата още от основите, е много трудно тази вяра да изкласи по такъв начин, че този млад човек в един момент да каже: \"Аз искам да се посветя на Бога\". Борисов отвори чувала с подаръците Борисов отвори чувала с подаръците", "date": "2018.10.18", "title": "В най-големия манастир на Балканите има само... 8 монаси"}
{"url": "http://clubz.bg/74631-nepriqteli_chrez_pisma", "text": "Проявите на епистоларна комуникация между условно заявилите се „страни“, имащи претенцията да изразяват „новите“ политически разбирания на фейсбук активното малцинство у нас, не свършиха много, освен да покажат нови нива на нарцисизъм и политически инфантилизъм. Имам предвид, разбира се, текстовете на  ,  ,   и   (в този ред, доколкото ми е известно) от последните няколко дни.  Много е приятно да гледаш как изкласява едно съвсем ново политическо течение у нас, поставено при подходящите условия. Медиен прожектор и „напоителна система“, осигуряващи двадесет и четири часова, постоянна и почасова циркулация на понятието „консерватизъм“. Адепти, които доскоро си оправяха стаята, а сега оправят света. Грижат се за оцеляването на стара бяла християнска Европа и бъдещето на белите деца.  Където докоснете пръст, Волен ще целуне... И същевременно е тъжно да гледаш как в саксията до него изсъхва най-старата българска политическа школа – тази на „либералите-демократи“. Които са повече либерали в класическия смисъл на думата и по-малко демократи, най-близо до класическото понятие „републиканец“. И чиито лоши политически решения от последните години неизбежно ще доведат дотам, да се превърнат в торта под ботушите на някой по-организиран и целеустремен „арийски“ завоевател. На мен лично ми е неприятно да чета какво пишат един за друг „бивши“ приятели и бойни другари, за които зная, че биха могли да свършат работа за две стотинки, но няма да го направят заради изкуствено раздухания конфликт между „нас“ и „тях“.  \"Едни малко по-помъдрели момчета\" стават консерватори. Начело със Сидеров Готов съм да споря с всекиго, най-вече с най-истеричните хора и от двете „страни“, по следния въпрос. Твърдя, че всички равнини и разломи, по които от поне 2-3 години насам се насажда конфликт между нас, са non-issues, които имат конкретно и адекватно експертно решение, с което всеки от нас би могъл да се съгласи, без да му слагаме етикета, че е консервативно или либерално. Нямаше и да обърнем толкова внимание на конкретния проблем, ако политиците не искаха да се съсредоточим в него, за да ги оставим да крадат на спокойствие. В истерията си всеки един от вас, а най-вероятно и аз в някакъв момент, предизвикахме и допуснахме свръхреакция от човек от „другата страна“, което в крайна сметка доведе до загуба на рационалния диалог. От това се възползваха популисти и от двете страни. За да илюстрирам какво имам предвид, убедено заявявам, че както не всяко зло е от Путин, така и не всяко действие на ЕС е проява на еврогейщина и антипазарен бюрократизъм. Ако някой е за ЕС на четирите свободи (или както е модерно да се казва – ЕС на нациите/отечествата), нека не изпада дотам да агитира да се отказваме от икономическото пространство на съюза, защото му пречат регулациите. Българският популизъм - пътят от върха е надолу Ако някой е искал да приеме бежанци без предварителна оценка на риска по законов критерий (неправилно разчетеното Меркелово „Елате всички бежанци“), то този човек е също толкова идиот, колкото този, който е искал да ги разстрелваме на границата, както се правело по бай Тошово време. Истанбулската конвенция и проблемът с понятието „джендър“ е non-issue, защото то се употребява в текста единствено „по смисъла на Конвенцията“ и нямаше да намери приложение извън нея. Това не е само мое мнение. Не бих искал да коментирам мненията в обратния смисъл на хора, които решиха да си върнат дипломите по право и разбиранията по етика, за да стават на стари години комсомолци и политици от висотата на осигурени постове в администрацията. Караницата и злорадството впоследствие по повод изнасилването и убийството в Русе, че соросоидите не били прави и това било криминално, а не политическо престъпление, е non-issue, защото а) не познавам човек, на когото МВР да му е свършило работата като хората, б) не съм чул някой да е казал, че ПРЕКИЯТ извършител е управителят на „Джи Пи груп“ или Бойко Борисов и в) чисто фактологично има причина за съмнения в действията на прокуратурата.  Борисов няма право да бъде гневен Във всяка нормална страна убийството на журналист е big deal, ако ще и да е водил прогнозата за времето. Само у нас проправителственият фейсбук реши да си умие сурата с това, че тя не била разследвала този случай. Значи всичко е наред, вижте народе, хванахме циганина, заради когото ни злепоставиха пред Европа! После премиерът дойде и каза, че ще извади тази фирма от еврофондовете. После за открита процедура за 46 милиона лева бе избрана друга фирма, свързана с тази. Прокуратурата трае. Business as usual, nothing to see here. Не ни трябва съдебна реформа, само джендърите искат такава. Обобщих няколко свирепи скандала, които станаха повод на някои хора пръстите им да прегракнат от писане на коментари и изобличаване на „идеологическите“ им врагове. Мога да си съчинявам нови и нови начини да наричам идиоти хората, които прекарват огромна част от времето си във водене на абсолютно безсмислени и без стойност в бъдещето дискусии във фейсбук, движени от заблудата, че ще повлияят на някого. Разберете, не става така. Пробвано е. Не работи. Вие казвате опорните си точки, отсрещният казва своите – и се надявате на боговете на фейсбук алгоритъма вашият коментар да го видят повече хора. Диалогът е много повече от два монолога един след друг.  Що се отнася до референциите към Междузвездни войни и песничките във фейсбук, тях ви ги разбират най-много хиляда души в Републиката –  и то, ако са направени като хората. \n\tПолитиката е процес на взаимодействие, на убеждение. Истерията е вредна. Да бъдеш използван е вредно. Да си на върха на вълната, без да си готов за спада, е вредно. Времето, в което си написал един фейсбук статус, щеше да е похарчено по-добре, ако беше убедил един човек, че си прав, или един друг, че греши. Лице в лице. Чувствате ли се късметлии? По-трудно е да се държиш като невменяем, когато нямаш интернет дистанция и анонимност. И го няма евтиното оправдание, че не си професионален политик и си запълваш времето между две обаждания в кол-центъра с тролене. Правиш или не правиш – няма „опитвам се“. Вижте само какво шоу играят Валери Симеонов и Волен Сидеров. Прави са, когато ви казват, че тяхното ниво на 3D шах е трудно достижимо. Затова нека правим всеки това, в което е най-добър. Тези с партиите да градят местни структури, да изработват смислени програми и политики, с които да привличат гласове. Да работят истински с „правителството в сянка“.  НФСБ сне доверието си от Волен Сидеров, защитавал само Русия Тези, които имат претенцията да са политически анализатори, нека да четат книги, да си събират емпирика, и да достигат до независими и неспуснати отнякъде политически изводи. Явленията „младежки клуб“ и „партийна коалиция“ са от съвсем различен порядък, че да ги съпоставяме по начина, по който се опитват да ни накарат да го правим. И аз самият, въпреки определени антипатии, не заемам страна, защото никой не е на моя страна. За да приключим с положителен тон, най-силният цитат от Междузвездни войни, зад който се крие цялото послание на първата Трилогия, не е от Кодекса на Ситите. А от „Завръщането на джедаите“, когато Люк Скайуокър казва за баща си Дарт Вейдър, от когото трепери цялата Галактика: ---- „Генерация Z“ – с подкрепата на „Америка за България“ \"Едни малко по-помъдрели момчета\" стават консерватори. Начело със Сидеров Българският популизъм - пътят от върха е надолу Борисов няма право да бъде гневен НФСБ сне доверието си от Волен Сидеров, защитавал само Русия „Генерация Z“ – с подкрепата на „Америка за България“", "date": "2018.10.18", "title": "(Не)приятели чрез писма"}
{"url": "http://clubz.bg/74624-loko_sofiq_vyrhu_memoriala_v_hiroshima_falshiva_novina", "text": "От сайтове и медии в България се произведе една фалшива новина, че върху мемориала на жертвите от атомната бомба в Хирошима е надраскан графит \"Локомотив София\". Това е стена пред строеж в парка, много далече от мемориала, заяви в сутрешния блок на bTV директорът на Националната опера Пламен Карталов. Пламен Карталов: Срамувам се заради едни българи, които нямат нищо общо с България Извинението на МВнР е коректно според маeстрото. От Външно вчера разпространиха изявление и определиха случилото се като \"възмутително\". \"С възмущение посрещнахме новината за хулиганската проява срещу Паметника на мира в Хирошима. Намираме за възмутително и крайно неуместно изразяването на футболни пристрастия върху този световен паметник на културата на ЮНЕСКО в памет на жертвите на ядрените бомбардировки. Категорично осъждаме посегателството и поднасяме извинения на приятелска Япония\", се казва в текст, публикуван на страницата на МВнР във Facebook. \"Това с нищо не помрачава името на България, бъдете сигурни\", заяви той.  И ний сме дали нещо на света - \"КУ*\" И ний сме дали нещо на света - \"КУ*\"", "date": "2018.10.18", "title": "\"Локо София\" върху мемориала в Хирошима - фалшива новина"}
{"url": "http://clubz.bg/74623-kashogi_iskal_svobodni_medii_v_arabskiq_svqt", "text": "Вестник \"Вашингтон пост\" публикува последната статия на изчезналия саудитски журналист Джамал Кашоги, в която сътрудникът на изданието говори за нуждата от свободни медии в арабския свят, предаде Франс прес. \n\tСпоред Кашоги, който е постоянно пребиваващ в САЩ, тази свобода остро липсва в арабския свят. И продължава: Критично настроеният към властите на Саудитска Арабия журналист дава за пример близкоизточния съперник на Рияд - Катар. \"Вестникът забави публикуването на тази коментарна статия, защото се надявахме, че Джамал ще се върне, за да я редактираме заедно с него. Сега обаче трябва да приема, че това няма да стане. Това ще е последният му принос. Тази коментарна статия чудесно изразява неговата ангажираност и страст към свободата в арабския свят. Свобода, за която той изглежда е дал живота си\", пише коментаторката на \"Вашингтон пост\" Карен Атиа в обстановка на засилващи се подозрения, че Хашоги е бил убит в саудитското консулство в Истанбул.", "date": "2018.10.18", "title": "Кашоги искал свободни медии в арабския свят"}
{"url": "http://clubz.bg/74625-rejem_dyrvoto_na_jivota_smqtat_ucheni", "text": "Унищожаването на дивата природа от страна на човечеството отсича \"дървото на живота\", включително клона, върху който седим ние, разказва британският в. \"Гардиън\". Според ново изследване, човечеството е изгубило 2,5 млрд. години чрез своите действия в последните нeколкостотин. Дори ако унищожаването на диви райони, бракониерството и замърсяването приключат в рамките на 50 години, ще са нужни още 5-7 млн. години, докато естественият свят се възстанови. Изчезването на видове не подминава и бактериите Над 300 вида бозайници са унищожени от човешка дейност. Но това число не казва много, затова учените, работили върху изследването за американския журнал \"Сборник на Националната академия на науките\" са направили допълнителни изчисления. Вместо просто да добавят броя на изгубените видове, те изчисляват времето, което всеки от тях е прекарал в еволюция. Мярката се нарича филогенетично разнообразие и оценява различните видове по различен начин. Има например стотици видове земеровки, но само два вида слонове. Изчезването на един вид слон е като да отсечеш голям клон от дървото на живота, докато изчезването на земеровка е като отрязване на малка клонка. Особено важни са и видовете, чиято роля в биосферата не е дублирана от друг вид. Това сравнение не е случайно - според някои учени човечеството вече е в процес на шестото голямо масово измиране. Най-голямото досега е между геоложките периоди Перм и Триас, когато над 96% от морските видове и 70% от сухоземните гръбначни видове измират. Тая скапана държава. Тая скапана планета Засега ние сме унищожили 83% от дивите бозайници. От възхода на съвременните хора до годината 1500, 2 милиарда години от еволюционната история са загубени поради изчезване на бозайници, изчисляват изследователите. От 1500 г. насам се губят още 500 милиона години. Ако сегашната висока степен на изчезване продължи 50 години, още около 1.8 милиарда години филогенетично разнообразие ще изчезнат. Тая скапана държава. Тая скапана планета", "date": "2018.10.18", "title": "Режем \"дървото на живота\", смятат учени"}
{"url": "http://clubz.bg/74622-georgi_gospodinov_a_bqhme_naivni", "text": "Когато говорим за българска тъга, трябва да имаме предвид, че самата българска дума е много специфична от фонетична гледна точка. Ако се опитате да я произнесете, ще усетите, че има един вид задавяне, нещо гърлено, което остава неизказано, непроизнесено. Тъгата по онова, което остава неизречено. В българското семейство има една особена култура на мълчанието по лични теми. Познаваме тъгите на старите империи, турския хюзюн и португалската саудаде, които са тъги по всичко онова, което си притежавал и после си загубил. В този смисъл българската тъга е по един свят, който никога не ни е принадлежал, но въпреки това имаме усещането, че сме изгубили. Езикът е способен да опитоми миналото, да го разкаже, да ни накара да го разберем, да живеем с него. Но да се пресъздаде или подобри е опасна игра. Много от днешните идеологии се легитимрат чрез миналото, чрез едно „измислено“, пресъздадено и възстановено минало. Малко в стил Make the past great again. Защото страдаме от остър дефицит на бъдеще. Ще го кажа по следния парадоксален начин – в нашето минало имаше много повече бъдеще, отколкото днес. Имаме усещането, че се намираме на ръба, че нищо добро не ни чака - и затова бавно започваме да се обръщаме назад. Бъдещето е отменено, днес живеем с това усещане. Но все пак намирам това усещане, този вид знание за здравословно. Нашите мании по бъдещето никога не са ни разрешавали проблемите и най-после започваме да го разбираме. Може да стигнем до Марс, но това няма да ни помогне да излезем от кухнята на собствените си скандали. Бях на 21 години, студент, когато падна Стената. Голяма част от живота на моето поколение мина по улиците на града, по митинги и протести. Спомням си, че на един от първите митинги един колега от университета ни каза: И ние му отвърнахме: Сега, трийсет години по-късно, единствено можем да се смеем на онази наивност. Не съм сигурен, че тази клаустрофобия е изчезнала, поне не за моето поколение, а и за предишното. Още не сме си разказали изцяло историята на онова време, не сме си разказали травмите и личните истории.", "date": "2018.10.18", "title": "Георги Господинов: А бяхме наивни..."}
{"url": "http://clubz.bg/74627-shestima_advokati_si_napravili_otvod_za_severin_krasimirov", "text": "Северин Красимиров, заподозрян за убийството на русенската журналистка Виктория Маринова, ще получи служебен защитник, определен му от адвокатската колегия в Русе, след като шестима защитници си направиха отвод. Ако близките му не успеях да му намерят, Красимиров има възможност да упълномощи и друг адвокат. Очаква се да му бъдат назначени и психиатрични експертизи. Бившият съпруг на Виктория Маринова: Искам този народ да спре да мрънка Той ще пристигне днес по обяд в Русе, след като беше екстрадиран от Германия и пристигна вчера с полет оттам. По данни на съдебната охрана, според техни вътрешни инструкции, през нощта не се превозват задържани. Именно по тази причина се очаква Красимиров да бъде доведен в ареста в светлата част на деня, съобщи БНТ. Тялото на 30-годишната водеща в местна телевизия в Русе бе открито край Дунав, като по информация на МВР жената е била изнасилена и убита. Северин Красимиров напуснал България ден след убийството и отишъл в Германия, където живее майка му и доведеният му баща. Там е бил и арестуван. Екстрадицията на Северин Красимиров отблизо (СНИМКИ) По информация на германския съд на 10 октомври при разпит от германските власти, Красимиров признал, че под силното въздействие на алкохол и наркотици се спречкал с жертвата, която не познавал преди, ударил я по лицето и я хвърлил в храстите наблизо. Но отрекъл да е изнасилил Маринова и заявил, че не искал да я убива. Преди да изпрати Северин, Германия пита как са ни затворите ДНК-профилът му съвпада със следите, открити по тялото на Маринова, а в дрехи в дома му в Русе са открити следи от кръвта на журналистката. Българската прокуратура вече обяви, че са му повдигнати две обвинения – за изнасилване и за убийство по особено жесток начин. Майката на Северин: Призна, че го е направил на пияна глава, бил надрусан Екстрадицията на Северин Красимиров отблизо (СНИМКИ) Преди да изпрати Северин, Германия пита как са ни затворите Майката на Северин: Призна, че го е направил на пияна глава, бил надрусан", "date": "2018.10.18", "title": "Шестима адвокати си направили отвод за Северин Красимиров"}
{"url": "http://clubz.bg/74626-kak_zapochna_misiq_london_na_prezidenta_radev", "text": "Подписка до Брюксел от българи във Великобритания посрещна президента Румен Радев и съпругата му Десислава пред българското посолство в Лондон, където снощи двамата имаха среща с общността. Радев е на посещение в Обединеното кралство по покана на кралица Елизабет II. Аудиенцията в Бъкингамския дворец е днес в 12.30 ч местно време. Държавният глава получи петиция, подписана от 4000 българи, живеещи в България и чужбина, от организатори на протеста \"Срещу мафиотското управление на България\". Защо беше този странен протест в София? \"Поздравявам ви, че водите най-важната битка - битката с апатията. Има много начини, по които ние трябва да търсим по-добро бъдеще, но това е първата важна стъпка - да излезем всички от апатията\", заяви президентът, цитиран от пресцентъра си.  Радев увери дошлите, че се полагат усилия да се намери благоприятно решение за статута им в Обединеното кралство след Брекзит, съобщи bTV.  Румен Радев в Лондон по покана на кралицата \"Където и да ходя по света, настоявам задължително да се срещна с българите в тази държава. Такава среща поражда смесени чувства, има тъга, че българският талант е принуден да търси реализация извън България, но и чувство на гордост от българи, които успяват в предизвикателна и конкурентна среда. Вашият успех е успех за България. В глобалния свят икономиката и инвестициите нямат граници. Вие издигате името на България като страна, в която има хора, на които може да се разчита, с талант, умения и усет към новото. Внушителна е нашата общност и като трудова заетост. Благодаря ви, че разбихте един мит, че идвате тук за социални помощи, и давате добавена стойност и принос. Президентът подчерта, че вярва, че ще се намери благоприятно решение при Брекзит правата им да не бъдат ощетени и ще се получи задължителния статут за уседналост. От посланика знам, че има програма за консултации при необходимост, каза той. Да не забравяте за България никога и повече да се връщате в България, заяви в словото си държавният глава. Малко по иначе видя срещата един от участниците в нея - Мария Спирова, журналист, активист, която живее и работи в Оксфорд. \"Целта на Румен Радев е очевидна, семпла и безхитростна - да се заяви като новия национален лидер, който ще поведе изстрадалия български народ след неизбежното вече падение на Бойко Борисов\", сподели тя впечатленията си във Facebook. \"... Румен Радев и Десислава Радева изглеждат вдървено, но забележително спокойно и прилично на общия самодейно-екзалтиран фон.  \n\tРадева е облечена с бяла риза и тъмна бизнес пола, за да не предизвиква дискусии и да не помрачава големия миг на мъжа си.  \n\tРадев получава микрофона и говори около десет минути. Румен Радев обвини правителството в лъжа за Ню Йорк На фона на истеризиралата шайка шебеци, която правителството представлява, и с чиито изстъпления сме свръхоблъчени медийно, безпочвените клишета на Радев, произнесени без налудничав блясък в очите, с флегматична равноделност и отсъствие на патетика, звучат добре - приемливо, даже освежаващо. Простото предимство на Радев е, че изглежда нормален, говори тихо и кротко и не чупи самодоволни стойки.  После посланикът каза, че за всички имало вино. И стотици хора, сред които принц Кирил, свещеникът от лондонската българска църква и Румен Чолаков от клуб \"Милениум\" (който се бори като партизанин за оцеляването на кандидатурата на Ирина Бокова за шеф на ООН), се втурнаха в плътно цунами към едва видимото олисяло теме на главнокомандващия\". На сайта на \"Дондуков\" 2 официалната визита на президента Румен Радев е отчетена с информация и снимка от посещението му в Съюзното военноморско командване на НАТО (MARCOM) в Нортууд, където работят и българи, предшествало вечерта с българската общност. Тази сутрин бе пуснато и  Съюзното военноморско командване на НАТО (MARCOM) оценява  високо активното ежегодно участие на България в операцията Sea Guardian в Средиземно море, както и приноса на страната ни към Постоянните военноморски групи на Алианса, е заявил Радев на съвместна пресконференция с командира на MARCOM вицеадмирал Клайв Джонстън, след срещата им в щаба на командването в Нортууд. В Съюзното военноморско командване се планират и контролират всички морски дейности на Алианса.  Съвместните операции и учения, в които страната ни участва, както и сътрудничеството на Военноморските сили на България в рамките на НАТО, бяха сред темите на разговора между президента Радев и вицеадмирал Джонстън. Румен Радев в Лондон по покана на кралицата Румен Радев обвини правителството в лъжа за Ню Йорк", "date": "2018.10.18", "title": "Как започна \"мисия Лондон\" на президента Радев"}
{"url": "http://clubz.bg/74621-bez_sdelka_na_vecherqta_za_brekzit", "text": "Това написа късно вечерта на 17 октомври в туитър литовската президентка Далия Грибаускайте. Грибаускайте участва в Европейския съвет в Брюксел. Брекзит трябваше да бъде обсъден на вечеря още в самото начало на форума. Лидерите на ЕС са на мнение, че в преговорите по Брекзита не е бил постигнат достатъчен напредък за свикване на извънредна среща на върха през ноември, съобщиха по-късно официални представители на ЕС, цитирани от ДПА и Ройтерс. 27-те са призовали главния преговарящ Мишел Барние да продължи усилията си за постигане на споразумение. Мей очаква напредък и сделка за Брекзит Преди вечерята британският премиер Тереза Мей се обърна към ръководителите от останалите 27 страни от Съюза и заяви, че и Обединеното кралство, и ЕС имат нужда от  в последния етап от преговорите за Брекзит. Тя изрази увереност в положителен резултат, въпреки че сделката не бе финализирана навреме преди настоящата среща. Преговорите попаднаха в задънена улица миналата седмица поради нерешения въпрос с т. нар. backstop - резервното решение за избягване на твърда граница между Ирландия и Северна Ирландия. Макар споразумението по въпроса да е постигнато на техническо ниво, Лондон е против идеята на ЕС Северна Ирландия да остане част от митническата територия на Съюза. Туск призна: Много е вероятно Брекзит да бъде без сделка Иначе преди срещата Тереза Мей заяви пред журналисти, че Брекзит е постижим и че тя очаква напредък и сделка. По-късно обаче председателят на Европарламента Антонио Таяни изтъкна, че на вечерята тя не е казала нищо ново. Но се е държала спокойно и тонът й бил на човек, който иска да постигне споразумение. Туск призна: Много е вероятно Брекзит да бъде без сделка", "date": "2018.10.18", "title": "Без сделка на вечерята за Брекзит"}
