{"url": "https://clubz.bg/81952-botev_bi_cska_sofiq_v_zrelishten_mach_s_pet_gola_duzpi_i_cherven_karton", "text": "\"Ботев\" (Пловдив) надви ЦСКА-София с 3:2 в първи полуфинал за Купата на България на основния терен на базата си в \"Коматево\". Освен пет гола, двубоят предложи две дузпи, обрат, победен гол в края, спорни съдийски отсъждания... Беше зрелищен и непредсказуем до края, а \"червените\" почти през цялото второ полувреме играха с човек по-малко заради изгонване на Жанио Бикел. Те губеха с 0:2, стигнаха до 2:2, дори с десетима атакуваха, удариха греда, но в края напуснаха терена победени. Финалният щурм на \"Ботев\" му осигури победа, която можеше да бъде и по-убедителна. Реваншът на ст. \"Българска армия\" е идната седмица и обещава да е много интересен. Крайният победител от другия полуфинал почти сигурно е \"Локомотив\" (Пловдив), разгромил снощи \"Септември\" с 4:0 на \"Лаута\".", "date": "2019.04.17", "title": "\"Ботев\" би ЦСКА-София в зрелищен мач с пет гола, дузпи и червен картон"}
{"url": "https://clubz.bg/81898-es_shte_zashtitava_po_dobre_izoblichitelite", "text": "Лицата, разкриващи придобита в работна среда информация, свързана с нелегални или нанасящи вреда дейности, ще бъдат по-добре защитени. Това гласят нови правила на ЕС, приети от Европарламента на пленарна сесия в Страсбург. Те бяха одобрени с 591 гласа „за“ срещу 29 „против“ и 33 „въздържал се“. Правилата, които вече бяха договорени с министрите на ЕС, установяват нови европейски стандарти за защита на лицата, подаващи сигнали за нарушения на законодателството на Съюза в голям брой области, включително обществени поръчки, финансови услуги, пране на пари, защита на продуктите и транспорта, ядрена безопасност, обществено здраве, защита на потребителите и на данните. Арестът на Асанж - между репресията, журналистиката и правото За да се гарантира, че изобличителите (whistleblowers) са в безопасност и разкритията им ще останат поверителни, новите правила ще позволяват вътрешно разкриване на информация до съответното юридическо лице или директно до компетентните национални органи, както и до съответните институции, органи, бюра или агенции на ЕС. В случай, че не са предприети съответните действия в отговор на подадения първоначален сигнал, или изобличителят вярва, че има непосредствена опасност за обществения интерес или опасност от репресивни мерки, той ще продължи да бъде защитен, ако реши да разкрие информацията публично. Законодателството изрично забранява репресии и предвижда защитни мерки срещу уволнение, понижаване в длъжност и сплашване или други форми на ответни действия с цел отмъщение. Тези, които помагат на изобличителя като посредници, негови колеги или роднини, също ще бъдат защитени. Страните от ЕС трябва да гарантират, че лицата, подаващи сигнал, имат достъп до ясна и независима информация, безплатен съвет относно наличните процедури и средства за обжалване, както и правна помощ по време на съдебното производство. В процеса на производството изобличителите могат да получават финансова и психологическа помощ. Конгресът на САЩ: Сноудън е предател, а не изобличител Законодателството трябва да бъде одобрено от министрите на ЕС. След това страните членки имат на разположение две години, за да се съобразят с правилата. От ЕП припомниха за скорошните скандали от типа на „Люкслийкс“ и Досиетата „Панама“. Според евродепутатите те са доказали колко са важни сигналите за разкриване и предотвратяване на нарушения на законодателството на ЕС, които са в ущърб на общественото благосъстояние. „Люкслийкс“ разкри споразумения на фискалната администрация в Люксембург с над 300 многонационални компании, спестили стотици милиарди евро от данъци. Това е ставало, когато премиер на страната е бил сегашният председател на Еврокомисията Жан-Клод Юнкер. Досиетата „Панама“ пък уличиха редица политии, че държат пари в офшорни сметки.  Конгресът на САЩ: Сноудън е предател, а не изобличител", "date": "2019.04.17", "title": "ЕС ще защитава по-добре изобличителите"}
{"url": "https://clubz.bg/81935-otvarqt_kriti_sejfove_s_nepublikuvani_proizvedeniq_na_kafka", "text": "Дълго крити сейфове с произведения на Франц Кафка ще бъдат отворени след десетгодишен съдебен спор за собствеността на литературното му наследство, предаде Асошиейтед прес, цитирана от БТА. През миналата седмица Цюрихският районен съд потвърди решението на израелски съд, според което няколко сейфа в Цюрих могат да бъдат отворени и тяхното съдържание да бъде пренесено в Израелската национална библиотека. Последна инстанция: Писмата на Кафка отиват в Националната библиотека на Израел Точното съдържание на сейфовете не е известно, но се предполага, че може да разкрие края на основни творби на Кафка, публикувани посмъртно в недовършен вид от неговия приятел и издател Макс Брод, като \"Процесът\", \"Замъкът\" и \"Америка\".  С друго решение Израелският върховен съд отне от израелско семейство ръкописи на Кафка, част от които се съхранявали в израелска банка, а друга - в апартамент в Тел Авив.  Продължителната сага бе оприличена на абсурдните ситуации в сюрреалистичните произведения на родения в Прага немскоезичен писател. ", "date": "2019.04.17", "title": "Отварят крити сейфове с непубликувани произведения на Кафка"}
{"url": "https://clubz.bg/81949-bivsh_kmet_ot_sds_podkrepi_radan_kynev_i_demokratichna_bylgariq_za_evrovota", "text": "Водачът Радан Кънев и листата на \"Демократична България\" за евровота получиха подкрепа за предстоящите избори от един от най-дълго управлявалите кметове на СДС - бившият градоначалник на Петрич Вельо Илиев. Той бе начело на града от 1999 до предишните кметски избори през 2015 г., а през годините бе и част от ръководството на синята партия и водач на демократичната общност в региона.  На предстоящите евроизбори СДС реши в крайна сметка да се влее в листата на ГЕРБ. Самата партия не се регистрира в ЦИК за участие във вота (за първи път от същестуването си - б.р.), но има двама кандидати в списъка на управляващата партия.  Радан Кънев благодари на Илиев за подкрепата публично. Радан Кънев в последните два дни е на обиколка в Югозапада - освен в Петрич, той проведе срещи с избиратели на демократичната общност, които не искат да гласуват за ГЕРБ на европейските избори на 26 май, и в Сандански, и в Благоевград. На въпросните срещи присъстват симпатизанти за различни формации в демократичния спектър, не само на членуващите в \"Демократична България\".", "date": "2019.04.17", "title": "Бивш кмет от СДС подкрепи Радан Кънев и \"Демократична България\" за евровота"}
{"url": "https://clubz.bg/81943-sony_shte_se_konkurira_s_uber_v_tokio", "text": "Технологичният гигант Sony стартира конкурентна услуга на Uber в родната си Япония, съобщи Endadget. S.Ride ще бъде услуга за съвместно пътуване, която засега ще работи само в Токио, но в мегаполиса това означава над 10 000 коли.  Новият сензор за суперзабавен каданс на Sony (ВИДЕО) Япония, подобно на други страни, не допуска таксиметрова услуга без собствени коли на фирмата. Затова се налага на Sony да си партнира с местни компании. Потребителите ще могат да плащат за услугата с кредитна карта, или чрез специалните портфейли S.Ride, който четат QR код на задната седалка на таксито. КЗК проверява \"руския Uber\" в България В бъдеще услугата ще включва прогнозиране на търсенето и предложения на база изкуствен интелект. Засега се планира само разширяване в други градове, но не и извън Япония, където приближаващата олимпиада през 2020 г. и без това ще създаде много работа на всички логистични услуги. КЗК проверява \"руския Uber\" в България", "date": "2019.04.17", "title": "Sony ще се конкурира с Uber в Токио"}
{"url": "https://clubz.bg/81948-prezidentyt_zamenq_bludniq_ivo_hristov_s_aleksandyr_marinov", "text": "След като шефът на кабинета на президента - Иво Христов изненадващо се оказа на избираемо място в листата на БСП за евровота, въпросът кой ще заеме мястото му увисна със страшна сила. Публична тайна е, че Румен Радев и Христов бяха в близки отношения, а почеркът на втория често личеше в написаните речи и изразените от дъжавния глава тези. На \"Позитано\" 20 вече върви слух кой ще е наследникът - социологът Александър Маринов, който преди месец Радев назначи като член на новосъздадения към \"Дондуков\" 2 Стратегически съвет. Съветът има заявка да разработи \"алтернативи на институционалния блокаж и на икономическия застой\". Президентът за Иво Христов: Всеки е свободен да направи своя избор Засега информацията за бъдещото назначение на Маринов не среща потвърждение от президентската администрация. Попадането на Иво Христов на избираемото четвърто място в листата беше шок дори за близките до лидерката на левицата Корнелия Нинова социалисти. На практика по-голямата част от Националния съвет на партията научи в деня на подреждането на номинациите - на 14 април.  Президентът с \"алтернативен на управленския блокаж\" съвет. Начело е... Иво Христов Източници на Клуб Z от \"Позитано\" споделят, че Нинова на практика е \"откраднала\" от Радев шефа на кабинета му. За разлика от много други теми, които видимо се координират между левицата и \"Дондуков\" 2, този случай не е такъв. Лидерката на БСП му е предложила място в листата с идеята, че ще намери покритие на собствените си тези и ще привлече по-радикално настроените левичари, а той е приел. Дали е така, засега никой не потвърждава. Може да се гадае обаче кого президентската съпруга Десислава Радева визира в музикалния си \"поздрав\" във фейсбук, датиращ от деня на пленума - 14 февруари. Проектолистата на БСП: Станишев - вън, президентският Иво Христов - вътре   Президентът с \"алтернативен на управленския блокаж\" съвет. Начело е... Иво Христов Проектолистата на БСП: Станишев - вън, президентският Иво Христов - вътре", "date": "2019.04.17", "title": "Президентът заменя \"блудния\" Иво Христов с Александър Маринов?"}
{"url": "https://clubz.bg/81945-smqtate_li_za_nenujno_seksualna_tazi_imotna_obqva_video", "text": "Рекламно видео на имот в Сидни си спечели както похвали, така и подигравки в социалните мрежи, съобщава бТВ. Двеминутното видео е описано като   пише „Гардиън“.   С рекламата се предлага къща с четири спални. На това своеобразно кинематографично произведение е показана  и дори има кадри, на които плува в басейна, а след това мъжът и жената се настаняват в леглото. Всичко това се случва на фона на танцова музика. В Twitter клипът е описан като ненужно сексуален, невероятно забавен и  . Фирмата за недвижими имоти официално се извини за разпространеното видео и го премахна от социалните мрежи. Брокерът, поръчал рекламата, обясни че е бил доволен от вниманието към клипа. По думите на агента той работи в този бранш от 12 години и з Двойката във видеоклипа за имота в Сидни няма нищо общо с истинската двойка от сватбените снимки в къщата, стана ясно в последствие.", "date": "2019.04.17", "title": "Смятате ли за \"ненужно сексуална\" тази имотна обява? (ВИДЕО)"}
{"url": "https://clubz.bg/81934-sluchaqt_pod_igoto_na_shlokavica_vliza_v_uchebnicite", "text": "„Pod igoto“, класиката на Иван Вазов, издадена на „шльокавица“ в ограничен тираж преди две години от „Жанет 45“, влиза в учебник по литература за 10. клас. Включването на случая с това издание в учебниците е одобрено от МОН и десетокласниците ще разсъждават върху него в предстоящата 2019/2020 учебна година. Учебникът е на „Просвета“, ще се появи по книжарниците тази есен и всеки гимназиален учител по литература ще прецени дали да преподава по него на своите ученици. Автори на учебника са Любов Шишкова и Албена Хранова. В един от уроците те запознават десетокласниците с инициативата „Под игото“ да се издаде на „маймуница“ навръх 24 май 2017 г., за да се привлече общественото внимание към повсеместното използване на латиницата при комуникацията в социалните мрежи. От „Жанет 45“ се спират именно на „Под игото“ заради голямата му важност за българската идентичност – и с убеждението, че именно този текст ще привлече най-широко внимание към въпроса „Какво губим, като пишем на шльокавица?“. Поставените в учебника задачи са свързани не толкова със съдържанието на романа – то вече би следвало да е познато на учениците, предвид че са изучавали части от него още в 6. клас. В учебната програма „Под игото“ се среща отново в 10. клас и е сред списъка на задължителните четива. Упражненията поставят акцента върху обществения отзвук след публикуването на пълния текст на Вазовата класика на шльокавица, като насърчава учениците сами да проучат основните позиции в медийни съобщения, форуми, видеа и т.н. След като систематизират основните становища по случая, следва в час да се организира дискусия за уместността на подобно издание и разсъждение как биха реагирали Вазов и героите му, ако можеха да станат свидетели на така преиздадения том.", "date": "2019.04.17", "title": "Случаят \"Под игото\" на шльокавица\" влиза в учебниците"}
{"url": "https://clubz.bg/81942-i_golemi_imena_na_cska_se_prostiha_sys_sasho_kostov", "text": "Някои от най-големите имена в българския футбол и спорт отдадоха почит на починалия преди два дни бивш играч на националния отбор и \"Левски\" Александър Костов. Бившото крило почина на 81 години. Почина величието на \"Левски\" Сашо Костов На поклонението, редом до легенди на \"Левски\" като Кирил Ивков, Стефан Павлов-Фифи Перото, Наско Сираков, Пламен Николов, Емил Спасов, Даниел Боримиров и т.н., беше Димитър Пенев. А също така олимпийският шампион по борба Петър Киров. Бившият служебен премиер Стефан Софиянски и доскорошният собственик на \"сините\" Тодор Батков също се простиха със Сашо Костов. Те си припомниха, че освен голям футболист, той е бил прочут и с чувството си за хумор дори в най-тежките моменти на терена. Имаше десетки венци от клубове, организации и т. н. При изнасяването на ковчега от столичен храм имаше аплодисменти.    ", "date": "2019.04.17", "title": "И големи имена на ЦСКА се простиха със Сашо Костов"}
{"url": "https://clubz.bg/81950-vtora_poredna_pobeda_za_grigor_i_mach_s_nadal", "text": "Григор Димитров победи германеца Ян-Ленард Щруф с 7:6(2), 6:4 във втория кръг на турнира от Мастърс 1000 в Монте Карло и си осигури мач с шампиона в надпреварата Рафаел Надал. Матадора стартира на \"червено\" с убедителна победа над своя сънародник Роберто Баутиста Агут - 6:1, 6:1. През миналата година Гришо и Рафа спориха на полуфинал. Мачът на Григор от втория кръг с Ян-Ленард Щруф започна като предишния с Матео Беретини - лошо за българина, с колеблив сервис, двойни и непредизвикани грешки. Той не допусна този път пробив в първия си сервис гейм, но трябваше да наваксва от 0:40. Нататък германецът печелеше своите подавания с лекота, а Димитров неизменно трябваше да спасява точки за пробив. В петия гейм Щруф направи брейк. Гришо обаче отвърна моментално и резултатът отново бе изравнен. Нататък първата ни ракета започна да стабилизира играта си. След размяна гейм за гейм сетът стигна до тайбрек, след като при 6:5 хасковлията пропусна две точки за пробив. В тайбрека обаче Григор беше убедителен (7:2) и дръпна напред в общия резултат - 1:0. Вторият сет стартира отлично за Димитров, който проби. Този път ролите се размениха - все по-увереният българин притесняваше съперника си на неговия начален удар, а на своя не срещаше трудности. При 3:2 той бе близо до нов пробив - водеше с 40:0, но не успя да се възползва. Последва нова размяна. При 5:4 Григор Димитров сервираше за спечелване на двубоя и го направи успешно - 6:4 и 2:0. Рафа Надал води с 11:1 в преките мачове с Григор. Световният №2 получи контузия в коляното в Индиън Уелс миналия месец и отказа мач с Роджър Федерер. Не бе играл оттогава. От първия за годината в Европа Мастърс турнир отпадна финалистът от миналата година Кей Нишикори - 5:7, 4:6 срещу французина Пиер-Юг Ербер. В предишната фаза той се справи с друго голямо име - Фернандо Вердаско. Сега му предстои двубой с Борна Чорич. В третия кръг е Даниил Медведев (Русия) - 6:1, 6:2 срещу Раду Албот (Румъния). Лидерът в световната ранглиста Новак Джокович започна с трудна победа над Филип Колшрайбер - 6:3, 4:6, 6:4. От Лазурния бряг рано си тръгна Марин Чилич. Хърватинът, който е в слаба форма напоследък, бе елиминиран от Гуидо Пея (Аржентина) - 3:6, 7:5, 1:6.", "date": "2019.04.17", "title": "Втора поредна победа за Григор и мач с Надал"}
{"url": "https://clubz.bg/81933-eksperti_restavriraneto_na_notr_dam_moje_da_prodylji_desetiletiq", "text": "Възстановяването на опустошената от пожара парижка катедрала Нотр Дам ще е съпътствано с много предизвикателства, съобщи Асошиейтед прес. Първото е незабавно да бъде защитен интериорът на сградата от природните сили, след като покривът изгоря. Затова приоритет е да бъде инсталиран временен покрив от метал или пластмаса, който да спира дъжда. След това инженери и архитекти ще започнат да оценяват пораженията. За щастие съществува пълна документация за сградата. Историци и археолози са направили подробни планове и много снимки, включително много детайлна триизмерна лазерна възстановка на интериора.  \n\tКатедралата трябва да бъде обезопасена, без да бъдат местени разпръснатите в нея отломки, които могат да дадат ценна информация, а и материал за реставраторите, каза Дънкан Уилсън, ръководител на организацията за консервиране на паметници на културата \"Историческа Англия\". Петелът - пазител на Париж, оцеля в пожара в Нотр Дам Второто предизвикателство е да бъде спасен материалът, защото част от него може да е подходящ за повторно използване.  Въпреки опасенията в разгара на пожара, че цялата сграда може да бъде изгубена, конструкцията изглежда невредима. Двете правоъгълни кули са на мястото си, а огромният каменен свод остана върху дебелите стени и масивните контрафорси. Сградата, построена, за да бъде вечна, издържа на най-голямото изпитание.  Том Никсън, старши преподавател по средновековно изкуство и архитектура, каза, че каменният свод е бил като \"противопожарна преграда между силно запалимия покрив и силно запалимия интериор\", точно както са планирали средновековните строители. Внимателни проверки обаче трябва да определят дали камъните по свода не са се напукали от топлината. Ако е така, целият свод ще трябва да бъде разрушен и изграден отново. \n\tИзящните витражи изглеждат непокътнати, но и те вероятно са преминали през \"топлинен шок\" от високата температура, последвана от студена вода. Това означава, че стъклото, обковано с олово, може да се е изкривило, да е било отслабено, и ще трябва да бъде прегледано внимателно. Уроците от пожара в Нотр Дам След като бъде стабилизирана сградата и оценени щетите, ще започне реставрацията. Вероятно тя ще е с участието на експерти от много държави. Недостигът на квалифицирани майстори, които могат да работят с камък, дърво, олово и стъкло, ще е един от основните проблеми, предаде АФП. Недостиг на такива специалисти има в цяла Европа, каза Франсис Мод, директор на архитектурно бюро в Лондон. Други големи проекти, като възстановяването на Уестминстърския дворец, също се сблъскват с този проблем.  Предстои важно решение - дали да бъде запазена катедралата както си беше преди пожара, или да бъде предпочетен по-творчески подход. За него влияние ще окажат финансови, политически и естетически съображения. \n\tОсигуряването на материалите също ще е трудно. Покривът беше от дъбови греди от столетни дървета. В Европа надали вече съществуват такива. Алтернативите могат да са различна конструкция с по-малки греди и дори метален покрив, който няма да допадне на пуристите.  Реставрираната сграда ще трябва да съответства на съвременните здравни стандарти и изисквания за безопасност.  Експертите са съгласни, че проектът ще отнеме години, ако не и десетилетия, пише БТА.  Уроците от пожара в Нотр Дам", "date": "2019.04.17", "title": "Експерти: Реставрирането на Нотр Дам може да продължи десетилетия"}
{"url": "https://clubz.bg/81938-da_si_dobyr_rabotodatel_oznachava_da_si_angajiran_s_jivota_na_horata_tam_kydeto_rabotish", "text": "\"Да си добър работодател означава да си ангажиран с живота на хората там, където работиш\" За 17 години на българския пазар компанията е дала над 14 милиона лева за проекти в полза на местните общности в Гълъбово и Каварна", "date": "2019.04.17", "title": "\"Да си добър работодател означава да си ангажиран с живота на хората там, където работиш\""}
{"url": "https://clubz.bg/81925-zavoevatelite_na_pravata_i_instituciite_ni_veche_ne_mogat_sami_da_se_sprat_%E2%80%93_nujna_im_e_pomosht", "text": "Уважаеми дами и господа, Обикновено исторически чествания често са били обличани в клишета и красиви думи за случващото се и за личностите, които са го създали. В този смисъл тържествата по случай 140 г. от приемането на Търновската конституция не са изключение. Съвсем естествено е тези, които днес създават историята ни, да се стремят да открият в огледалото отговорите си за настоящето. Неслучайно новите управленци обичат да изваждат от нея (историята) някои неща, за да мотивират своята политическа теза, а други, които им противоречат, пък директно биват скривани. Преди 140 г. Търновската конституция се ражда като един от най-модерните основни закони в Европа. А ключовата дума в нея по концепция е думата \"свобода\". Защо тогава на една България - изключително демократична - малко по-късно ще й се наложи да преживее множество нейни нарушения, суспендирания, няколко тежки държавни преврата? В \"Борбата за право\" на Рудолф фон Йеринг - блестящо преведена от Кристиян Таков, може да открием един напълно адекватен отговор на този въпрос. Колко красиво преведено от Кристиян... Преди 140 г. нито турските завоеватели, нито руските \"освободители\" в кавички са имали такъв основен закон. Защото Търновската конституция е заимствана от белгийската и в онзи исторически момент символизира ценностното и културно присъединяване към Европа. Каквото е членството ни днес в ЕС. Забележителни са приликите мижду историческите моменти, в които се случват приемането на Търновската конституция и приемането ни в Европейския съюз. В единия случай става дума за постосвобожденска България, която благодарение на чуждата помощ е свалила хомота на османското владичество и започва изграждането на основите на държавата. В съвременния вариант отново става дума за изграждане - този път на основите на демокрацията. Но случилото се за съжаление отново не е достижение на българските граждани, а следствие от падането на Берлинската стена на 9 ноември 1989 г. Повдигането на Желязната завеса откри пътя към демокрация на страните от Централна и Източна Европа, сред които беше и нашата страна. Обикновено уроците на историята се повтарят   дотогава, докато не се извадят поуките от нея. Животът на Търновската конституция преминава през редица политически сътресения и изпитания - неведнъж суспендирана, забранявана, променяна и заличавана, защото така се случва винаги когато правото и свободата са донесени от щъркела - незаслужено изстрадани и осъзнати. Затова уроците от историята напълно закономерно се повториха и тогава, когато щъркелът донесе възможността на България да се присъедини към Европейския съюз. Да се очаква, че страната ни автоматично ще припознае и реципиира изстраданите до момента и исторически заслужени ценности, върху които са изградени старите западни либерални демокрации, беше наивно от страна на европейските ни партньори. В крайна сметка се оказа, че посткомунистическите държави бяха много по-готови за Европа, отколкото Европа за тях. Лицемерното в отношенията с европейските партньори постепенно създаде условия у нас да се изродят основни принципи, върху които се изгражда демокрацията. Не бих могъл по-добре да изкажа това, което Валентин Брайков е направил за случващото се... Адвокат Валентин Брайков казва: Вижте как го е казал Цицерон преди 2000 години: Върховенството на закона и разделението на властите у нас, уважаеми дами и господа, са силно компрометирани. А ключови държавни институции са  завладени от частни интереси.  Изпратили сме в парламента да ни представляват хора, които дори не искат да имат допир със съседите си - затова си купуват отделен асансьор.  Ако кажа, че независимата съдебна система и свободата на медиите у нас са под голям въпрос, ще трябва да добавя и още нещо: Защото настоящият главен прокурор Сотир Цацаров вече се е прицелил в креслото на главния инспектор. Благодарение на правомощията, с които разполага тази институция, тя ще се превърне в поредното завоевание на олигархични интереси - така както работеше прокуратурата през последните няколко години. Но затова пък у нас истинската корупция остава необезпокоявана и всепроникваща. У нас всички, които са независими от властта, са под постоянна атака. Списъци на \"врагове\" и \"предатели\" висят по вестниците, а ксенофобията и омразата се превърнаха в управленска политика. За съжаление онзи европейски елит, който направи през 2007 г. политическия компромис с приема на България в ЕС, считаше, че страни като България могат лесно и с помощ отвън да преодолеят тежката наследственост на тоталитарния режим - васален на Съветския съюз, и организирано криминален преход. И по тази причина не предвидиха реални санкции. Затова този политически компромис обаче направи за България и Румъния механизъм за продължаване на наблюдението, известен като CVM - в който не съществуват абсолютно никакви санкции. В момента ставаме свидетели на изключително ожесточена борба за пълното подчиняване на съда. Защото в системата все още има магистрати, които защитават достойнството и честта на тогата. Липсата на устойчива опозиционна група в настоящия ВСС всъщност показва, че в кадровия орган този процес върви към приключване. Кога една правова държава се превръща само в празна опаковка.  Няма определена мярка, но събитията в България през последните години ми напомнят историческия контекст, в който се е развил националсоциализмът. Какво може да стори в една такава ситуация председателят на върховната съдебна инстанция? Всичко, което му е останало, е словото. И все пак той не може да остане аполитичен, тъй като спазването на Конституцията се е превърнало в политически въпрос парекселанс. Гешев: Очаквахме Петко Дюлгеров да се отметне - и циганите така правят Това, на което е разчитал нацисткият режим, са лоялните съдии! Които с готовност участват в транспонирането на либералния германски закон в инструмент за потисничество, дискриминация и геноцид. Тази цел е постигната без съществено вмешателство в дейността на съдилищата и без предприемането на някакви драстични дисциплинарни мерки срещу съдиите. Хитлер е ненавиждал съдиите. След отправена в нацистката преса критика към съдия, който дава възмутително лека присъда от 5 години лишаване от свобода на мъж за убийството на съпругата му, Хитлер се обръща пряко към съдебната власт с речта си в Райхстага на 26 април 1942 г. Наред с други неща той казва: Според военния трибунал на САЩ в Нюрнберг „този заплашителен изблик на фюрера... заличава последните следи на съдийска независимост в Германия“. Не всички съдии обаче са съучастнически настроени слуги на режима – някои от тях му дават отпор именно в качеството си на съдии. В тази връзка норвежкият колега проф. Петър Гравер разказва историята на Лотар Крайсиг – най-известния германски съдия с опозиционни възгледи от времето на фюрера. От публикуваните едва през 2011 г. биографични бележки на Крайсиг разбираме следното: Същият този съдия на тържеството по поставянето на портрет на Адолф Хитлер в сградата на съда на 1 май 1933 г. напуска церемонията в съдебната зала в знак на протест. Съдията освен това е изключен от програмата за „продължаващо обучение“ за това, че на официално събитие не отправя три пъти на висок глас поздрава: „Хайл Хитлер!“ Няколко месеца по-късно съдия Крайсиг купува ферма извън града и подава молба за преместване в съд, който се намира в близост до нея. Министерството се възползва от тази възможност да се отърве от непокорния съдия и удовлетворява молбата му. В началото на 1940 г. Крайсиг разбира, че е в ход преместването и последващото умъртвяване на институционализирани лица с умствени увреждания под негов съдебен надзор. Съдията счита, че това е крещящо нарушение на закона, и пише писмо в този смисъл до председателя на съда. В това свое писмо той отхвърля максимата, че „законът е това, което служи на народа“, и описва доктрината като „всяваща ужас“, тъй като позволява бруталното навлизане – без да съществуват подходящи законови гаранции за защита – първо, на концентрационните лагери, а след това на институциите за лица с умствени разстройства и психични заболявания в основни сфери в живота на личността и обществото. Председателят на съда настоява Крайсиг да оттегли писмото, което той отказва да направи. Тогава му е наредено да проведе разговори в Министерството на правосъдието. Според заключителните думи на министъра на правосъдието след тази среща... Според проф. Петър Гравер, от една страна, фактът, че по време на нацисткия режим е имало такива съдии, буди надежда. От друга страна обаче, униние буди обстоятелството, че тези съдии са единици, особено предвид крещящата несправедливост на разбирането на закона и действията, които предприемат нацистите, и тяхната отдалеченост от всяко разумно тълкуване на принципа на демократичната държава в рамките на западната правна традиция. С примера, с който си послужих, бих искал да провокирам размисъл и най-вече дебати за състоянието на правовата ни държава. Панов: Търси се основание, а не законови предпоставки за предсрочно прекратяване на мандата  Да напомня и експеримента с жабата, която, ако бъде хвърлена в тенджера с гореща вода, веднага изскача, но ако водата се загрява постепенно, тя си остава спокойна, докато умре. От случаващото се, което ни заобикаля, дали би било преувеличено, ако кажа, че горещата вода е малко преди точката на кипене? Бедата е, че се случи с неумелото съдействие на Европейската комисия. Такива за съжаление са системите и на други страни членки като Унгария, Полша Румъния... Затова, предполагам, докато чакаме поредното съдействие, да си припомним приказката за неволята. Позволете ми накрая отново да цитирам Кристиян Таков. Да - да си боец за право е нещо много важно, но вижте какво казва той: Благодаря за вашето внимание. Панов: Търси се основание, а не законови предпоставки за предсрочно прекратяване на мандата ", "date": "2019.04.17", "title": "Завоевателите на правата и институциите ни вече не могат сами да се спрат – нужна им е помощ (РЕЧ)"}
{"url": "https://clubz.bg/81936-djambazki_da_spasqvame_pametnika_na_shipka_ne_da_plachem_za_francuzite", "text": "Зам.-председателят на ВМРО, който вече е в неформална кампания за завръщане в Европарламента, призова в социалните мрежи българите да подкрепят българска кауза - а именно ремонта на Паметника на Свободата на връх Шипка. Макрон иска възстановяване на Нотр Дам до пет години Французите ще се оправят, защото са колониална сила, твърди той, визирайки реакциите в социалните мрежи за пожара в катедралата Нотр Дам в Париж. И описва поетично-патриотично паметника така: Малка интрига. Защо Путин не е на Шипка? Не е поканен Не бъди чуждопоклоник, зове Джамбазки, и подава за свръзка директорът на музейния комплекс към паметника Чавдар Ангелов.  Самият Чавдар Ангелов заяви на 3-ти март пред Нова ТВ, че паметникът на Шипка ще бъде реставриран. Мястото ще продължи да бъде достъпно въпреки ремонта. Такъв не е правен от близо 40 години. Паметникът започва да се строи през 1922 г., завършен е през 1930 г. Малка интрига. Защо Путин не е на Шипка? Не е поканен", "date": "2019.04.17", "title": "Джамбазки: Да спасяваме Паметника на Шипка, не да плачем за французите"}
{"url": "https://clubz.bg/81941-london_svalqt_ekoaktivisti_ot_pokrivi_na_vagoni_biznesyt_s_12_mln_liri_zaguba_snimki", "text": "Двама екоактивисти се покачиха днес на покрива на вагон от градската влакова железница в лондонския финансов квартал \"Канари Уорф\" през третия ден от протестни действия, които да накарат Великобритания да предприеме по-радикални мерки за предотвратяване на промените в климата, предаде Ройтерс. Групата \"Бунт срещу унищожаването на природата\" (Extinction Rebellion или XR) засили протестите си през последните седмици, като блокира Мраморната арка, Оксфорд съркъс и моста Ватерло, разби врата на сградата на Шел (Shell) и шокира законодателите с полугол протест в парламента. Общо 290 души бяха арестувани в понеделник и вторник, след като активистите блокираха някои от най-знаковите места в британската столица, а мнозина къмпингуваха в палатки по улиците. Групата се застъпва за ненасилствено гражданско неподчинение, за да бъдат накарани правителствата да намалят въглеродните емисии и да предотвратят глобална криза с климата, която ще предизвика масов глад, наводнения, горски пожари и социален срив. Мъж с тъмен костюм и жена с черно сако се качиха на покрива на влака на гара в \"Канари уорф\" и разпънаха плакат с текст:  Някои пътници крещяха на двамата да слязат оттам, докато полицията пристигаше на място. Друг активист се залепи с лепило за един от влаковете. Лондонската транспортна служба съобщи, че има незначителни закъснения по една от линиите заради \"инцидент с пътник\" на \"Канари уорф\". Групата \"Бунт срещу унищожаването на природата\" заяви, че такива действия са необходими, за да се стигне до промяна. Кметът на Лондон Садик Хан вече призова протестиращите да не атакуват градската система за обществен транспорт. Протестите вече са стрували над 12 милиона лири на бизнеса в лондонския квартал Уест енд, известен с театрите и магазините си, като някои отчитат 25 процента спад в продажбите и намаляване на клиентите. Полицията съобщи, че очаква демонстрациите да продължат през следващите няколко седмици, и обеща да се намеси при необходимост. Природозащитната група настоява британското правителство да обяви извънредно положение по отношение на климата и околната среда, да сложи край на въглеродните емисии до 2025 г. и да свика гражданско събрание, което да вземе решения за климатичните промени. Според официалната статистика през 2017 г. общият обем на въглеродните емисии в Обединеното кралство е бил с 43 процента по-малък отколкото през 1990 г. и с 2,6 на сто по-нисък в сравнение с 2016 г. БТА", "date": "2019.04.17", "title": "Лондон: свалят екоактивисти от покриви на вагони, бизнесът с 12 млн. лири загуба (СНИМКИ)"}
{"url": "https://clubz.bg/81946-vsichki_za_predsrochno_prekratqvane_na_mandatite_na_trimata_golemi_po_princip", "text": "Представители и на ГЕРБ, и на \"Обединените патриоти\", и на ДПС декларираха, че подкрепят предложението на правосъдния министър Данаил Кирилов за механизми за разследване и предсрочно прекратяване на пълномощията на главния прокурор и председателите на Върховния касационен съд (ВКС) и Върховният административен съд (ВАС). Подготвянето на такива законови промени новият министър обяви за първия приоритет след избирането му. Мотивът - това било дългогодишна препоръка на Европейската комисия.  Препоръката обаче е за механизъм за разследване на главния прокурор, тъй като сега стои на върха на пирамидата. Но постепенно към него бяха \"пришити\" и председателите на ВАС и ВКС. Що се отнася до \"прекратяване\" на мандатите им - това и сега е уредено - и в Конституцията, и в Закона за съдебната власт. Данаил Кирилов търси режим за прекратяване мандатите на \"тримата големи\"  Колегата й от \"Обединени патриоти\" Христиан Митев (НФСБ) също обяви, че по принцип подкрепя идеята, тъй като тя е част от препоръките на Брюксел, а управляващите се стремят мониторингът над страната ни в сферата на вътрешната сигурност и правосъдието да отпадне. Само от БСП, които така и така са в безсрочен бойкот на работата на Народното събрание, казват, че още нямат позиция по темата,  . А и конкретни текстове все още няма.  По темата преди дни и Цацаров заяви, че принципно е \"за\", но леко коригира правосъдния министър. Според обвинител №1 става дума по-скоро за  Пред края на мандата си: Цацаров прегърна идеята на Кирилов за \"тримата големи\" Самият министър, когато лансира идеята, изрично подчерта, че не ставало въпрос за търсене на начини да се прекратят мандатите на някой от настоящите \"трима големи\" в съдебната власт, а за създаване на механизъм за това - по принцип.  Към момента против идеите публично се обяви само председателят на Върховния касационен съд Лозан Панов. По думите му това не е нова идея, лансира се още от времето на предишния правосъден министър. Панов припомни, че по темата за предсрочно прекратяване на мандатите в Закона за съдебната власт има ясно регламентирани основания за това. Панов: Търси се основание, а не законови предпоставки за предсрочно прекратяване на мандата  По отношение на възможността за разследване на председателите на върховните съдилища също няма законов проблем - такъв има само по отношение на главния прокурор, стана ясно още от думите му.  Реакция по този повод дойде от Хамид Хамид от ДПС, който заяви:  Хамид визира глобата от 1000 лв., наложена на Панов за това, че беше подал имотната си декларация само пред съдебния инспекторат, но не и пред Сметната палата.  Казус с имотната декларация имаше и Сотир Цацаров - и той отнесе глоба - от 300 лв., но заради пропуснат законов срок за подаването й.  Пред края на мандата си: Цацаров прегърна идеята на Кирилов за \"тримата големи\" Панов: Търси се основание, а не законови предпоставки за предсрочно прекратяване на мандата ", "date": "2019.04.17", "title": "Всички \"за\" предсрочно прекратяване на мандатите на \"тримата големи\". По принцип"}
{"url": "https://clubz.bg/81944-evrovotyt_nqma_da_byde_referendum_za_migraciqta_sochi_prouchvane", "text": "Европейските избори, насрочени за 23-26 май т.г. ще се различават радикално от приказките за тях в медийните заглавия, показва  , което неправителственият мозъчен тръст Европейски съвет за външна политика (ЕСВП) публикува днес. Преди всичко, тези избори \"няма да бъдат референдум за миграцията\", както мнозина очакват, показва изследването. Проведено от ЕСВП и британската агенция YouGov като представителнво в 14 държави, то показва голяма подвижност на сегашните намерения за гласуване: 70 процента от европейците, които които са сигурни, че ще гласуват (а те са 43 на сто от всички избиратели) още не са направили избора си. Това значи, че партиите ще се борят за почти 100 милиона колебаещи се избиратели. България не е между страните, в които са правени представителни извадки. У нас прочуването е било в рамките на фокус групи.  Върнатите от България мигранти - повече от влезлите незаконно Голямата разделителна линия не е между \"отворена Европа\" и \"затворените нации-държави\", а между статукво и промяна. Рекорден брой хора подкрепят ЕС и дори евроскептичните партии са се препозиционирали, отчитайки този факт. Те вече не искат да разрушават ЕС или да го напускат (наблюдавайки какво става с Брекзит), а да го променят отвътре. Няма един-единствен въпрос, който доминира в съзнанието на избирателите. Наистина са много повече от преди тези, които се безпокоят от миграцията. Но ислямският радикализъм се оказва по-голяма тревога, която е приоритетна за 87 милиона души или 22  процента от гласоподавателите. Надигането на национализма тревожи 45 милиона души или 11 процента от хората с  право на глас. Икономиката е най-важна за 63 милиона или 16 процента от избирателите. Малко под 59 милиона души отбелязват миграцията като една от най-големите заплахи за Европа. Туе представляват 15 процента от избирателите.  Предстоящите евроизбори няма да бъдат \"трето действие\" на драмата започнала с Брекзит и с Доналд Тръмп, смятат авторите на изследването. Наистина девет от общо 28 правителства в Европа сега включват антиевропейски и евроскептични партии и поне засега демоскопите виждат една трета от местата в бъдещия Европейски парламент в ръцете на такива партии. Ако могат да сформират единен блок, те могат да станат първата политическа сила в парламента, по-голяма както от сега доминиращата дясноцентристка Европейска народна партия (ЕНП) или от левоцентристите в лицето на Социалистите и демократите (С и Д). Обединяването на антиевропейските и евроскептичните групи обаче е възможно само теоретично, защото ги разделят противоречия по важни въпроси като например миграция, структурните фондове и Русия, смята Сузи Денисън от ЕСВП, която представи днес изследването в София.  По думите й в случая също е важна    Големите държави, в които управляват антиевропейци и антиелитисти са Италия и Полша. Други държави, като Австрия и България, тези партии са младши партньори в управляващите коалиции. Държавните и правителствените ръководители номинират с общо съгласие, или (ако не могат да го постигнат) с квалифицирано мнозинство председателя на Европейската комисия. Всяко правителство номинира кандидат за комисар на своята страна, чиято кандидатура номинираният за председател на Комисията може да приеме или отхвърли. Европейският парламент утвърждава както председателя така и неговия екип ан блок, но не може да предлага свои кандидатури.      Авторите на проучването казват, че то опровергава пет мита: че европейската политика е станала \"племенна\" (възоснова на предпочитания към ляво и дясно, географски, възрастови, демографски и културни признаци); че изборите ще бъдат сблъсък между тези за \"отворена Европа\" и тези за \"затворени нации-държави\"; че ще бъдат референдум изключително за миграцията; че разделителната линия в Европа е между Изтока и Запада; и че европейските избори са изключително национални (т.е. основаващи се на национални въпроси).  Опровержението на първия мит те виждат в \"газообразното състояние\" на над две трети от всички решили да гласуват - 97 милиона души. Данните сочат, че кого ще предпочетат не зависи от политическото им \"племе\", не само от официалните позиции на кандидатите, а от това доколко те \"въплъщават ценности и чувствата\" на хората. Включително и избирателната активност няма да бъде функция на социо-демографски фактори, а на актуални обществени въпроси, показва изследването. Главното противопоставяне преди тези европесйки избори не е между глобалисти и националисти, твърдят авторите. Според тях данните сочат, че за мнозинството от европейските граждани националната и европейската им идентичност не се противопоставят, а взаимно се допълват. Показателно е, че в страни с ярко евроскептични правителства като Полша и Унгария са най-много хората, за които европейската идентичност е толкова важна колкото и националната.  Популистите - като например Националният сбор на Марин Льо Пен във Франция и Лигата на вицепремиера Матео Салвини в Италия - са се ориентирали за тази реалност и са се отказали от предишните си радикални идеи като напускане на еврото и разтуряне на ЕС като цяло. Днес те говорят за реформирането му в Европа на нациите, в която съюзът ще върне правомощия на националните правителтва. Истинското разделение според проучването идва от това как избирателите оценяват функционирането на европейските и националите системи. Тук те се делят на четири групи - такива, които смятат, че и двете функционират добре (24 на сто, 55 на сто в Дания), такива, които смятат, че нито едната, нито другата функционират (38 на сто, във Франция - 69 на сто, в Гърция- 61 на сто), такива, които не са доволни от националните си системи и гледат на Европа като на спасителка (24 на сто, в Румъния - 64 на сто, Унгария - 43 на сто) и такива, които са доволни от националните си системи и недоволни от Европа (14 на сто). Миграцията не е нито единственият, нито определящият въпрос в дневния ред на идващите избори, сочи проучването. От всички изследвани страни само в Унгария тя се възприема като проблем номер едно, което се обяснява в голяма степен с правителствената пропаганда. Надигането на национализма, което грози да разруши ЕС, плаши хората наравно с миграцията в Австрия, Дания, Германия, Гърция, Испания, Полша, Холандия. За повечето от страните, обхванати от изследването, доминиращата заплаха е ислямският радикализъм. В Гърция, Словакия, Италия и Румъния хората сочат като източник на най-голямо безпокойство икономиката. Русия е водеща причина за тревога в Швеция, Дания, Чехия, Полша и Румъния, като румънската тревога от Русия надвишава дори полската. Проучването опровергава и стереотипите за Западна Европа, която цени демокрацията, човешките права и върховенството на закона и Източна Европа, която не е загрижена за тях. Запитани какво биха загубили най-вече от евентуално разпадане на ЕС, 33 процента от унгарците и 32 процента от румънците сочат човешките права, докато същото правят 16 на сто от германците, 15 на сто от италианците и 13 на сто от французите. Източноевропейците в много по-малка степен от заподноевропейците виждат ЕС като ограничаваща сила. Изводът на изследователите е, че източните и западните общества не са хомогеннни, че различия има както вътре в тях, така и по оста север-юг. Не се потвърждава и битуващото разбиране, че евровотът е втора класа национален избор, в който избирателната активност е по-ниска и който е моментна снимка на съотношението на силите преди парламентарни избори. Оказва се, че в менюто на европейските избори важно място заемат наднационални въпроси като единния пазар и свободите на движение и установяване в него, единната валута; в Унгария, Полша и Румъния избирателите виждат ролята на ЕС като жизненоважна в защитата на демокрацията, върховенството на закона и човешките права; в Австрия, Дания, Германия, Испания Франция, Италия открояват ролята му в противопоставянето на САЩ и Китай; трите скандинавски страни, Австрия и Холандия особено ценят ролята му в борбата с климатичните промени.", "date": "2019.04.17", "title": "Евровотът няма да бъде референдум за миграцията, сочи проучване"}
{"url": "https://clubz.bg/81930-evrohold_ekskluziven_i_samostoqtelen_kupuvach_na_chez", "text": "Най-големият публичен холдинг в България - \"Еврохолд България\" АД, получи днес ексклузивност за придобиването на активите на ЧЕЗ Груп в България. Това съобщиха официално от компанията. \"Еврохолд\" участва самостоятелно в процедурата. Ще финансира сделката със собствени средства и с подкрепата на водещи западноевропейски банки, посочват от застрахователното дружество.    Намерението за придобиването на активите на ЧЕЗ Груп в България било част от дългосрочната стратегия на\" Еврохолд\" за навлизане в нови регулирани бизнес сегменти, предлагащи големи възможности за растеж.   Официално: \"Еврохолд\" иска за купи ЧЕЗ в България В началото на месеца новината за участие на \"Еврохолд\" в сделката, но заедно с \"Инерком\" на Гинка Върбакова,  бе обявена от чешкия сайт \"Лидове новини\". После стана ясно, че холдингът ще участва самостоятелно в процедурата и не е партньор с някой от останалите кандидати. Чешка медия: \"Еврохолд\" и \"Инерком\" - заедно за сделката с ЧЕЗ Сагата с това кой би бил купувачът на \"ЧЕЗ Груп\" се точи повече от година, след като първоначално чешката държавна компания ЧЕЗ подписа предварителен договор с фирмата \"Инерком\" на Гинка Върбакова. След политически скандал, опит на правителството да влезе в сделката и съмнения около компанията на Върбакова, в крайна сметка Комисията за защита на конкуренцията не разреши на \"Инерком\" да купи ЧЕЗ. Фирмата обжалва пред съда, а делото предстои. КЗК отказа повторно да разглежда казуса, след като Върбакова излезе от част от фирмите си, свързани с производство на енергия, което бе един от аргументите за първия отказ на антимонополната комисия. Преди няколко дни обаче стана ясно, че сагата - ще купи ли \"Инерком\" на Гинка Върбакова бизнеса на ЧЕЗ в България, приключи. От чешката компания майка съобщиха официално, че са прекратили предварителния договор с българската компания. Причината: \"неудовлетвореност от неизпълнението на ангажиментите, което е резултат от незаконни пречки от страна на българската държава\". Говорителят компанията в Прага Алице Хоракова обясни, че решението за прекратяване на договора с фирмата на Гинка Върбакова е от късния следобед вчера. Край: \"Инерком\" на Гинка Върбакова няма да купи ЧЕЗ Предварителният контракт с \"Инерком\" бе подписан през февруари 2018 г., но предизвика мащабен политически скандал. Държавата дори говореше за вариант да участва, но впоследствие се отказа. От \"Еврохолд\" представят себе си със следното реюзюме: Чешка медия: \"Еврохолд\" и \"Инерком\" - заедно за сделката с ЧЕЗ Край: \"Инерком\" на Гинка Върбакова няма да купи ЧЕЗ", "date": "2019.04.17", "title": "\"Еврохолд\" - ексклузивен и самостоятелен купувач на ЧЕЗ"}
{"url": "https://clubz.bg/81929-pravitelstvoto_otpusna_866_000_lv_za_poseshtenieto_na_papa_francisk", "text": "Правителството одобри допълнителните разходи за 2019 г. в размер на 866 000 лв. за организирането и провеждането на посещението на папа Франциск. От тях по бюджета на Министерския съвет се отпускат 759 000 лв. За Министерството на вътрешните работи са предвидени 77 000 лв., а за  Националната служба за охрана - 30 000 лв. Средствата се осигуряват чрез преструктуриране на разходите/трансферите по централния бюджет за настоящата година. Папа Франциск ще бъде у нас на 5-7 май. Неговото официално посещение е първо на глава на Ватикана и на Римокатолическата църква от 17 години насам. То има важно значение за утвърждаване на България като модел за етническа и религиозна толерантност и като повод за положителни послания към българската общественост за мир и добруване. Папата ще се срещне с представителите на държавните власти, с Негово Светейшество Българския Патриарх Неофит, с дипломатическия корпус и с гражданското общество. Папа Франциск ще се срещне също с представителите на религиозните вероизповедания, като по време на своята визита ще посети градовете София и Раковски.", "date": "2019.04.17", "title": "Правителството отпусна 866 000 лв. за посещението на папа Франциск"}
{"url": "https://clubz.bg/81937-tri_firmi_s_oferti_za_nov_korab", "text": "Три фирми са изпратили оферти по проекта за придобиване на нов многофункционален патрулен кораб за Военноморските сили (ВМС) до края на срока, който изтече на 16 април в 17.00 часа, съобщи Министерството на отбраната. Това са компаниите „Fr. Lurssen Werft GmbH & Co.KG“ (Германия), „МТГ – Делфин“ (България) и „FINCANTIERI“ (Италия). Междуведомствена работна група ще отвори предложенията на 22 април във военното ведомство. Следващата стъпка на комисията е оценка на офертите. Работата на междуведомствената работна група ще завърши с окончателен доклад с оценка и класиране на подадените оферти, който се утвърждава от министъра на отбраната, и се внася в Министерския съвет за разглеждане и одобряване. Целта на проекта е придобиването на два многофункционални модулни патрулни кораби, които притежават способности да участват в широк спектър от морски операции на НАТО и Европейския съюз. Те трябва да заменят част от наличните във ВМС кораби руско производство, които не подлежат на модернизация. Армията търси танкисти, радисти, автоматчици и оператори на дронове Предишният проект за нови кораби на вoенноморските сили се провали, след като през декември 2017 г. единствената фирма, подала документи и спечелила търга за два кораба, се отказа. Става дума именно за варненската \"Делфин\", която кандидатсва и сега. Максималната прогнозна стойност на актуализирания проект е 984 млн. лева с ДДС. Разликата от 164 млн. лева спрямо приетия през 2016 г. от Народното събрание проект за инвестиционен разход, е разпределена за плащане през 2025 г. и 2026 г.  Сумата включва разходите за придобиване на корабите, първоначалния комплект ЗИП, средствата за обучение, обучението на екипажите на двата кораба и първоначалната интегрирана логистична поддръжка (за период от 3 години). В сумата обаче не се включват боеприпасите. Финансирането ще е целево от държавния бюджет за период от девет години, се посочва в актуализирания проект за „Придобиване на многофункционален модулен патрулен кораб за ВМС“. Докладът за нов изтребител: Преговаряме със САЩ за F-16 Предвижда се многофункционалните модулни патрулни кораба да бъдат окомплектовани с основно въоръжение и корабни изделия. Корабите трябва да могат да поразяват брегови и морски цели зад пряката радиолокационна видимост с противокорабни ракети, да разполагат със способност за въздействие по надводни и въздушни цели с артилерийското въоръжение, въздействие по подводен противник с противоподводни торпеда и  въздействие по въздушен противник със зенитни ракети. Заложена е и способност за осигуряване на базирането и управлението на вертолети Panther. Очаква се първият кораб да бъде доставен и приет от държавата през 2022 г., а вторият - през 2023 г. Докладът за нов изтребител: Преговаряме със САЩ за F-16", "date": "2019.04.17", "title": "Три фирми с оферти за нов кораб"}
{"url": "https://clubz.bg/81947-stoj_na_mqsto_i_q_nablyudavaj", "text": "Така отговаря   от популярната в социалните мрежи картинка на въпроса какво мисли за оттеглянето на Великобритания от Европейския съюз (ЕС). През последната половин година страната действа като типичен представител на котешкото царство: уж знае какво иска, но сменя мнението си през пет минути, докато в един момент целият свят не разбере, че тя въобще не знае какво иска. Край: Острова се отцепи На референдума за излизане на Великобритания от ЕС на 23 юни 2016 г. близо 52% от гласувалите заявиха желанието си страната да напусне Съюза. Излизането трябваше да стане факт на 29 март тази година, но раздялата беше отложена поради неразбирателства между ЕС и британското правителство, както и между водещи политици в самата страна. По-рано този месец лидерите на ЕС отложиха „Брекзит“ до 31 октомври. Отлагат \"Брекзит\" до края на октомври В случай че Великобритания все още е в ЕС към 23-26 май и не е ратифицирила споразумението за напускане до 22 май, тя трябва да проведе избори за Европейски парламент (ЕП), а ако не изпълни това задължение, ще трябва да напусне Съюза на 1 юни. Макар и изтощителна за всички участници и наблюдатели, сагата „Брекзит“ може да бъде и полезна, при условие че се поучим от този болезнен опит. Ето три основни поуки. Референдумът за излизане от ЕС прерасна от уж безобидна идея на Партията за независимост на Великобритания (UKIP) в реалност в контекста на изострена поляризация в страната и в ЕС. В отговор на растящите евроскептични настроения в Консервативната партия и нарастващата популярност на UKIP през януари 2013 г. премиерът Дейвид Камерън обеща да предоговори условията на европейското членство на Великобритания и да проведе референдум за излизането на страната до края на 2017 г. През май 2015 г. Консервативната партия спечели парламентарните избори и Камерън нямаше избор, освен да изпълни обещанието си и да проведе референдума. С наближаването на референдума кампанията се фокусира почти изцяло върху темата за миграцията. Партията на независимостта на Великобритания се възползва от бежанската криза и представи референдума като вот за или против миграцията. Лидерът Найджъл Фараж и съратниците му обясняваха енергично, че е време британците „да си върнат контрола“ над страната, и разпалваха страховете им, като си играеха с определени цифри. Премиерът Дейвид Камерън призова британците да гласуват за оставане в ЕС, но те не го послушаха и той подаде оставка в деня след вота. Камерън подава оставка след 3 месеца Двата най-любопитни епизода, свързани с референдума, дойдоха в първите две седмици след гласуването. Първо Борис Джонсън, бивш кмет на Лондон и едно от лицата на кампанията за излизане на Великобритания от ЕС,  , че няма да се бори за лидерското място на Консервативната партия и за овакантения премиерски пост. Причината: не се чувствал способен да обедини партията и страната. Няколко дни по-късно Найджъл Фараж съобщи, че се оттегля от лидерския пост в Партията на независимостта на Великобритания, тъй като е постигнал основната си цел (да извади страната от ЕС) и следователно „не би могъл да постигне повече“. Евроскептикът Фараж подаде оставка. Втори път Действията на Борис Джонсън и Найджъл Фараж онагледяват огромната разлика между критикуването на дадена институция или система и поемането на отговорност в търсенето на работеща алтернатива. Лесно е да крещиш, че Великобритания трябва да напусне ЕС. Много по-трудно е да ръководиш самото излизане и да предложиш адекватен модел за развитието на страната извън Съюза. Първото се нарича популизъм, второто – отговорно лидерство. Най-безспорното „постижение“ на сценаристите на драмата „Брекзит“ е прокарването на нови разделителни линии в самата Великобритания – между политици, между избиратели и между политици и избиратели. Изострената поляризация във Великобритания пролича още от успорвания референдум и особено от разликите в  на регионално ниво и в предпочитанията на младите и по-възрастните избиратели. Мнозинството от избирателите в Англия и Уелс гласуваха за излизането на Великобритания от ЕС, докато повечето от хората в Шотландия и Северна Ирландия - за оставането на страната в Съюза. За оставането бяха и над половината избиратели в Лондон. Както и над половината от избирателите на възраст 18-44 г. А за излизането – над половината от избирателите над 45 г. Черешката на тортата към днешна дата е, че ако Великобритания напусне ЕС, това може да е началото на края на страната в сегашния ѝ вид с оглед на възможността в Шотландия да се проведе   за независимост. Привържениците на „Брекзит“ задълбочиха разделението между британците, но не и между гражданите в останалите страни членки на ЕС. В деня след референдума Найджъл Фараж описа 23 юни като „ден на независимостта“ и посочи, че вотът във Великобритания е само първият от серия подобни референдуми в други страни членки на ЕС като Холандия и Дания. Тези прогнози не се сбъднаха. Нещо повече, вече почти не се чуват призиви за излизане от ЕС. Крайнодесни политици като лидерката на френския „Национален сбор“  Марин льо Пен и италианският министър на вътрешните работи и лидер на партия „Лига“ Матео Салвини продължават да критикуват ЕС. Те обаче не говорят за напускане на ЕС, а за нуждата от „нова Европа“ (каквото и да означава това). Салвини и Льо Пен организират митинг преди евроизборите Донякъде парадоксално, „Брекзит“ може да обедини още повече страните членки на ЕС и така да подпомогне неговото реформиране с цел по-ефективно и по-прозрачно развитие на общността. Лидерите на ЕС трябва час по-скоро да покажат на избирателите, че са се поучили от грешките си, и да укажат посоката, в която трябва да върви Съюзът във време на все по-тясно международно сътрудничество и все по-сериозни международни предизвикателства. Освен всичко останало, „Брекзит“ е чудесна илюстрация на това как политически фигури и партии могат да провокират определени събития и да ги експлоатират безскрупулно за личните си цели. Те постигат целите си не защото хората нямат достъп до информация, а защото трябва да плуват в океан от спекулации, полуистини и откровени лъжи. За да не се удавят в този океан, всички, които имат право на глас, трябва да умеят да отсяват зърното от плявата в това, което четат, гледат и слушат, и да взимат решения на базата не на емоции и фантазии, а на проверени факти и логични аргументи. Фактът, че в часовете след референдума много британци са   отговори на въпроси като „Какво е ЕС?“ и „Какво ще се случи, след като напуснем ЕС?“, не оставя място за съмнение, че голяма част от тях изобщо не са знаели за какво гласуват. Действията им показват колко важна е информационната и медийна грамотност и колко опасна е липсата на такава. Дори и достатъчно добре информирани, избирателите няма как да повлияят на резултите на един или друг референдум или на местни, парламентарни, президентски и европейски избори, ако не гласуват. От   във Великобритания става ясно, че по-голямата част от младите избиратели били за оставане на страната в ЕС, докато повече от половината от хората над 45-годишна възраст - против. В същото време в областите с повече млади хора, делът на гласувалите е по-нисък от областите, където те са по-малко. С други думи, много от хората, които ще живеят най-дълго с последиците от излизането на Великобритания от ЕС, дори не са си направили труда да гласуват, защото вероятно са очаквали мнозинството от хората да бъдат за оставане в Съюза. Изводът: желателно е да оценяваме правата и придобивките си и да ги отстояваме, а не да ги приемаме за даденост, която никой никога не може да ни отнеме. Това отстояване е още по-важно, когато залогът е принадлежността ни към общност, градена с десетилетия. Защото дори разликата между победителите и загубилите в едно гласуване да е няколко процента или дори няколко десети, тя е там и наклонява везните в едната или в другата посока. Помните ли котарака, с когото ви запознах в началото? Между неговото поведение и това на Великобритания през последните месеци има сходства, но и две съществени разлики. Първо, за разлика от решенията на котарака, които влияят единствено на стопаните му, решението на Великобритания да излезе от ЕС влияе пряко или непряко на живота на над 500 милиона души. И второ, котаракът може да излиза и да се връща в къщата на стопаните си когато пожелае. Излезе ли веднъж от ЕС обаче, Великобритания трудно би се върнала обратно. Дори само заради горчилката от последните три години. „Генерация Z“ – с подкрепата на „Америка за България“ Отлагат \"Брекзит\" до края на октомври Камерън подава оставка след 3 месеца Евроскептикът Фараж подаде оставка. Втори път Салвини и Льо Пен организират митинг преди евроизборите „Генерация Z“ – с подкрепата на „Америка за България“", "date": "2019.04.17", "title": "Стой на място и я наблюдавай!"}
{"url": "https://clubz.bg/81932-syrbiq_zapochna_rabota_po_turski_potok%C2%A0nqmalo_da_ni_chaka", "text": "Сърбия е започнала работа по строителството на сръбския участък на газопровода \"Турски поток\", без да чака завършването на работата по българския участък. Това заяви днес сръбският вицепремиер и министър на външните работи Ивица Дачич на съвместна пресконференция с руския външен министър Сергей Лавров в Москва, съобщи ТАСС, предава БТА. \"Турски поток\" през България ще се строи с руски тръби По-рано министър-председателят на Сърбия Ана Бърнабич заяви, че разрешение за начало на строителството на сръбския участък ще бъде издадено до края на април и работата скоро ще започне официално. Сръбската енергийна агенция одобри на 5 март строителството на сръбския участък и началото на работата беше планирано за април. Изграждането на газопровода на сръбска територия от българската до унгарската граница е възложено на \"Газтранс\" - съвместна компания на \"Газпром\" и \"Сърбиягаз\". В по-ранни свои изказвания директорът на \"Сърбиягаз\" Душан Баятович заяви, че сръбската страна е готова да започне изграждането на своя участък от газопровода в края на март - началото на април. Строителството трябва да бъде завършено до 15 декември. Сръбският участък на \"Турски поток\" трябва да започне да доставя природен газ до края на април 2020 г. \"Турски поток\" ще срещне по-твърди европейски правила в България По-рано този месец пък евродепутатите приеха нови правила за пазара на газ, чиято цел е да се гарантира правна сигурност за доставчиците и конкурентни доставки газ за всички европейци. Мерките, известни още като \"втвърдена газова директива\" на ЕС, ще обхванат газопроводи, влизащи в ЕС от страни извън него. По този начин България на практика ще има контрол над \"Турски поток\". Решението носи и големи надежди на противниците на \"Северен поток 2\" като например Полша. Изменените правила ще гарантират, че собствениците на газопроводите, влизащи в ЕС, са различни от тези на доставките на газ. Газопроводите трябва да бъдат достъпни за други оператори, както гласят правилата за вътрешен пазар на газ в Съюза. Потребителите ще могат да се възползват от повече конкурентност и, следователно, от по-ниски цени. Тази реформа уточнява и правната рамка за бъдещи проекти на газопроводи със страни извън ЕС, които ще включват и Великобритания, след като тя напусне Съюза. \"Турски поток\" ще срещне по-твърди европейски правила в България", "date": "2019.04.17", "title": "Сърбия започна работа по \"Турски поток\", нямало да ни чака"}
{"url": "https://clubz.bg/81940-kubrat_pulev_e_v_spisyk_s_pet_imena_na_antyni_djoshua", "text": "Кубрат Пулев е в списък с евентуални съперници на Антъни Джошуа на 1 юни в нюйоркската зала \"Медисън Скуеър Гардън\", пише английският в. \"Дейли Мейл\". Дотам се стига, тъй като мачът на световния шампион с Джарел Милър-Голямото бебе почти сигурно ще пропадне. Американецът е дал положителна проба за препарата \"Кардарин\" (GW50116). Очаква се отваряне на \"Б\" пробата му. Ако и тя потвърди резултата, Милър ще бъде наказан. GW50116 увеличава мускулната маса и топи мазнините. Използва се за лечение на болни от рак, диабет, сърце и т.н. Забранен е за употреба в спорта от 2009 г. Антъни Джошуа за първи път ще се бие в Америка На \"Дейли Мейл\" може да се вярва, тъй като мениджърът на Джошуа - Еди Хърн, е в близки отношения с изданието, има колонка там, в която пише понякога. Преди името на Пулев, се споменават тези на Луис Ортис (31 победи, 1 загуба), Адам Ковнацки (19 победи, нула загуби), а след неговото - на Майкъл Хънтър (16 победи, 1 загуба) и Мануел Чар (31 победи, 4 загуби). Същевременно Джоузеф Паркър, когото Джошуа победи трудно по точки преди малко повече от година, сам се предложи, както и Джо Джойс. Хърн обяви, че очаква решението за Милър и ще действа бързо, тъй като шампионът настоявал да има мач на 1 юни. Той искаше да уреди дългоочакван сблъсък с Дионте Уайлдър, на американецът отказа дори на оферта от 100 милиона долара. Други потенциални съперници също отклониха покани. Кубрат Пулев: Съжалявам. Обичам Джени Суши и нейната адвокатка Кубрат Пулев обаче може да отпадне от списъка заради скандала с Джени Суши. Спортната комисия на щата Калифорния замрази лиценза му и ако на 14 май потвърди санкцията, българинът няма да има право да се бие не само там, а и в цяла Америка. Срещата на 1 юни няма как да бъде преместена. Това ще е дебют за Джошуа извън Великобритания - при това в зала, която е емблематична за бокса. Все пак се предполага, че Хърн ще вземе решение до средата на май, тъй като времето след това е много малко за уреждане на съперник. По-вероятно е да се предполага, че Пулев няма шанс за битка с британеца сега, а поне в близко бъдеще. Особено ако боксьори като Уайлдър и Тайсън Фюри продължават да се дърпат. Кубрат Пулев: Съжалявам. Обичам Джени Суши и нейната адвокатка", "date": "2019.04.17", "title": "Кубрат Пулев е в списък с пет имена на Антъни Джошуа"}
{"url": "https://clubz.bg/81939-posledno_ne_10_a_2_mln_evro_globa_za_dvoen_standart_pri_hranite", "text": "СТРАСБУРГ Глоба от най-малко 2 милиона евро при липса на финансов отчет и 4 на сто от годишния оборот при наличие на такъв. Това ще бъдат санкциите за търговски компании, продаващи храни с различен стандарт в различните страни на ЕС. Те ще бъдат налагани при установяване на нарушение в няколко страни членки на Съюза. Решението бе гласувано днес от Европарламента на пленарна сесия в Страсбург съответно с 474 гласа „за“, 163 „против“ и 14 „въздържал се“. То е част от пакета за засилване на защитата на потребителите в ЕС. Главен докладчик по темата бе британският евродепутат консерватор Даниел Далтън. България ще получава по 10 млн. евро за двоен стандарт при храните . То бе направено от Комисията по вътрешен пазар в ЕП през януари. Остава решението да бъде одобрено от страните членки на ЕС и да влезе в сила до няколко седмици, обясни за Клуб Z българският евродепутат Момчил Неков (БСП, ПЕС). След това всяка страна ще разполага с по две години, за да го приведе в действие. От компетенцията на отелните държави е да решат кой орган ще следи за двойния стандарт при храните. Освен това предлагането на храни с двоен стандарт вече ще се третира и санкционира като нелоялна търговска практика. Очаквано не бе прието изготвянето на черен списък накомпаниите нарушители. Глобите ще влизат в хазната на държавите членки, които ще ги използват за защта на потребителите. Комисия в ЕП иска поне 10 млн. евро глоба за двоен стандарт при храните С реакция излезе след гласуването и омбудсманът Мая Манолова, която е прегърнала каузата.  От Министерство на земеделието и храните също приветстваха решението. И припомниха, че в периода от май 2017 г. до април 2018 г. са провели три проучвания за наличие на \"двоен стандарт\". Проучването и в трите си етапа включваше храни, произведени от големи международни компании, чиито седалища и производствени предприятия се намират основно извън територията на България. Изследванията установиха редица разлики в състава на продуктите, които се предлагат под една и съща  марка на пазара в Източна и Западна Европа.  Комисия в ЕП иска поне 10 млн. евро глоба за двоен стандарт при храните", "date": "2019.04.17", "title": "Последно: Не 10, а 2 млн. евро глоба за двоен стандарт при храните"}
{"url": "https://clubz.bg/81928-oshte_edin_zam_ministyr_podade_ostavka_zaradi_afera_s_imot", "text": "Заместник-министърът на икономиката Александър Манолев подаде оставка пред министър-председателя Бойко Борисов. Като мотив за решението си Манолев изтъква стартиралата проверка на Върховна касационна прокуратура по повод медийни публикации и желанието му това по никакъв начин да не засяга работата на правителството. Друг аргумент, посочен от Манолев е солидарността с колегите му, които са спазили моралния стандарт в управлението и са напуснали постовете си само заради съмнения. Оставката му е приета от премиера Бойко Борисов. По-рано днес прокуратурата се самосезира по медийни публикации и започна разследване на Манолев - този път за злоупотреба с европейски средства. Поводът е публикация електронния сайт „Медиапул“ със заглавие: “Частна вила с минерален басейн по евро проект? Зам. Министър Манолев отрича“. Манолев няма да е министър на транспорта, плаши със съд заради публикации Става дума за съмнение, че Манолев - под предлог, че строи къща за гости, каквито европроекти се финансираха от държавен фонд \"Земеделие\" в предишния програмен период, се е сдобил с лична вила, финансирана с евросредства.  Прокуратурата вече е изискала от фонд „Земеделие“ заверено копие от проекта, финансиран по Програма за развитие на селските райони, цитиран в публикациите – \"Изграждане на жилищна сграда за гости в м.\"Чинар куши\" гр. Сандански\". Предстоят разпити и на лица, имащи информация по случая, на служители на ДФЗ, работили по одобряването на конкретния проект за финансиране и контрола за изпълнение на задължението от страна на бенефициента в срок от 5 години къщата за гости да функционира като такава.  Младен Маринов поема МВР. Петя Аврамова - МРРБ, а Александър Манолев - транспорта Прокуратурата е поискала и проверка от НАП по случая.  Самият ДФЗ вече започна проверка на проекта на Манолев на стойност близо половин милион лева, още когато излязоха първите публикации по темата. Какъв е резултатът към момента не е известно.  Манолев попадна в прожекторите миналата година, когато след оставката на транспортния министър Ивайло Московски (заради катастрофата на автобус край Своге - б.р.) бе номиниран за негов наследник от премиера Бойко Борисов. В последствие Манолев сам се отказа от номинацията заради публикация в \"Капитал\", която той самият нарече \"координирана атака\" и обяви, че ще търси правата си по съдебен път. Той обаче остана на поста си зам.-министър в икономиката.  Младен Маринов поема МВР. Петя Аврамова - МРРБ, а Александър Манолев - транспорта", "date": "2019.04.17", "title": "Още един зам.-министър подаде оставка заради афера с имот"}
{"url": "https://clubz.bg/81927-vijte_koi_hrani_ponijavat_kryvnata_zahar", "text": "Храненето играе съществена роля за контролиране на нивата на кръвната захар и диабет тип 2, който ако не се лекува, може да доведе до сериозни усложнения. Редица проучвания показват, че определени хранителни продукти оказват благоприятен ефект върху регулирането на глюкозата в кръвта. Сред тях са червеният лук, овесените ядки, йогуртът и кейлът, пише в. \"Дейли експрес\".  Изследване, обхванало 42 души с диабет тип 2, показва, че консумацията на 100 грама пресен червен лук на гладно намалява нивата на кръвната захар само след четири часа. Експертите приписват благоприятния ефект на съдържащите се в лука кверцетин и сяра. \n\tКверцетинът например допринася за регулирането на кръвната захар чрез взаимодействието си с клетките в тънките черва, панкреаса, скелетната мускулатура, мастните тъкани и черния дроб.  Анализ от 2015 г. на 16 проучвания установи, че овесените ядки влияят благоприятно върху нивата на кръвната захар при хора с диабет тип 2.  \n\tЕфектът се обяснява с ниския гликемичен индекс на продукта, благодарение на който могат да се избегнат рязкото покачване и спадане на нивата на глюкозата в кръвта.  \n\tОвесените ядки освен това съдържат бета-глюкани, които оказват подобен ефект.  \n\tСпециалистите напомнят, че хората с диабет тип 2 не трябва да прекаляват с продукта, тъй като една купичка съдържа 28 г въглехидрати, за които се знае, че повишават нивата на кръвната захар. Анализ на 13 изследвания, публикуван в сп. \"Journal of Nutrition\", показва, че консумацията на йогурт като част от балансирано хранене е свързана с понижаване на нивата на кръвната захар и допринася за намаляване на риска от диабет тип 2 при здрави и възрастни хора. \n\tЕкспертите препоръчват за целта да се консумира натурален йогурт с високо съдържание на протеини и ниско съдържание на въглехидрати. Когато става въпрос за понижаване на нивата на кръвната захар, сокът от кейл също може да е от полза. Малко изследване е установило благоприятния ефект при доброволци, консумирали 300 мл дневно в продължение на шест седмици.  \n\tСпециалистите отбелязват, че не е задължително кейлът, който подобно на останалите зелени листни зеленчуци изобилства от витамини и минерали, да се консумира под формата на сок.  Освен здравословното хранене за контролиране на нивата на кръвната захар, експертите препоръчват 150 минути седмично аеробна физическа активност с умерен интензитет, съобщава БТА.", "date": "2019.04.17", "title": "Вижте кои храни понижават кръвната захар"}
{"url": "https://clubz.bg/81922-panov_tyrsi_se_osnovanie_a_ne_zakonovi_predpostavki_za_predsrochno_prekratqvane_na_mandata", "text": "Така коментира председателят на ВКС Лозан Панов идеята на новия министър на правосъдието Данаил Кирилов, който заговори за предсрочно прекратяване на мандата на \"тримата големи\" и обеща изготвяне на \"режим\" за това. Пред края на мандата си: Цацаров прегърна идеята на Кирилов за \"тримата големи\" Панов продължи с напомняне на очевидното: Панов днес е гост и лектор на форум \"Независим съд - свободна държава. За правото и справедливостта\". Организатори са гражданските движения \"Правосъдие за всеки\" и \"Боец\".", "date": "2019.04.17", "title": "Панов: Търси се основание, а не законови предпоставки за предсрочно прекратяване на мандата "}
{"url": "https://clubz.bg/81923-urocite_ot_pojara_v_notr_dam", "text": "Франция е засегната право в сърцето и не само католиците или парижаните се вълнуват от пламъците, които обхванаха парижката катедрала \"Нотр Дам\", гласи заглавието на редакционна статия на френския в.  . Вълнуващата вечер на скръб в страната и по света няма да бъде забравена скоро. За християните, в началото на Страстната седмица преди Великден, \"Нотр Дам\" представляваше от повече от осем века един от центровете на религия, оформила Европа през вековете. За парижаните катедралата винаги се е откроявала на фона на силуета на града. За всички любители на изкуството и цивилизацията тя е готическо бижу, чудо на архитектурата и неоценим музей. Географията, историята и литературата са я превърнали в епицентър на Франция. Президентът Еманюел Макрон увери още в нощта на катастрофата, че катедралата ще бъде построена отново. Но колкото и да е силен неговият ангажимент, ще има нужда от много време, за да изтрие ужасяващите картини на огромния пожар и спомена за вечерта на скръб, в страната и по цял свят. Макрон иска възстановяване на Нотр Дам до пет години Консервативните католици вече се опитват да използват пожара като символ на своята кауза. Те обаче ще се провалят, предсказва британският в.  Християните трябва да внимават за знаци за действията на Бог в света и това е особено вярно през Страстната седмица и Великден, когато според техните вярвания Исус Христос, чрез смъртта и възкресението си, е разкрил същността на връзката между Бог и човечеството. Има различни тълкувания за същността на този урок, но реакциите на ужасяващия пожар в \"Нотр Дам\" не можеха да не обърнат внимание на символизма. Рядко се случва някоя катастрофа да убеди някого, че е грешал - обичайният ефект, особено когато тя засяга други, е да докаже правотата ни. И тенденцията катастрофите да показват, че Бог одобрява нашите позиции, се вижда ясно в някои реакции на пожара. Някои консерватори вече го използват като знак за недоволството на Бог от либералите в църквата и нерелигиозните извън нея. Разпространява се и по-крайна, расистка версия на тази лудост: че катастрофата е свързана с имиграцията на мюсюлмани. Скоростта, с която това се разпространяваше, е притеснителен знак за упадъка на цивилизацията. Тръненият венец на Христос в Нотр Дам - опазен с голям риск (СНИМКИ) Ако величието на катедралата има някакво послание, то е, че чувствата, които тя предизвиква и истините, за които намеква, са по-големи и по-важни от всичко, което може да стане част от някоя политическа борба. В същото време пожарът се случи в момент, когато Католическата църква е обхваната от ожесточен конфликт заради папската институция. Той е може би най-тежкият от Средновековието, когато римските семейства са се борели за папския престол с европейските кралства, а реформиращите папи често не са успявали да наложат волята си на упоритите свещеници. Същата борба се води и днес, но имперската сила са САЩ, а папата е аржентинец, приел името на един от големите средновековни светци. Напрежение има по цял свят, но то е най-остро в САЩ, където църквата беше въвлечена в културни войни и влиятелни богати мъже открито заговорничат против папа Франциск. Неговите възгледи за околната среда и миграционната криза са противоположни на тези на президента Доналд Тръмп и неговите последователи. Това са важни спорове, засягащи цялото човечество, а не само вярващите католици. Светът е шокиран, ужасен и скърби за Нотр Дам Но ако католиците си извадят поука от унищожението на \"Нотр Дам\", тя със сигурност би била, че стените на катедралата още стоят и повечето художествени ценности бяха спасени. Това, което остана от катедралата, не е труп и може да бъде възкресено. Същото важи и за цивилизацията, подчертава в. \"Гардиън\". \"Във Франция има дълбоко политическо разделение, както показаха протестите на \"жълтите жилетки\". В понеделник обаче французите бяха единни в болката си, докато гледаха пламъците\", коментира днес германският вестник , цитиран от ДПА. \"Може би президентът Макрон ще може да обедини французите и зад предстоящата монументална задача за възстановяването на емблематичната катедрала. Катедралата \"Нотр Дам\" е част от нашето общо европейско културно наследство, така че и възстановяването й би трябвало да бъде задача на всички европейци\", добавя изданието. Нотр Дам в Париж гори, покривът и кулата рухнаха  (ВИДЕО, СНИМКИ) Германският всекидневник   също коментира темата за обединяването чрез тъга в редакционната си статия, цитирана от ДПА. Чувството, докато хората гледаха все още горящата катедрала след овладяването на пожара, беше сравнимо с това \"да се стои до смъртния одър на любим човек, който току-що е избегнал смъртта, но все още не смеем да го оставим. Като че ли се страхувахме, че катедралата може да умре, ако обърнем гръб\", отбелязва авторът. Гледката на пожара в \"Нотр Дам\" напомни на мнозина едно още по-мрачно събитие: нападението срещу кулите на Световния търговски център на 11 септември 2001 г., при което загинаха 3000 души, пише в.  Никой не загина в парижката катедрала, но издигащата се колона от дим предизвика позната комбинация от ужас и смайване. Освен това предизвика в някои части на социалните медии поток от ислямофобия и слухове за тероризъм и заговор. Тези по-мрачни теми - само частично прикрити от сегашната реакция на облекчение, че щетите по катедралата не са по-тежки - отразяват дълъг и тежък дебат за религията, европейската идентичност, светския характер на страната и ролята на исляма в обществото. Този дебат беше особено силен във Франция, отбелязва Брюно Тертре, заместник-директор на Фондацията за стратегически изследвания. От 2013 г. в страната се появи по-твърд десен религиозен консерватизъм, когато силно оспорвания закон за еднополовите бракове вдъхнови хиляди, включително свещеници, равини и имами, да излязат на улицата, за да протестират срещу промяната. Дори президентът Макрон спомена християните по цял свят в речта си, отбелязва Ендрю Хъси, преподавател от Лондонския университет. Думите му имаха за цел да утешат, но засегнаха продължаващото напрежение във Франция между католицизма и пост-революционния, дълбоко антирелигиозен универсализъм. Идеята, че католическата религия е изложена на опасност, е обща тема на френската крайна десница, която често цитира Карл Мартел, разгромил мюсюлманите в битката при Поатие и започнал военни кампании, които налагат франките като господари на Галия. Катедралите изглежда издържат на превратностите и недостатъците на човечеството. Винаги е трудно да разберем тези, живели преди 8 века и повече, които са вярвали в реалността на ада и обещаният рай. Те са работили по огромен проект, сравним с усилията на САЩ да изпратят човек на Луната - и са го направили с вяра и замах. Така че този пожар и грозните факти, които станаха очевидни в социалните медии заради него, са още едно напомняне за нашето несъвършено състояние след Грехопадението, което ни прави склонни да допускаме грешки, отбелязва в. \"Ню Йорк таймс\". БТА Тръненият венец на Христос в Нотр Дам - опазен с голям риск (СНИМКИ) Светът е шокиран, ужасен и скърби за Нотр Дам Нотр Дам в Париж гори, покривът и кулата рухнаха  (ВИДЕО, СНИМКИ)", "date": "2019.04.17", "title": "Уроците от пожара в Нотр Дам"}
{"url": "https://clubz.bg/81915-okolo_150_dushi_sa_v_neizvestnost_sled_korabokrushenie_v_kongo", "text": "Около 150 души са в неизвестност в Демократична република Конго, след като вчера се появиха съобщения за ферибот, преобърнал се в езерото Киву, предаде ДПА, съобщава БТА. Чисекеди изрази \"състрадание\" към семействата на изчезналите. Регионалната министърка на транспорта Жаклин Нгенгеле каза пред ДПА, че от около 200 пътници само 40 са спасени. Досега са потвърдени три смъртни случая. Нгенгеле каза, че лошото време и прекомерният броя пътници може да са станали причина за инцидента.", "date": "2019.04.17", "title": "Около 150 души са в неизвестност след корабокрушение в Конго "}
{"url": "https://clubz.bg/81926-petelyt_pazitel_na_parij_ocelq_v_pojara_v_notr_dam", "text": "Реставраторите, изследващи парижката катедрала Нотр Дам след пожара, успяха да намерят металната фигура на петел, която украсяваше изгорялата кула-стрела и се смяташе за унищожена от огъня, съобщи АФП. В петела се съхраняват мощи на Свети Дени и на Света Женвиев - покровители на Париж, както и парченце от Трънения венец. Идеята е реликвите на върха на кулата-стрела да пазят града от беди. Тъй като металната фигура е подсилена, още не е проверено дали реликвите са невредими. Тръненият венец на Христос в Нотр Дам - опазен с голям риск (СНИМКИ) Галският петел е един от символите на Франция.  \n\tКулата-стрела е била унищожена и през Френската революция. Тя е възстановена по време на мащабната реставрация на катедралата във втората половина на XIX век.  \n\tМного от светините в \"Парижката Света Богородица\" бяха спасени. Тръненият венец, туниката на Свети Луи, парче от кръста на Христос и пирон, с който е бил закован за него, реликварии и картини бяха изнесени с човешка верига от пожарникари, полицаи и служители на кметството. \n\tЦенностите от съкровищницата в катедралата също са спасени.  Макрон иска възстановяване на Нотр Дам до пет години Монументалната \"Пиета\" на скулптура Никола Кусту, стояща зад олтара, също оцеля.  \n\tТрите големи кръгли витража от XIII век са спасени. Двата по-големи - северният и южният, са с диаметър 13 м. \n\tГолемият орган оцеля, но състоянието му ще стане ясно, когато изсъхне.  \n\tТриметровите статуи на апостолите и евангелистите от покрива на катедралата - 16 на брой, миналата седмица бяха преместени за реставрация. Тоест не са били на местата си при пожара.  Папа Франциск изрази днес \"благодарността на цялата Католическа църква\" към огнеборците и всички, \"положили усилия дори с риск за живота си\", за да спасят от пламъците катедралата Нотр Дам в Париж, предаде Франс прес. И добави: Вчера следобед аржентинският понтифик разговаря по телефона с френския президент Еманюел Макрон след пожара, опустошил Нотр Дам предната вечер. \n\tВ телеграма, изпратена във вторник до парижкия архиепископ монсеньор Мишел Опти, папата отправи пожелание \"за общо сплотяване\", за да бъде възстановено това \"архитектурно бижу, (носител) на колективната памет\", спадащо според него към \"архитектурното и духовното достояние на Париж, на Франция и на човечеството\". Обикновени вярващи и магнати вече са дарили близо 1 милиард долара за възстановяването на катедралата Нотр Дам в Париж след пожара, предаде Асошиейтед прес. Специалният пратеник на френския президент Еманюел Макрон по въпросите на културното наследство Стефан Берн заяви пред радио \"Франс инфо\", че до момента са събрани 880 милиона евро (995 милиона долара). Сред дарителите са компанията \"Епъл\" и магнати, притежаващи \"Л'Ореал\", \"Шанел\" и \"Диор\", както и хора от целия свят. Строителни екипи са докарали тази сутрин голям кран и организираха доставки на дървени греди до катедралата. Френският президент засили натиска за по-бързо възстановяване на храма, като постави петгодишен срок за възстановяване на емблематичната сграда от XII век, отбелязва АП. За днес той е свикал специално заседание на правителството, посветено на катастрофата. \n\tВластите смятат, че пожарът се дължи на случайност, припомня БТА. Макрон иска възстановяване на Нотр Дам до пет години", "date": "2019.04.17", "title": "Петелът - пазител на Париж, оцеля в пожара в Нотр Дам"}
{"url": "https://clubz.bg/81916-es_otkazva_da_priznae_suvereniteta_na_izrael_vyrhu_golanskoto_plato", "text": "ЕС отказва да признае суверенитета на Израел върху Голанските възвишения и смята за опасно желанието да се променят границите насилствено. Такова мнение изрази дипломат номер едно на ЕС Федерика Могерини по време на дебат с евродепутатите, провел се през последната пленарна сесия на ЕП в Страсбург преди европейските избори, предаде Франс прес, цитирана от БТА. Арабските лидери заедно срещу решението на Тръмп за Голанските възвишения По време на дебатите Могерини призова страните от ЕС да пратят отново военни кораби в Средиземно море, за да позволят на европейската операция \"София\" да изпълнява мисията си, насочена срещу трафика на оръжия и на петрол в Либия. Тръмп призна израелския суверенитет над Голанските възвишения  Мандатът на операция \"София\" бе удължен в края на март със 6 месеца, до 30 септември, но с временно преустановяване на разгръщането на военни кораби в операцията заради отказа на Италия, която командва \"София\", да допуска кораби с мигранти, спасени в открито море, да акостират на италиански пристанища. По време на дебата днес в ЕП Могерини каза още, че ЕС се надява на съставяне на цивилно правителство в Судан.  Тръмп призна израелския суверенитет над Голанските възвишения ", "date": "2019.04.17", "title": "ЕС отказва да признае суверенитета на Израел върху Голанското плато"}
{"url": "https://clubz.bg/81924-tri_firmi_iskat_da_dostavqt_mashini_za_glasuvane_za_26_maj", "text": "Три оферти за доставяне на нужните по закон 3000 машини за евровота на 26 май са подадени вчера в ЦИК, съобщиха от комисията. Фирмите, спазили крайния срок за подаване на документи за участие бързата обществена поръчка, са   и  Комисия от 7 членове на ЦИК ще отвори и разгледа офертите и трябва да избере една от тях до 25 април. Евровотът е на 26 май, т.е. месец по-късно. Машините за гласуване - този път под наем, наесен - ще купуваме Компанията \"Сиела Норма\" АД е доставяла машините по време на всички избори от 2015 г. досега - между 300 и 500 бройки, взети под наем. На това основание се смята за потенциален фаворит. От въвеждането на машинен вот в законодателството само на парламентарния вот през 2017 г. такъв нямаше - заради забавяне на търговете. В резултат ЦИК беше осъдена няколко пъти от Върховния административен съд заради нарушение на закона и неосигуряване на \"машинна\" опция за избирателите, каквато им се полага. \"Сиела Норма\" досега е работила с машините на \"Смартматик\", компания, базирана във Венецуела. Устройствата са ползвани на много места по света - в Уганда, Замбия и Сиера Леоне, Филипините, Венецуела, но също така и Белгия. В Белгия машинното гласуване претърпява пълен провал - установени са над 2000 инцидента с машините по време на местния вот, заради което белгийските власти отказват да платят на фирмата. На Филипините са ползвани над 90 000 машини на компанията, но през 2016 г. избухва скандал заради пробив във сигурността на централната система за отчитане на гласовете. Устройствата са изкарани от употреба и договорът със \"Смартматик\" не е подновен. \"Машинното гласуване в този му вид е пълна глупост\" Във Венецуела пък от \"Смартматик\" сами признаха, че е имало манипулация на над 1 млн. гласове от общо 8,1 млн. гласували на последните избори през 2017 г. Освен самите устройства и техния софтуер, изпълнителят на обществената поръчка ще трябва да осигури логистика и обучение на хората, които ще работят с тях, става ясно от документите  \"Машинното гласуване в този му вид е пълна глупост\"", "date": "2019.04.17", "title": "Три фирми искат да доставят машини за гласуване за 26 май"}
{"url": "https://clubz.bg/81917-geshev_ochakvahme_petko_dyulgerov_da_se_otmetne_i_ciganite_taka_pravqt", "text": "Тези послания, отправи днес и заместник-главният прокурор Иван Гешев към председателя на Върховния касационен съд (ВКС) Лозан Панов от ефира на БНТ. Думите са познати едно към едно от изказванията на Сотир Цацаров, Бойко Борисов и др. Гешев говори за делото \"Иванчева\", приключило на първа инстанция с осъдителни присъди и 20 години затвор за бившата кметица на \"Младост\", като го обвърза с   и с името на Панов, когото НПО постави редом до Иванчева като флагман на борбата срещу репресията на държавата. По-леки мерки за неотклонение на Иванчева и Петрова - нaй-paнo cлeд 10-ина дни  Според Гешев борбата с корупцията тепърва започвала и имало отпор от страна на \"някои хора\". Коментарът му бе в контекста на делото срещу Десислава Иванчева. И разказа как чел критичния към властта вестник \"Капитал\" - че доказателствата са паднали, други са олекнали. \"Невинността\" на Иванчева? Я по-полека... По повод един от другите подсъдими по делото - Петко Дюлгеров, който се отказа от първоначалните си показания, Гешев заяви: По повод на това, че съдът не допусна четенето на пълните СРС-та, Гешев се обяви за пълна прозрачност: \"Ние искаме гражданите да чуят всички СРС-та. Ама дайте го на медиите - да се сканират всички СРС! Ние искаме публичност\". След което пак съзря конспирация: Спецсъдът на първа инстанция: 20 години затвор за Иванчева  На въпрос за намерението на Иванчева и заместничката й Биляна Петрова да го съдят за клевета, зам.-главният прокурор получи дежа вю: Гешев отново даде заявка, че няма апетити към мястото на Цацаров, чийто мандат изтича в края на годината. И изброи защо - там имало твърде много интереси на олигарси, на олигарси, които искат да сложат на тази позиция свой човек, на подсъдими, на журналисти, на политика на съдебната власт... Във ВСС атакуват Панов: \"Вярвате ли в съдебната система?\" И тук \"изплю камъчето за Лозан Панов\": От интервюто стана ясно още, че в началото на следващия месец ще има яснота относно екстрадицията на Ветко и Маринела Арабаджиеви от Испания. От телефонните им разговори обаче ставало ясно, че те са се опитвали да укриват информация, както и че били набирали такава за самия Гешев и за съдии. \"Невинността\" на Иванчева? Я по-полека... Спецсъдът на първа инстанция: 20 години затвор за Иванчева  Във ВСС атакуват Панов: \"Вярвате ли в съдебната система?\"", "date": "2019.04.17", "title": "Гешев: Очаквахме Петко Дюлгеров да се отметне - и циганите така правят"}
{"url": "https://clubz.bg/81896-toj_shte_pushi_treva_pred_parlamenta", "text": "Ние като либертарианци смятаме, че е лична отговорност за всеки човек какво прави с тялото си. Дори това да е опасно, вредно и най-лошото за него, той като ултимативен собственик на това тяло трябва сам да избере дали, кога и какво да прави с него. Затова смятаме, че намесата на държавата в този род дейност вреди много повече на обществото, отколкото помага. В либертарианския модел за държавата здравеопазването е лична грижа за човека. Ако аз вредя на своето тяло, след това аз ще плащам за това. Да, затова е по-добре тогава наркотиците да бъдат легален продукт. Защото тогава ще имаме акциз и данък. Аз ще си плащам за моето здравеопазване, както тютюневите пушачи плащат на теория чрез акциза. Вие изхождате от грешното заключение, че забраната спира някой да употребява наркотици. Няма такова нещо. В момента в България има тежка забрана за всички видове наркотични вещества, а в същото време за последните 15 години броят на младите хора, употребяващи редовно наркотици, е скочил тройно. А хората, които поне веднъж са опитвали забранени вещества, са се увеличили повече от три пъти. След хероиновата вълна смъртността малко спадна, но отново е нагоре. Този резултат не ни е обещан, не е гарантиран. Но засега във всички държави, в които е направено това, нито една не се е върнала към пълната забрана. Говорим за управление на проблема. Да допуснем, че и най-страшното стане – 6 млн. българи започнат да пушат трева всеки ден. Колко страшно ще е това всъщност, колко ще станат шизофреници, колко ще развият здравословни или психически проблеми? Според мен не много. А ако започнат да злоупотребяват с алкохол – проблемите ще са много повече. Декриминализацията не решава всичко, това е въпрос и на култура на поведение. В много балкански държави вече се променят политиките към леките наркотици. Представете си, че забраним алкохола, хазарта и цигарите. Дали ще имаме по-малко потребяващи и понижаване на здравния риск? По-скоро обратното. Не можеш със забрани да коригираш човешкото поведение толкова лесно. Добре, колкото повече забраняваш и ограничаваш, толкова повече се увеличава здравният риск. Не казвам, че всички регулации са лоши, но това се получава. Беше забранено да се пуши на обществени места, но децата започнаха да пушат с наргиле. Ще забранят наргилето и ще започнат да пушат електронни цигари, чиито пълнители не знаем доколко са по-малко вредни. Тук трябва да споменем и легалните продукти като ксанакс, които могат да се купят с медицинска рецепта. Ние нямаме епидемичен проблем с подобен тип лекарства, но след като общество сме позволили да регулираме подобни вещества, по-силни от канабиса, значи може да успеем и с тревата. В Съдинените щати, Португалия, Чехия, Холандия, Уругвай - държави, които са декриминализирали тревата от години, няма бум на употребата на леки наркотици, затова и не можем да съдим, че са направили нещо лошо. В България обаче е точно обратното. Тук имаме тежка криминализация и имаме всички тези проблеми. На това трябва да се наблегне. Криминализацията не работи. Дори и да поискаме да постигнем общество без наркотици, в което се вземат по-малко опасни вещества, особено от подрастващи, то криминализацията е възможно най-неправилното решение. Реалността е съвсем друга. Това, че тревата е забранена, а наказанията са тежки, включително и затвор, не е спрял никого. Тревата не е полезна и крие своите рискове от употреба, особено сред подрастващите. Имаме всеобщо съгласие, че трябва да направим така, че по-малко млади хора да употребяват и възрастта на първа употреба да се покачи. Защото в България възрастта е една от най-ниските в Европа. Тук употребата започва на 12 години, а на 15 вече всеки трети тийнейджър е опитвал забранено вещество. И не е задължително да е трева, може да е амфетамин или друг по-опасен наркотик. Ние нямаме активна политика по този въпрос като държава и общество, но сме активни в това да изчакаме някой младеж да стане на 18 години, да му сложим белезници и да го осъдим. Имам два отговора. Първо, декриминализацията доказано понижава употребата сред тийнейджърите. Имаме този пример в Португалия. Там всички наркотици – хероин, екстази, амфетамини, канабис, имат декриминализирани дози, които са много високи. Да речем – 15 грама канабис може да държите в джоба си, без да сте преследвани, 10 грама хероин без преследване. От момента, в който това се въвежда през 2000 г., до ден днешен там всяка година отчитат спад на употреба сред тийнейджърите, случаи на свръхдози и на инфекциозни заболявания. Защото всички пари, които се спестяват от вкарване на хора в затвори и издръжката им там, са инвестирани в превенция, лечение и програми за обратна интеграция в обществото на наркозависими. Затова португалският модел е успешен и го даваме за пример в България. Ние целим все по-малко младежи да употребяват наркотици, защото там са най-големите щети за здравето. Когато декриминализираш, позволяваш на тези младежи да излязат от криминалните и здравните случаи, без страх и притеснение да потърсят помощ при проблем. В момента в България това отсъства. Децата не казват на родителите си, защото са ги предупредили, че ще им счупят главата, ако разберат. Не казват и на учителите. Очевидно не могат да споделят и на полицията, защото ще им сложат белезници. Не могат да звъннат и в спешното отделение, защото ще разберат родителите им. И от страх да не бъдеш нарочен за наркоман можеш да си умреш прав. Ние имахме случай с едно момче, което донесе хапче. При нас имаме инструмент, с който установяваме какво съдържа всеки наркотик, купен от улицата. Тествахме го, открихме, че е екстази. Момчето си тръгна. Телефонът ми звънна в 1 часа през нощта. Той ми се обади с молба да му помогна. Взел половин хапче, а приятелката му, на 15 години, взела цяло. Била много зле. Аз му казах да отиде в спешното отделение. Той отказа с думите, че приятелката му е на 15, ако разбрат техните - ще го убият. Ако разберат неговите родители - втори път ще го убият. Аз не мога да му помогна, спешното не може, полицията не може. И това е всекидневието. Дечицата ще стиснат зъби. Много е странно, като говориш с дете на 15 години. То няма това разбиране за смъртта, което имаме ние, възрастните хора. За него смъртта е нещо, което е виждано само във филмчетата, на него може всичко да му стане, но няма да умре. Затова понякога за тях смъртта е по-разумен изход, отколкото родителите да му се карат. Няма как забраната да ги разубеди, нито наказанието. Ние трябва да сменим целия мисловен процес и матрицата спрямо наркотиците. В България няма реални дебати по тази тема. То е ясно, че декриминализацията не може да реши всички проблеми. Тя решава един основен проблем - спираме да третираме един милиони българи като престъпници, вместо да се занимаваме с истинските. Един милион българи са опитвали поне веднъж трева в живота си. Нямаме такава статистика. Знаем, че 10% от младите до 24-годишна възраст са пушили в последния един месец. Това е редовна употреба. Ние не водим адекватна статистика. Знаете ли колко са смърните случаи от официалната статистика от миналата година? Нула! А аз познавам човек, който умря от наркотици. На всички им пишат в картона „инфаркт“, за да не излезе, че има такива хора. Затова може само да гадаем какъв е мащабът. По данни на националния център по наркомании около 800 хил. българи до 64-годишна възраст поне веднъж са опитвали забранено вещество. В повечето случаи става въпрос за трева. Декриминализацията ще смъкне цялата отговорност на държавата върху тях. Когато се случи, ще може да работим с тези хора, като спрем да ги стигматизираме, да ги наричаме наркомани. В България децата вземат наркотици, защото животът им е скучен. Нямат какво да правят. Нямат пари да ходят на скъпи забавления, нямат игрища и в един момент идва естествената нужда да изчезнат от тази гнусна реалност, каквато е България, и да отидат в един фантастичен свят, където да си напушен, надрусан, да си в друго състояние. В развити държави като Исландия се работи децата да отложат първия опит. Там се работи много с тях в училище. И това не най-доброто, което може да се направи като превенция. Не да направиш така, че хората никога да не вземат наркотици, защото това не е възможно. Много проучвания за тревата показват, че тя е сравнително безвредна за хора, на които мозъкът им вече е пораснал. За хората над 25 години няма вероятност да развият шизофрения, психози, когнитични дефицити. Но ако от 14-годишна възраст пропушиш, се увеличава рискът мозъкът ти да порасне различен. Върху тези млади хора трябва да се фокусираме. Защо обаче трябва да вкарваме в затвора и хора на 40-годишна възраст? Защото искам. Какъв по-странен отговор да дам. Харесва ми, искам да го правя. И като свободен човек да реша вечерта, вместо да си сипя една ракия, да изпуша една цигара. Повече ми харесва ефектът. Морално всеки един от нас има свой отдушник на напрегратия живот, има свой начин да разпуска. Сигурен съм, че едни хора го правят със спорт, други с медитация, трети с народни танци. Има такива, които го правят с трева. Няма класация кое е по-по-най, за всеки е индивидуално. Аз ще пуша в лично качество. Не защото искам да се правя на интересен или ми е приятно да давам този пример на подрастващите. През 2014 г. започнахме с научна конференция - нямаше политици, нямаше медии. На следващата година направихме втора конференция и отново никой не дойде, никой – нито депутати, нито от здравното министерство. Аз, за да стигна до това да изляза и да наруша обществения ред, съм видял, че всички врати за нас за затворени. Няма дебати в обществото. Аз съм съгласен някой да излезе и да представи аргументи срещу моите. Но от страна на държавата те остсъстват. Така е, но не мога да изместя - 20.04. в 4.20 ч. следобед. 4.20 ч. е натоварен с определена символика сред хората, които пушат трева. Легендата разказва, че някога в 4.20 ч. след училище група тийнейджъри се събирали да пушат трева. И в този час е моментът, в който целият свят пуши. И в Съединените щати, където имаше битка за легализация, в този час се правеха масовите прояви.", "date": "2019.04.17", "title": "Той ще пуши трева пред парламента"}
{"url": "https://clubz.bg/81919-totnym_shte_opita_da_vgorchi_sezona_na_manchestyr_siti", "text": "Ще има ли нова изненада в Шампионската лига? Тази вечер от 22 часа са четвъртфиналните реванши \"Манчестър Сити\" - \"Тотнъм\" и \"Порто\" - \"Ливърпул\". Победителят от първата двойка ще спори с \"Аякс\" на полуфинал, а от втората - с \"Барселона\". Снощи холандският тим сложи на пояса си още един престижен скалп - на \"Ювентус\", сочен за един от фаворитите в турнира. \"Аякс\" е на полуфинал, изнесе футболен урок и на \"Ювентус\" (СНИМКИ) \"Тотнъм\" спечели с 1:0 в Лондон през миналата седмица и ще опита да развали сезона на \"гражданите\", които са се устремили към четири големи трофея. Тимът ще бъде без контузения си таран Хари Кейн, а друг ас - Деле Али, може да играе с лонгета, тъй като счупи ръка в първата среща. \"Тотнъм\" направи показно в първата битка с \"Манчестър Сити\" \"Манчестър Сити\" може да разчита на всичките си асове. \"Ливърпул\" пък гостува на \"Порто\" с аванс от 2:0 и с мисъл както за гигантски сблъсък с \"Барселона\", така и за последните мачове във Висшата лига. Трудно е за вярване, че \"драконите\" са способни на малко чудо срещу \"червените\". Турнирна е и атмосферата в българския футбол. От 19 часа е първият полуфинал за Купата на България между \"Ботев\" (Пловдив) и ЦСКА-София. Снощи \"Локомотив\" (Пловдив) почти си осигури финал с 4:0 срещу \"Септември\". \"Тотнъм\" направи показно в първата битка с \"Манчестър Сити\"", "date": "2019.04.17", "title": "\"Тотнъм\" ще опита да вгорчи сезона на \"Манчестър Сити\""}
{"url": "https://clubz.bg/81921-organiziranata_prestypnost_po_golqma_zaplaha_za_evropa_ot_terorizma", "text": "Увеличаващото се насилие от организираната престъпност е най-голямата заплаха за сигурността на Европа - далеч повече от тероризма и миграцията. Това е изводът на представители на европейската агенция за полицейско сътрудничество Европол, съобщи Франс прес, цитирана от БТА, споделен по време на специализината конференция по сигурност в Хага.  Основните извършители на това нарастващо насилие са мафиотски групировки от Италия, Албания и Източна Европа, както и рокерски банди.  Гешев: Като казват, че няма борба с организираната престъпност, не им вярвайте Азиатските, африканските и южноамериканските групировки също са се включили в организираната престъпност в Европа, чийто годишен оборот е 110 милиарда евро. Все повече такива групировки работят в сътрудничество помежду си, стана ясно по време на конференцията.  Според участниците в конференцията на Европол организираната престъпност е останала встрани от общественото внимание през последните години заради фокуса върху терористични нападения и темата с миграцията в Европа. Експертите обаче смятат, че трябва да се организира трансгранично сътрудничество срещу този разрастващ се проблем. Резултатите от разследвания на организираната престъпност са повече от слаби, става ясно още от данните, изнесени по време на конференцията на Европол.", "date": "2019.04.17", "title": "Организираната престъпност - по-голяма заплаха за Европа от тероризма"}
{"url": "https://clubz.bg/81913-jan_mari_lo_pen_nareche_evrodeputatite_gluhi_i_nemi", "text": "Бившият лидер на френската крайна десница Жан-Мари льо Пен се сбогува с Европейския парламент, в който беше депутат 35 години. В прощалното си обръщение той обвини колегите си, че остават \"глухи и неми\" пред \"инвазията\" на мигрантите и разкритикува остро \"безполезността\" на институцията, предаде Франс прес. \"Един огромен миграционен феномен\", дължащ се на демографския растеж, \"заплашва да наводни северния континент, от който е част Европа, която, самата тя, е в демографски дефицит\", каза Льо Пен, който близо 40 години бе начело на Национален фронт, днес прекръстен на Национален сбор, но който беше изключен от него през 2015 г. след породили полемика изказвания за Холокоста. Жан-Мари льо Пен се обогатил съмнително с 1,1 милиона евро На пресконференция преди да произнесе речта си, Льо Пен заяви, че вижда в пожара в Нотр Дам в Париж \"знак\" за \"тегнещите над Франция заплахи\". Той каза, че катедралата е \"място на наследствен култ\" и че тя има директно участие във формирането на идентичността на Франция. \n\tЛьо Пен разкритикува \"безполезността на парламента в Страсбург, като го сравни с \"вятърна мелница\", в която евродепутатите носят \"чували с пясък вместо с жито\", за да пораждат илюзия за вършене на нещо. \n\tЗапитан кой е най-добрият му спомен във връзка с ЕП, Льо Пен каза, че това са били евроизборите през юни 1984 г., на които неговата партия е излязла от неизвестността и е преодоляла за първи път във Франция бариерата от 10 процента, което й позволи да излъчи 10 депутати. \n\tЛьо Пен разкритикува \"мошеничеството\" на ЕП, който, според него, му е измъкнал 320 000 евро под \"много спорен съдебен претекст\". \n\tНационален фронт беше обвинен от френското правосъдие, че е приложил в ЕП в Страсбург система за отклоняване в своя полза на средства за възнаграждение на своите парламентарни асистенти. Срещу Льо Пен има няколко съдебни процедури във връзка с тези предполагаеми фиктивни назначения и той трябва да възстанови на ЕП 320 000 евро. \n\tЖан-Мари льо Пен не изключи излизане на Франция от ЕС като крайна мярка, ако тя не успее да промени основно блока. \n\tВъпреки разногласията с дъщеря си Марин льо Пен, той прогнозира много добро представяне на листата на Национален сбор на изборите през май, още повече, че Еманюел Макрон е \"направил подарък, като е представил битката тогава като дуел между него и Льо Пен, пише БТА.", "date": "2019.04.17", "title": "Жан-Мари льо Пен нарече евродепутатите глухи и неми"}
{"url": "https://clubz.bg/81912-rusnacite_uvajavat_i_admirirat_stalin", "text": "Мнозинство от отговорилите при социологическо допитване, проведено в Русия, са се изказали положително за съветския лидер Йосиф Сталин. При това показаните резултати на одобрение са най-високите за последните 20 години, съобщи ДПА, цитирайки анкетата.  \n\t51 на сто от отговорилите казали, че се отнасят към Сталин с \"уважение\", \"адмирация\" или \"симпатия\", сочи анкетата на независимата социологическа агенция \"Левада център\", проведена миналия месец. Само 9 на сто са изразили \"неприязън\" или \"омраза\" към Сталин, а 26 на сто отговорили, че той им е безразличен. В царството на Путин възкръсна култът към Сталин Сталин бе начело на Съветския съюз три десетилетия до смъртта си през 1953 г. При неговото управление в края на 1930-те години бяха извършени \"Големите чистки\" с репресии, интернирания и масови екзекуции, припомня БТА. Смята се, че е избил над 20 милиона души.", "date": "2019.04.17", "title": "Руснаците уважават и адмирират Сталин"}
{"url": "https://clubz.bg/81920-tuk_prasetata_sa_okupirali_vsichki_vlasti", "text": "Осъдените на първа инстанция бивш кмет на район \"Младост\" Десислава Иванчева и заместничката ѝ Биляна Петрова разпространиха писмо от ареста. То е писано вечерта, след като бяха обявени присъдите им. Двете заявяват, че са невинни и призовават българите на евроизборите на 26 май да гласуват \"против прасетата, за да си върнем родината\". В момента тече събирането на подписи за участието на Иванчева като независим кандидат във вота за ЕП. Ето и пълния текст на писмото:", "date": "2019.04.17", "title": "\"Тук прасетата са окупирали всички власти\""}
{"url": "https://clubz.bg/81914-zelenski_shte_bie_poroshenko_s_nad_dva_pyti_poveche_glasove", "text": "Комедийният актьор и филмов продуцент Володимир Зеленски е вероятният победител в балотажа на президентските избори в Украйна в неделя. Това сочат резултатите от анкета, публикувани днес, предадоха Ройтерс и ТАСС.  \n\tПроучването на Киевския международен социологически институт установява, че на 21 април Зеленски ще получи 72,2 на сто от гласовете, а съперникът му, действащият президент Петро Порошенко - 25,4 процента. Анкетата е осъществена в периода 9-14 април сред 2004 човека от всички украински области без анексирания Крим.  Запознайте се с Володимир Зеленски От анкетираните 2,4 на сто са посочили, че ще пуснат невалидни бюлетини, което е в границите на статистическата грешка.  \n\tМиналата седмица анкета на социологическата група \"Рейтинг\" прогнозира 61 на сто за Зеленски и 24 на сто за Порошенко. На първия тур на 31 март актьорът получи двойно повече гласове от президента, съобщава БТА. ", "date": "2019.04.17", "title": "Зеленски ще бие Порошенко с над два пъти повече гласове"}
{"url": "https://clubz.bg/81918-borisov_bil_s_prinos_v_politologiqta_s_pylzqshta_diktatura_na_opoziciqta", "text": "Премиерът Бойко Борисов има принос към световната политическа теория и практика, мисълта му трябва да се анализира и изучава - така депутатът от БСП Румен Гечев коментира (с усмивка) изказването на Борисов отпреди ден, че в България имало опит за \"пълзяща диктатура\".  ГЕРБ узряла за партньорства с малки партии и за местния вот - срещу пълзящата диктатура Репликата на министър-председателя бе по адрес на БСП. Гечев днес припомни, че социалистическата партия е в... опозиция.  Гечев бе в проектосписъка на лидерката на БСП Корнелия Нинова за кандидати за изборите. И остана в него, но Националният съвет го прати на по-задна позиция - извън т.нар. избираема зона, в която беше първоначално.  каза по този повод Гечев пред бТВ.  Окончателно: Станишев на 5-о място. Пълна промяна на евролистата на Нинова По думите му Нинова не е била бламирана - макар че това беше най-масовата интерпретация на резултата от последния пленум, на който председателката на БСП не успя да изхвърли Сергей Станивеш от листата за евродепутати, а останалите й предложения бяха тотално разместени. Фаворитът й за второто място Янаки Стоилов пък се оттегли, след като Националният съвет го прати на 12-о място.  Румен Гечев заяви, че всеки един социалист, в това число и лидерката, носи отговорност за европейските избори. По думите му на 26 май след вота БСП ще празнува победа. Младите лица, които изненадващо попаднаха в челото на списъка, са хора с потенциал, добави той. И декларира, че БСП е демократична партия, припомняйки, че в нито една друга партия не е имало изобщо дискусия на номинациите. Прието е това, което е \"спуснато от боса\".  Нинова: Отговорност за листата носех досега, вече е на Националния съвет На коментара на Борисов, че списъкът на БСП бил \"ДС - шпионин, ДС-шпионин\", Гечев отвърна така:  Окончателно: Станишев на 5-о място. Пълна промяна на евролистата на Нинова Нинова: Отговорност за листата носех досега, вече е на Националния съвет", "date": "2019.04.17", "title": "Борисов бил с принос в политологията с \"пълзяща диктатура на опозицията\""}
