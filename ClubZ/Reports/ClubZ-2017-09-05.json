{"url": "http://clubz.bg/57983-evrodeputat_bylgarski_granichari_iznudvat_grajdani_na_es", "text": "Българските гранични полицаи с натиск и сплашване принуждават граждани на Европейския съюз и турските гастарбайтери и да плащат подкупи, твърди докладчикът за Турция и Източна Европа Кати Пири. Холандската евродепутатка внесе сигнал за корупция по българо-турската граница в Европейската комисия, обяви самата тя в туитър, където публикува запитването си към Европейската комисия.  Тези, които отказват да дават подкупи, получават \"съмнителни глоби\" или са принуждавани да чакат по 14 часа на границата и да дезинфекцират автомобилите си, казва още Пири. Пири внася въпросите си заедно с колежката си в Европейския парламент Кейтлин ван Бремпт и призовава турски гражани, които са станали свидетели или участници в корупционни практики да информират властите. Докладчикът за Турция и Източна Европа ще предаде доклада си и на българските власти, твърди \"Хюриет\". Пири припомня, че от 1 януари 2018 г. София поема председателството на Съвета на ЕС. Тя смята, че Европейската комисия трябва да се заеме сериозно с този проблем, след като България не успява да предотврати корупцията по границата.  ", "date": "2017.09.05", "title": "Евродепутат: Български граничари изнудват граждани на ЕС "}
{"url": "http://clubz.bg/57962-merkel_potvyrdi_che_iska_kraj_na_turskite_pregovori_za_chlenstvo_v_es", "text": "Германия ще настоява Европейският съюз да прекрати окончателно преговорите за членство с Турция, заяви днес пред Бундестага канцлерката Ангела Меркел. Така тя потвърди намерението си, заявено в телевизионния дебат с претендента за поста й Мартин Шулц в неделя вечерта. Шулц обеща да направи същото, ако стане канцлер. Говорейки три седмици преди парламентарните избори в Германия, където ще се бори за четвърти мандат, Меркел каза, че ЕС и Германия трябва да преосмислят отношетнията си с ЕС. Турция стана централна тема във външнополитическата част на предизборната кампания. Анкара обвини германските политици в популизъм. Унгарският министър-предсетадел Виктор Орбан е сред неговите почитатели в Европа и сред острите критици на Меркел и на Европейската комисия. Ердоган залага и на страха на европейците от евентуална миграционна вълна, която той може да се отприщи, ако отвори северните граници на страната си за трите милиона бежанци и мигранти, предимно от Сирия и Ирак, които тя послонява.", "date": "2017.09.05", "title": "Меркел потвърди, че иска край на турските преговори за членство в ЕС"}
{"url": "http://clubz.bg/57967-bivsh_zdraven_ministyr_oglavi_onkologiqta_v_sofiq", "text": "Бившият здравен министър от първия кабинет на Бойко Борисов - д-р Стефан Константинов, е новият директор на Националната онкологична болница в София (СБАЛО). Консурсът за поста бе проведен през август от Министерството на здравеопазването. Сред кандидатите за шеф на онкологията освен Константинов  бяха и бившият шеф на Изпълнителната агенция \"Медицински одит\" д-р Симеон Василев, и настоящият директор на Националния раков регистър проф. Здравка Валерианова.  \n\tПървите двама кандидати са получили най-високи оценки, но тази ва бившия здравен министър е по-добрата -  5.65 срещу 4.78 за Василев. До избора на нов директор на най-старана и най-голяма държавна болница за лечение на онкологични заболявания се стигна след оставката на д-р Валентин Ангелов. Той бе назначен в лечебното заведение по времето на кабинета „Орешарски\". Прокуратурата обаче повдигна обвинение на Ангелов с твърдение, че е по негово време болницата е ощетена с почти 2 млн. лв. заради закупуване на лекарства на много високи цени. Разследването е започнало по сигнал на ДАНС през 2015 г. и според него са заплащани доставки на лекарствени продукти, отпаднали от позитивния лекарствен списък, както и на медикаменти с изтекъл срок на годност. Разпитани са десетки свидетели, но всички разпитани пациенти са заявили, че са получили лечение, става ясно от материал на бТВ по темата. След оттеглянето на Ангелов онкологията се управляваше временно от проф. Панайот Куртев. ", "date": "2017.09.05", "title": "Бивш здравен министър оглави онкологията в София"}
{"url": "http://clubz.bg/57961-protest_na_rabotnici_ne_sme_robi", "text": "Съвместен протест на бивши служители от известна верига хранителни хипермаркети, мобилен оператор, шивачки и миньори се събра пред Народното събрание. Всички те протестираха за неполучени заплати, макар че са дали труда си. Като организатор бе обявен Автономният работнически синдикат. Хората искат промени в законодателството, включително и в Наказателния кодекс, предвиждащи затвор за некоректните работодатели. При тях се появи единствено омбудсманът Мая Манолова. Мит ли е, че българите получават най-ниски заплати Преди това пред Нова тв тя каза, че у нас има \"професионален социално слаб\", който се оказва собственик на фалиращи дружества и това не носи никакви последствия за измамниците-работодатели. По думите й, за да се решат тези проблеми, тя и екипът й са внесли законодателни промени. „Едно от предложенията е забраната да бъде продадена фирма преди да са изплатени заплатите на служителите”, даде пример Манолова. Второто важно решение според нея е създаването на работещ механизъм и парите, които се събират във Фонда за гарантиране на вземанията да се дават на работниците на фалиращи предприятия.  ", "date": "2017.09.05", "title": "Протест на работници: Не сме роби"}
{"url": "http://clubz.bg/57965-nqma_danni_za_chujda_namesa_pri_zastrelqnoto_dete_v_strelcha", "text": "Това каза днес на извънреден брифинг говорителката на главния прокурор Румяна Арнаудова по повод поредния инцидент - този път в Стрелча, където бе открито смъртоносно простреляно с пушка момче на 11 г. 11-годишно дете е застреляно с пушка в Пазарджишко Към този момент няма каквито и да е данни за убийство. Възможните версии, по които в момента работи полицията, е нещастен случай, както и склоняване към самоубийство, разясни Арнаудова. По думите й детето е било намерено от майка си. Засега е започнато разследване срещу  бащата на детето заради незаконни боеприпаси. „Незабавно е бил посетен домът на родителите лично и от районния прокурор на Панагюрище. Снети са дактилоскопни отпечатъци и от ръцете, и от краката на детето. Задължително, по указания на наблюдаващия прокурор, ще бъде извършен и следствен експеримент, защото за разследването е от изключителна важност да установим всички факти и да дадем отговор на въпросите как се е стигнало до този инцидент. Ловната пушка е била заредена и самият изстрел е с патрон 12-и калибър“, коментира Арнаудова. По думите ѝ се разпитват близките на детето, както и приятелският му кръг. Арнаудова поясни, че една от касите е била на бащата, а другите две – на чичото и дядото на детето. „Там са открити законни оръжия, които са надлежно съхранявани. Обвинението е работно и текст, по който формално започваме разследването. Истината е, че се разследват всички възможни версии, за да стигнем до истината.\"  ", "date": "2017.09.05", "title": "Няма данни за чужда намеса при застреляното дете в Стрелча"}
{"url": "http://clubz.bg/57969-modulyt_check_czechs_na_one_dance_week_dobavq_oshte_spektakli_kym_programata_si_snimkivideo", "text": "След шампионския спектакъл, посветен на Мохамед Али, “Стъпка преди края“, който ще видим на сцената на Дома на културата „Борис Христов“ в Пловдив на 8 октомври от 20:00 часа, специалната програма Check The Czechs добавя още два спектакъла към сегмента си – „Гайд“ на 24 септември от 19:30 часа и „Разказвачката“ на 8 октомври от 16:30 часа. Модулът, който поставя във фокус чешката съвременна изпълнителска сцена, е куриран от Ивона Кройцманова – моторът зад почти всички изпълнителски феномени в Чехия. Мохамед Али възкръсва на One Dance Week В „Гайд“ двама танцьори въплъщават един и същи герой в различни отрязъци от време. Аудиовизуалният спектакъл е светлинна панорама на живота, в която “преди“ и „сега“ се сливат, за да поканят на сцената другия аз. Представлението на хореографа Вера Ондрашикова е отличено за визуални ефекти и за фаворит на публиката. \n\t „Разказвачката“ навлиза в най-тъмните пластове на интимния женски свят. Сесил да Коста танцува, пее и преживява екстремно физическо натоварване на сцената. Изпълнителката се вдъхновява от романа на Атик Рахими „Камъкът на търпението“, в който афганистанска жена се осмелява да говори за насилие, сексуални посегателства, потисничество и още преживени страдания пред нейния изпаднал в кома съпруг. На сцената буквално и преносно ще се разбиват стени от тухли, построени от самите нас. Спектакълите от програмата Check The Czechs гостуват на юбилейното издание на One Dance Week в Пловдив с подкрепата на Чешки център в София, Посолството на Чехия в София, Министерство на културата на Чехия. \n\t Танцова революция от Африка на One Dance Week (СНИМКИ+ВИДЕО) За повече информация следете Facebook   и   на One Dance Week, както и  . Юбилейното 10-то издание на фестивала започва на 23 септември в Дом на културата „Борис Христов“ - (Пловдив) и ще продължи до 15 октомври. Специалната програма предлага на зрителите завладяващи спектакли от три континента. ONE DANCE WEEK: На 10 години В продажба е   за One Dance Week на цена от 55 лв., както и билетите за спектаклите от програмата Check The Czechs на цени от 10 и 15 лв. Танцова революция от Африка на One Dance Week (СНИМКИ+ВИДЕО) ONE DANCE WEEK: На 10 години", "date": "2017.09.05", "title": "Модулът Check The Czechs на One Dance Week добавя още спектакли към програмата си (СНИМКИ+ВИДЕО)"}
{"url": "http://clubz.bg/57956-putin_trymp_ne_mi_e_nevesta_i_az_ne_sym_mu_mladojenec_che_da_sym_razocharovan", "text": "Налагането на по-тежки санкции на Северна Корея е безсмислено, а заплахи за военни действия срещу Пхенян може да доведат до \"световна катастрофа\", заяви руският президент Владимир Путин, цитиран от Ройтерс. Той призова за диалог с режима на Ким Чен Ун и критикува подхода на американската дипломация за справяне с конфликта. Путин критикува решението на Вашингтон да наложи санкции върху руски фирми, които са обвинени, че търгуват със Северна Корея. САЩ пред Съвета за сигурност: Ким Чен Ун си проси война Москва си запазва правото да съкрати още броя на дипломатите на САЩ в Русия, но засега няма да го прави, заяви още Путин. Той каза също, че ще възложи на Министерството на външните работи на Русия да се обърне към американски съд заради изземването на руска дипломатическа собственост в САЩ. Путин напомни, че Москва и Вашингтон са се споразумели да изравнят броя на дипломатическите служители в Русия и САЩ. В Русия работят около 1300 американски дипломати, а руските в САЩ са 455. При това по думите на Путин в тези 455 служители Русия е включила и 155 души, работещи към ООН, които, \"строго погледнато, не са дипломати с акредитация от Държавния департамент на САЩ, а са сътрудници на международна организация\". Руските дипломати опразниха консулството в Сан Франциско Тръмп: Благодарен съм на Путин, че изгони дипломатите ни. Ще спестим много пари от заплати Путип предупреди, че решение на САЩ да доставя оръжие на Украйна би изострило конфликта в източната част на страната и вероятно би предизвикало проруските сепаратисти да засилят натиска си. Коментарът на Путин, който може да бъде възприет като прикрита заплаха, продължава: През миналия месец военният министър на САЩ Джеймс Матис посети Киев и заяви, че обмисля снабдяването на Украйна с оръжия, така че страната да може да се защитава. Меркел: Санкциите срещу Русия ще паднат само ако Киев си върне Донбас Русия ще внесе в Съвета за сигурност на ООН резолюция за разполагане на миротворци на Обединените нации по линията на контакт в Донбас, за да гарантират сигурността на служителите на Организацията за сигурност и сътрудничество в Европа. Разполагането на сили на ООН, които да гарантират сигурността на мисията на ОССЕ в Донбас, ще бъде от полза \"за решаването на проблемите в Югоизточна Украйна\", заяви Путин. Разполагането на въоръжени сили ще стане възможно само при съгласуване по въпроса с представителите на самопровъзгласилите се републики в Донбас. Макрон: Няма да оставим Путин да се измъкне безнаказан за Украйна На въпрос дали е разочарован от американския си колега Доналд Тръмп заради охладняването на отношенията между двете страни, Путин отговори: Все пак Путин изрази надежда, че ще постигнат компромис в интерес на народите на двете страни, предаде ТАСС. Руските дипломати опразниха консулството в Сан Франциско Тръмп: Благодарен съм на Путин, че изгони дипломатите ни. Ще спестим много пари от заплати Меркел: Санкциите срещу Русия ще паднат само ако Киев си върне Донбас Макрон: Няма да оставим Путин да се измъкне безнаказан за Украйна", "date": "2017.09.05", "title": "Путин: Тръмп не ми е невеста и аз не съм му младоженец, че да съм разочарован"}
{"url": "http://clubz.bg/57976-nad_2_mln_bylgari_znaqt_za_sluchai_na_partien_reket", "text": "Данните са от национален представителен за пълнолетното население телефонен сондаж сред 802 интервюирани, проведен на трети и четвърти септември. Изследването е част от регулярната програма на  за отчитане на обществените настроения, уточняват от агенцията. През миналата седмица президентът Румен Радев заяви, че според него държавният глава трябва да назначава шефа на този орган. На подобно мнение са и от БСП. От управлявашата партия ГЕРБ смятат, че контролът трябва да е в ръцете на правителството.  70 на сто от участниците в актуално изследване на \"Галъп интърнешънъл\" казват, че е \"по-добре този орган да бъде под контрола най-вече на президента\". 21% подкрепят предложението контролът да бъде в ръцете на самите управляващи. Президентът иска да назначава шефа на антикорупционния орган     А по отношение на случая с фалита на КТБ вече се е оформила доминираща интерпретация в масовото съзнание - за 70% от пълнолетните българи банката е умишлено фалирана, за да се разграбят активите ѝ. Всеки шести (15%) счита, че вината изцяло е на банкера Василев, а 6% са съгласни и с едното, и с другото.  Антоанета Василева: Ще направим случая \"КТБ\" световноизвестен   Антоанета Василева: Ще направим случая \"КТБ\" световноизвестен", "date": "2017.09.05", "title": "Над 2 млн. българи знаят за случаи на партиен рекет"}
{"url": "http://clubz.bg/57974-rokli_i_romansi_vyv_veneciq_snimki", "text": "От 30 август на остров Лидо във Венецианската лагуна се стичат актьори, за да покажат най-новите си роли, рокли и романси. На 4 септември беше премиерата на филма Three Billboards Outside Ebbing, Missouri. Това е най-новият филм на британския режисьор и драматург Мартин Макдона. Сред актьорите в продукцията са Питър Динклидж, Уди Харелсън и Сам Рокуел. Динклидж не се появи, но пък друг актьор от приключилия преди дни сериал „Игра на тронове“ за пръв път успя да се порадва на славата си на толкова голям кинофорум – Пилоу Асбег. Датчанинът изпита безценни мигове във Венеция, след като цял свят оцени безумния блясък в очите на неговия Юрон Грейджой в „Троновете“. Присъствието на Асбег на фестивала е заради филма Woodshock на сестрите Кейт и Лаура Маливи, на премиерата му бе и Кирстен Дънст. Още една прескъпа звезда – Дженифър Лорънс – пристигна на фестивала, за да представи ролята си в Mother!, новият филм на Дарън Ароновски. Във Венеция са и останалите прочути участници в продукцията – Хавиер Бардем и Мишел Пфайфър. В Лидо акостира и легендарната италианска актриса Клаудия Кардинале.", "date": "2017.09.05", "title": "Рокли и романси във Венеция (СНИМКИ)"}
{"url": "http://clubz.bg/57963-da_pomognem_na_dani", "text": "Даниел Димитров Иванов (Дани) от гр. Хасково е на 11 години и страда от  . До 7-годишната си възраст е едно активно, безгрижно и весело момче. Неочакваната смърт на баща му от инфаркт през 2013 г. отключва тежкото заболяване. От 2013 г. се провеждат редица рехабилитации и той се опитва да се бори с  прогресиращото отслабване на всички мускули в тялото си. Губи подвижността на ходилата и долните си крайници и от началото на 2017 г. вече е с невъзможност да се обслужва и движи самостоятелно. Въпреки това с огромни усилия посещава училище и през 2017 г. завърши успешно четвърти клас в гр. Хасково. Единственото средство, с което успява да се придвижва сам в последните месеци, е триколка, изработена специално за неговото състояние. Перспективата в близките години е постепенно пълно обездвижване, сърдечна и дихателна недостатъчност с всички пагубни за организма последствия. Фондът за лечение на деца е отказал помощ на Дани. Този отказ изглежда много формален по няколко причини. На първо място заболяването е неврологично, а детето е прегледано от двама ортопеди. Майката е поискала становищата на лекарите, но още не ги е получила. В отказа се твърди, че \"такова лечение има и в България\". За заболяването на Дани – мускулна дистрофия тип Дюшен  - няма измислено лечение в цял свят. Но има открити терапии, които облекчават и могат да стопират развитието на болестта. Преди няколко месеца Дани беше прегледан от турския проф. Ердал Карайоз. Заедно със своя екип в реномираната болница \"Лив Хоспитал-Истанбул\" проф. Карайоз използва иновативни методи за лечение със стволови клетки на мускулни дегенеративни заболявания, като резултатите са изключително обнадеждаващи и при заболяването на Дани. Според турските специалисти деца като Дани имат шанс напредването на заболяването им да бъде овладяно и дори да се постигне осезаемо подобрение в състоянието им. Курсът на лечение изисква ежегодно по четири манипулации в рамките на 4-5 последователни месеца. Курсът на лечение в рамките на една година е 32 000 USD. Ако организмът на Дани отговори положително, лечението ще продължи и в следващите години. Майката е решила да не обжалва решението на фонда, тъй като е напълно ангажирана с болното си дете и е трудно да се бори с ежедневните си грижи, камо ли пък да води дела и да се разправя с институции.  Тъй като болестта бързо напредва, първата манипулация по лечението в Турция е насрочена за септември 2017 и майката ще използва средства, събрани до момента от съграждани с добри сърца чрез благотворителни кампании в Хасково. За съжаление за семейството и близките е непосилно набавянето на още 24 000 USD за останалите три манипулации, необходими до края на годината за първия курс на лечение.", "date": "2017.09.05", "title": "Да помогнем на Дани"}
{"url": "http://clubz.bg/57973-syrbiq_presmqta_srednata_skorost_pri_byrzo_karane_idvat_jestoki_globi", "text": "Министерството на външните работи уведоми, че от 1 септември 2017 г. на територията на Република Сърбия започна прилагането на , движещи се по автомагистралите в страната. За целта устройствата, отбелязващи часа на преминаване през пунктовете за заплащане на магистралните такси, са синхронизирани. Внимание: полицията в Европа и у нас от днес наказва за скорост Глобите имат следните парични измерения: Освен парични глоби се налагат и наказания лишаване от право на управление на МПС за различен период от време. При превишаване на средната скорост същата ще се изписва на касовата бележка, която се получава при заплащане на магистралните такси.  ", "date": "2017.09.05", "title": "Сърбия пресмята средната скорост при бързо каране. Идват жестоки глоби"}
{"url": "http://clubz.bg/57977-pochina_jurnalistkata_petq_petrova", "text": "Ненадейно и без време загубихме журналистката Петя Петрова. Петя си отиде само на 40 години след тежка битка с рака. Петя стана популярна и обичана първо като спортен репортер от несъществуващия вече \"Нощен Труд\", \"Стандарт\" и \"7 дни спорт\", но разгърна работата си на журналист във всички сфери, включително и в политиката в Канал 3, ръководен по онова време от Сашо Диков. Тя се разделя с медията след \"неправилен\" репортаж за протест на земеделски производители, а в знак на несъгласие тогава заедно с нея напуска и Сашо Диков. Журналистката остана завинаги на 40 г.", "date": "2017.09.05", "title": "Почина журналистката Петя Петрова"}
{"url": "http://clubz.bg/57978-potvyrdeno_machyt_djoshua_pulev_e_na_28_oktomvri_v_kardif", "text": "Мачът за световната титла по бокс в тежка категория между първенеца Антъни Джошуа и основния претендент Кубрат Пулев ще се играе на 28 октомври на стадион \"Принсипалити\" в Кардиф, официално съобщи мениджърът на британеца Еди Хърн в социалните мрежи.     Договорът между Хърн и немските промоутъри от \"Зауерланд\", които представляват Кобрата, е подписан. Датата и мястото бяха спрягани от началото на лятото. \"Принсипалити\" е националният стадион на Уелс. Вариантът с Лас Вегас е отпаднал. Кобрата скочи на мениджърите си за мача с Джошуа Капацитетът на арената е 74 500 седящи места. На официалния й сайт събитието вече е качено, но продажбата на билети днес не бе стартирала. Разпространен е плакатът на битката. Кобрата люто се закани на Джошуа На мача Джошуа - Пулев ще бъдат заложени три шампионски пояса, които англичанинът придоби по-рано тази година, след като нокаутира Владимир Кличко на стадион \"Уембли\". Кобрата люто се закани на Джошуа", "date": "2017.09.05", "title": "Потвърдено: Мачът Джошуа - Пулев е на 28 октомври в Кардиф"}
{"url": "http://clubz.bg/57972-evropa_moje_skoro_da_e_v_obsega_na_raketite_na_phenqn", "text": " Министърът на отбраната на Франция предупреди днес, че Северна Корея може да развие балистични ракети, които да достигат до Европа по-скоро, отколкото се очаква. Междувременно севернокорейският посланик в Женева Хан Те Сон каза, че успешните опити с водородна бомба и балистична ракета, която може да я носи, са част от план тя да изгради \"стратегическа ядрена сила\". Той нарече бомбата и ракетата \"пакет с подарък, който не е предназначен за никого другиго освен за САЩ\". Хан обеща \"нови пакети\" и мотивира мерките на страната си като \"упражняване на въздържане и оправдано право на самоотбрана\". Той говори на организирана от ООН конференция по разоръжаването.", "date": "2017.09.05", "title": "Европа може скоро да е в обсега на ракетите на Пхенян"}
{"url": "http://clubz.bg/57971-razreshiha_na_serebrennikov_2_chasa_razhodka_v_kvartala", "text": "Московският градски съд отказа да удовлетвори жалбата на обвинения във финансови измами режисьор Кирил Серебренников срещу мярката му за неотклонение и той остава под домашен арест. Смекчени са само условията – разрешено му е всеки ден между 18 и 20 часа да се разхожда в квартала си и да общува по телефона с адвоката си – съобщава Би Би Си.  В хода на изслушването режисьорът поиска да му бъде разрешено да се среща с лама   и йога терапевт, но му било отказано. Режисьор в клетка (СНИМКИ)  Пред съда са били представени няколко десетки нови поръчителства от руски дейци на културата. Сред подкрепилите го са колегите му Марк Захаров, Александър Сокуров, Глеб Панфилов, Евгени Каменкович, певецът Валерий Меладзе, моделът Наталия Водянова и други. „Обвинението срещу Кирил Серебренников е в разхищение на 68 млн. рубли  от бюджета на неговия проект „Платформа“. Освен Серебренников, който е под домашен арест от 23 август, обвиняеми по делото са бившият счетоводител на театралната компания „Седмо студио“ Нина Масляева, бившият генерален директор на „Седмо студио“ Юрий Итин и бившият директор на „Гогол център“ Алексей Малобродски. Показен арест на известен руски режисьор По време на изслушването представителите на защитата са отбелязали, че през 2014 г. на „Седмо студио“, където според следствието е направено разхищението, е бил проведен одит. Самият режисьор заяви, че не е имал отношение към финансовите дейности на „Седмо студио“. Адвокатите на Серебренников са оспорили показанията на бившия главен счетоводител Нина Масляева, която е в ареста. През юни Масляева призна напълно вината си и сключи сделка със следствието, а в началото на август стана известно, че е дала показания против Серебренников. Разпитана в качеството си на свидетел е била участвалата в няколко спектакли на „Платформа“ актриса Виктория Исакова. Междувременно в неделя вечерта в публичното пространство немският актьор Ларс Айдингер   разпространи писмо, приписвано на Кирил Серебренников. В инстаграм Айдингер твърди, че при последното си гостуване в Германия Серебренников му е предал послание с молба да бъде публикувано в случай на арест. Актьорът не уточнява кога се е случило предаването на писмото. В понеделник, 4 септември, преди заседанието на съда адвокатът на Серебренников е заявил, че смята за провокация писмото. В отговор на въпрос на Би Би Си от администрацията на президента на Украйна са съобщили, че нито президентът Порошенко, нито упълномощени от него лица са се обръщали с предложения за сътрудничество към Кирил Серебренников. По-рано Айдингер, който изпълнява ролята на император Николай II във филма на Алексей Учител „Матилда“, подписа петиция в защита на Серебренников в германското списание \"Шпигел\". Тя е подкрепена и от още 34 дейци на културата от Запада. Показен арест на известен руски режисьор", "date": "2017.09.05", "title": "Разрешиха на Серебренников 2 часа разходка в квартала"}
{"url": "http://clubz.bg/57980-euforiq_v_haskovo_grisho_se_pribra", "text": "Най-добрият български тенисист Григор Димитров се прибра в родния си град Хасково от Щатите, където участва на US Open и отпадна във втория кръг, пише  Гришо се появи на кортовете на “Юнак”, където върви детски тенис турнир в рамките на празничната програма за деня на Хасково 8 септември. Това предизвика истинска еуфория, като всички искаха да се снимат със звездата. За да се срещне с Григор, на кортовете дойде и кметът на града Добри Беливанов. Крах в Ню Йорк - Григор отпадна безславно на US Open Димитров използва ранното си отпадане от Откритото първенство на САЩ и е в родното си място за няколко дни, за да се види със семейството и приятелите. Той поздрави кмета Добри Беливанов с предстоящия празник, а двамата обсъдиха варианти за развитие на тениса в Хасково. Григор Димитров изрази задоволството си от новите кортове на клуба, в който е картотекиран - “Хасково 2015”. С решение на общинския съвет стара спортна площадка бе отдадена на концесия на клуба. Там тренират над 170 деца. Сред тях е и тенисист от Русия, има заявки за тренировки на още няколко деца от чужбина. По-късно Григор Димитров бе приет и от президента Румен Радев.", "date": "2017.09.05", "title": "Еуфория в Хасково - Гришо се прибра"}
{"url": "http://clubz.bg/57968-nsi_potvyrdi_ikonomikata_narasna_s_36_za_godina", "text": "Брутният вътрешен продукт (БВП) на България достига до 24,1 млрд. лв. през второто тримесечие, което е увеличение с 3,6 на сто спрямо същия период м.г., показват последните сезонно изгладени данни на Националния статистически институт.  Това е най-силният темп на разширяване на българската икономика от второто тримесечие на 2016 г. насам. За сравнение в периода януари-март ръстът беше 3,5%.  Преизчислен в евро, БВП възлиза на 12,3 млрд. евро, като на човек от населението се падат 1741 евро. Икономиката скокна с 3,5% за първото тримесечие Произведените стоки и услуги нарастват с 1% спрямо първото тримесечие на 2017 г. Това пък е най-силният растеж на тримесечна база от първите три месеца на 2015 г. насам. Икономическият ръст се дължи Крайното потребление отбелязва ръст от 4,2%. Износът се увеличава с 6,5%, а вносът нараства със 7,7%. Относителният дял на добавената стойност, реализирана от дейностите в сферата на услугите, традиционно се увеличава от 66% на 66,4 на сто. Аграрният сектор също се повишава с 0,2 процентни пункта до 4,1%.  Индустрията отбелязва спад в добавената стойност на икономиката с 0,6% до 29,5 на сто. За крайното потребление през второто тримесечие на 2017 г. се изразходват 75,4% от произведения БВП. Инвестициите формират 21,3% от произведените стоки и услуги. ", "date": "2017.09.05", "title": "НСИ потвърди: Икономиката нарасна с 3.6% за година"}
{"url": "http://clubz.bg/57982-katar_iska_da_naema_bylgarski_stroiteli", "text": "Министърът на общините и околната среда на Катар Мохамед Ал-Румейхи се интересува от възможността Катар да наеме висококвалифицирани специалисти в областта на строителството за реализацията на инфраструктурни проекти в страната. Емирството има и подчертан интерес за внос на българска земеделска продукция. Това стана ясно след среща Ал-Румейхи с българския регионален министър Николай Нанков.  Той бе сред официалните гости за откриването на пристанище „Хамад“ в Катар.  Церемонията бе под патронажа на емира на страната шейх Тамим бин Хамад Ал-Тани, който присъства на събитието.  Пристанището е един от най-значимите инфраструктурни проекти в Катар и се предвижда да бъде сред най-големите в района на Близкия изток. То е разположено на площ от 28,5 кв.км. Планираният му годишен капацитет е да достигне 7,5 млн. контейнера, 1,7 млн. тона товари и 1 млн.т. силозен капацитет.  Разполага със складови пространства за 500 000 автомобила, база за прием на живи животни и съпътстваща инфраструктура, отговаряща на най-високите световни стандарти, между които контролна кула с височина 110 м, най-съвременна товароподемна и транспортна техника, митническа зона с възможности за обработка на 5600 контейнера дневно и др.  В кулоарите след откриването на пристанището министър Нанков е разговарял с Акбар Ал Бакер, главен изпълнителен директор на „Катар еъруейз“. И двамата изразиха задоволството си от функционирането на директната самолетна линия София-Доха. Министерството на регионалното развитие и благоустройството ще организира посещение на български кметове за обмяна на опит и създаване на контакти за реализация на съвместни проекти. Хей, Катар, ти роден наш! Обичайно срещите на представители на българската власт в Катар са съпроводени с новини за инвестиции в грандиозни инфраструктурни проекти у нас -  Интересът към земеделската ни продукция също е траен – датира поне от 2012 г., когато голяма правителствена делегация бе на посещение на международен бизнес форум в Доха. Тогава беше договорен огромен износ на агнета. Тази визита остана в аналите и с освобождаването на тогавашния икономически министър Трайчо Трайков непосредствено след приключването й. Тиражираната причина бе, че той отишъл на плаж, докато премиерът Борисов бил на работни срещи. По-късно обаче Трайков опроверга тези твърдения и отдаде освобождаването му на принципни различия с провежданата политика.  \n\t ", "date": "2017.09.05", "title": "Катар иска да наема български строители"}
{"url": "http://clubz.bg/57970-trqbvat_li_vi_40_tona_konfiskuvani_banani_nap_gi_prodava_v_podgumer", "text": "Националната агенция за приходите (НАП) продава близо 40 тона конфискувани банани с произход Колумбия в две партиди от по 1080 кашона, съобщиха данъчните. Всеки, който желае да се включи в наддаването, може да огледа стоката на 5 и на 7 септември в Стопанския двор на село Подгумер. Началната цена за едната партида банани е 36 828.78 лв. и 36 047.44 лв. за другата, което означава по 1.84 лв. за килограм.  Валидни обаче ще са и всички предложения за цена, не по-ниска от 50% от тази стойност, т. е. 92 стотинки за килограм, уточняват от приходната агенция. За продажбата на бананите има протокол за извършена проверка от Българската агенция за безопасност на храните. Предложенията ще се разгледат на 8 септември. Бананите са конфискувани от звеното \"Фискален контрол\" на данъчните.", "date": "2017.09.05", "title": "Трябват ли ви 40 тона конфискувани банани? НАП ги продава в Подгумер"}
{"url": "http://clubz.bg/57964-jena_v_rozovo_li_shte_obqvi_apokalipsisa_eto_koq_e", "text": "Ако апокалипсисът бъде обявен по телевизията, вероятно това ще бъде дело на облечената в розово говорителка на новините в Северна Корея.  е лицето на севернокорейската държавна телевизия и почти винаги, когато Пхенян постигне напредък по ядрената или балистичната си програма, тя се появява,за да прочете съобщението с приповдигнат тон. Ри е родена през 1943 г. в бедно семейство и учи театрално майсторство в университет в Пхенян. Само три години след като започва работа в корейската телевизия, тя е повишена в главен говорител на новините. 74-годишната Ри, известна като \"говорителката на народа\", винаги е облечена в розово. Тя рядко изоставя войнствения си стил, но когато обявява смъртта на първия севернокорейски лидер Ким Ир Сен и по-късно тази на сина му Ким Чен Ир, първа задава тона на мелодраматичното оплакване, избухвайки в сълзи. Ри се пенсионира през 2012 г., но се връща в национален ефир винаги, когато има важни съобщения за военния напредък на страната. По-голяма част от времето си обаче прекарва в обучаване на следващото поколение говорители на държавната телевизия. През 2009 г. държавно списание разказва за луксозния живот на Ри в Пхенян заедно със съпруга й, децата й и внуците й.", "date": "2017.09.05", "title": "Жена в розово ли ще обяви апокалипсиса?... Ето коя е"}
{"url": "http://clubz.bg/57959-shefyt_e_dlyjen_da_vi_predupredi_ako_sledi_slujebniq_vi_imejl", "text": "Фирмите трябва да предупреждават служителите си, когато следят как те използват служебната си електронна поща, реши днес Европейският съд за защита на правата на човека в Страсбург. Той се произнесе по жалба на румънеца Богдан Бърбулеску, който бил уволнен пред десет години, защото използвал служебния си имейл да контактува с брат си и годеницата си. Румънски съд отхвърлил жалбата на Бърбулеску срещу уволнението. Съдиите в Страсбург обаче са постановили, че магистратите в родината на Бърбулеску не са защитили правото му на лична неприкосновеност, като са пренебрегнали обстоятелството, че фирмата не е предупредила уволнения, че следи служебния му имейл. Като мотив за освобождаването от работа тя е представила разпечатки от личната му кореспонденция през служебната електронна поща.", "date": "2017.09.05", "title": "Шефът е длъжен да ви предупреди, ако следи служебния ви имейл"}
{"url": "http://clubz.bg/57985-zeleni_se_jalvat_v_bryuksel_protiv_zakonoproekti_na_gerb", "text": "Природозащитници искат от Европейската комисия да се намеси срещу законопроект на българското правителство, който според тях оскъпява обжалването на инфраструктурни проекти и ограничава възможностите за него,  съобщава  днес уебсайтът EurActiv.  Той цитира проекти за изменения в Административнопроцесуалния кодекс и Закона за опазване на околната среда (ЗООС), които Народното събрание се очаква да обсъди и гласува през септември (президентът Румен Радев наложи вето именно на ЗООС, б.р.). Ако бъдат приети, те ще увеличат таксите за административни дела, включително за оценки за въздействие върху околната среда. Поправка в кодекса би наложила шестмесечен краен срок за подаване на жалби срещу големи инфраструктурни проекти, класифицирани като обекти \"от национално значение\" и би ограничила тези жалби до една, твърдят зелените активисти.  В  писмо  до еврокомисарите Кармену Вела (околна среда), Вера Йоурова (правосъдие) и Корина Крецу (регионално развитие) 13 природозащитници протестират срещу законопроектите. Според тях те нарушават българското и европейското законодателство и други международни задължения на страната.  Сред тези задължения те посочват произтичащите от  Конвенцията от Аархус , която задължава властите да дават на обществеността пълна информация свързана с опазването на околната среда и да осигуряват участието й в свързани с природата решения.  EurRActiv  цитира Сам Брайт, адвокат на правната природозащитна група с нестопанска цел  ClientEarth, според когото законопроектите \"биха нарушили правото на справедлив процес и на достъп до правосъдие без забранителни разходи\".  Публикацията цитира и българската неправителствена организация \"За Земята\", според която  \"тези тревожни предложения идват от страна, която трябва да поеме председателството на ЕС след няколко месеца. В тези бурни времена България се отправя в погрешна посока\".", "date": "2017.09.05", "title": "Зелени се жалват в Брюксел против законопроекти на ГЕРБ"}
{"url": "http://clubz.bg/57979-kosovo_kraj_na_politicheskata_kriza_shte_ima_pravitelstvo", "text": "Дясноцентристката коалиция, водена от бившия премиер Рамуш Харадинай, подписа споразумение за формиране на правителство с малката партия Нов алианс за Косово, съобщи Ройтерс. Това прекрати продължилата три месеца политическа криза след изборите на 11 юни. Чрез споразумението партиите ще си осигурят 63 места в 120-местния парламент (от Новия алианс за Косово ще дойдат общо четири).  Президентът Хашим Тачи се очаква да даде мандат на Харадинай да формира правителство до няколко дни. Депутатите отлагаха с процедурни хватки избора на председател на парламента в продължение на месеци, за да се избегне гласуването за кандидат-премиер и правителство, което би било следващата точка в дневния ред. Издирван от Сърбия за военни престъпления печели изборите в Косово Срещу лидера на Алианса за бъдеще на Косово Харадинай има издадена международна заповед за арест от Сърбия заради предполагаеми военни престъпления.  Той е изправян два пъти пред Международния трибунал в Хага и е оправдан и по двете дела. Сърбия обаче го обвинява за престъпления, които не са били предмет на процеса в Хага и твърди, че има допълнителни доказателства за вината му. Харадинай е обвиняван за убийства и измъчване на сърби и техни цивилни поддръжници по време на Косовската война за независимост през 1998-1999 г.  Харадинай отрича да е извършил престъпления. През 2005 г. той се отказва от поста на министър-председател, за да се изправи пред трибунала в Хага. Малката партия Нов алианс за Косово пък е водена от Беджет Пацоли - влиятелен бизнесмен и бивш президент на страната, който според някои медии е най-богатият човек в Косово. През 2011 г. той напуска президентския пост, след като изборът му бе обявен за противоконституционен. Пацоли, който има швейцарски паспорт, печели много договори с руското правителство за реставриране на държавни сгради в Москва през деветдесетте години.  Преди десетина години премести бизнеса си от Москва в Казахстан. Не е ясно какъв пост ще заеме Пацоли в новото правителство.  Приоритет за новото правителство ще бъде да намали безработицата, която достига 30% и да намали напрежението между Косово и Сърбия - важно условие и за двете страни, което трябва да бъде изпълнено, преди да могат да се присъединят към ЕС.", "date": "2017.09.05", "title": "Косово: Край на политическата криза, ще има правителство"}
{"url": "http://clubz.bg/57988-vojna_v_botev_plovdiv_rejat_gumite_na_shefski_avtomobil", "text": "Феновете на \"Ботев\" (Пловдив) обявиха война на клубните шефове и положението все повече излиза от контрол, научи Клуб Z. Снощи Клубът на привържениците на \"Ботев\" и обединени франции “Бултрас” разпространиха декларация, в която обявиха, че свалят доверието си от “жълто-черната” управа. В обръщението запалянковците посочват, че са разочаровани от липсата на действия и резултати за продължаването и завършването на строежа на стадион “Христо Ботев”. Колежа беше замразен преди малко повече от три години покрай краха на КТБ и бягството на бившия благодетел Цветан Василев от България. А сега накъде след КТБ? \"Ботев\" търси 4 милиона лева за стадиона Бултрасите търсят сметка на шефовете заради стадиона и в същото време застават зад треньора и отбора. Официално: спря работата по стадиона на \"Ботев\" заради КТБ Клуб Z научи, че покрай недоволството за липсата на усилия по възобновяване на строителните дейности на арената има и други причини за снетото доверие. Запалянковците подозират шефовете във финансови злоупотреби. За момента неофициално те твърдят, че има разминавания в приходите от билети от домакинствата на \"Ботев\" в Лига Европа на ст. “Лазур” в Бургас. Въобще финансовите дела на “канарчетата” никак не били изрядни. По необясними причини хора от управата искали да сменят треньора Николай Киров-Белия. Това е причината за афишираната подкрепа за наставника. По време на мачовете има и плакати в защита на Киров. Нарязани са четирите гуми на автомобила на административния директор Иван Йотков, който в началото на годината бе освободен, но после възстановен на поста. Има заплахи за саморазправа и за активни протести. \"Ботев\" търси 4 милиона лева за стадиона Официално: спря работата по стадиона на \"Ботев\" заради КТБ", "date": "2017.09.05", "title": "Война в \"Ботев\" (Пловдив), режат гумите на шефски автомобил"}
