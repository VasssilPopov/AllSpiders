{"url": "https://clubz.bg/85358-soros_i_kok_zaedno_v_imeto_na_mira", "text": "Филантропите Джордж Сорос и Чарлс Кок обединиха сили и създадоха новия мозъчен тръст \"Институт Куинси за отговорно държавно управление\". Мисията му е да се противопоставя на военните авантюри на САЩ, предава \"Вокс\". \"Бостън глоуб\" определи съвместния проект като  Това се дължи на коренно противоположните политически идеологии на двамата милиардери. Джордж Сорос е мразен от крайнодесните симпатизанти за подкрепата си за либерализирането на миграцията и често е обект на антисемитски конспиративни теории. Тръмп обвини Сорос, че плаща на протестиращи Либертарианецът Кок, от друга страна, е един от основните финансисти на кампании на кандидати от Републиканската партия, и често е критикуван за опозицията си срещу политиките за задържане на глобалното затопляне. \"Институтът Куинси\" е кръстен на американския президент Джон Куинси Адамс, който през 1821 г. в реч изразява мнението, че Америка  \". САЩ са били на крачка от удар по Иран (ВИДЕО) В съобщение на сайта на новата организация се казва, че Вашингтон е изоставил тази визия и последствията от това са катастрофални - както от хуманитарна гледна точка, така и по отношение на интересите на САЩ. Според \"Бостън глоуб\" институтът ще отвори врати през септември. Фондацията на Сорос \"Отворено общество\" и \"Фондацията на Чарлс Кок\" са инвестирали до този момент по половин милион долара, докато от индивидуални донори са събрани още 800 000 долара.  Той ще промотира  Сорос и Кок не се харесват особено много, но те имат обща позиция по този въпрос (както и по отношение на осъждането на масовите арести в САЩ и борбата срещу онлайн екстремизма).  Въпреки че в много аспекти либертарианците са близки до политическите кръгове на Републиканската партия - повечето от тях гласуват за републиканци, а самият Чарлс Кок е републиканец - те често спорят с неоконсерваторите като стане въпрос за външната политика.  Това ги разграничава и от демократическия естаблишмънт, но не и от либералите. Вече дълги години Сорос е един от основните критици на американския милитаризъм. Сорос: Технологичен Китай е смъртна опасност за света (ВИДЕО И ПЪЛЕН ТЕКСТ) Кок и Сорос може и да имат фундаментални различия за това какво трябва да прави Америка със спестените пари от военните мисии в чужбина. Но съвместните им действия са крайно необходими. Във Вашингтон има безчет мозъчни тръстове, но повечето от тях работят въз основа на идентични основополагащи презумпции за това при какви условия Америка трябва да воюва. Редно е да има място и за нова перспектива.  САЩ са били на крачка от удар по Иран (ВИДЕО) Сорос: Технологичен Китай е смъртна опасност за света (ВИДЕО И ПЪЛЕН ТЕКСТ)", "date": "2019.07.12", "title": "Сорос и Кок - заедно в името на мира"}
{"url": "https://clubz.bg/85356-barselona_plati_120_miliona_evro_za_grizman", "text": "\"Барселона\" обяви привличането на Антоан Гризман в редиците си - трансфер, чакан още от края на миналия сезон, когато стана ясно, че французинът напуска \"Атлетико\" (Мадрид). За целта Барса активира освобождаващата клауза в договора на нападателя с \"дюшекчиите\". Там е записано, че Гризман е свободен срещу 120 милиона евро. Антоан Гризман напуска \"Атлетико\" (Мадрид) Футболистът подписа 5-годишен договор, в който откупната стойност е доста по-различна - 800 милиона евро. По този начин \"Барселона\" явно иска да избегне нов случай \"Неймар\". \"Атлетико\" участва в нов шумен трансфер, след като преди дни взе 19-годишния Жоао Феликс от \"Бенфика\" - за 126 млн. Клубът загуби трети ключов играч. Люка Ернандес подсили \"Байерн\" (Мюнхен), а Диего Годин премина в \"Интер\" (Милано). Гризман е четвъртото ново попълнение на \"Барселона\". Не е ясно дали привличането му ще осуети завръщане на Неймар.", "date": "2019.07.12", "title": "\"Барселона\" плати 120 милиона евро за Гризман"}
{"url": "https://clubz.bg/85349-i_qsen_darakov_napusna_nova_tv", "text": "Дългогодишният кореспондент на Нова тв в САЩ Ясен Дараков напусна днес медията. Той работи за Нова тв от февруари 2014 г., като паралелно с това е издател и главен редактор на списвания в Чикаго български вестник BG VOICE и едноименния сайт към него. Миролюба Бенатова и Генка Шикерова са освободени от Нова тв Пред Клуб Z Дараков обясни, че напускането му може да се разглежда като солидарност с известните имена от Нова телевизия, които бяха освободени – Миролюба Бенатова и Генка Шикерова, а Марин Николов излезе в отпуск и ще решава какво да прави, когато той изтече. По-рано медията напуснаха и продуцентите Цветомир Семов и Диана Димова. Той допълни, че напускането му е въпрос на принципи: И добави, че напуска сега, защото е дошъл моментът. Не си е търсил нова работа, не преговаря с никого. Промените в състава на Нова тв започнаха след като телевизията стана собственост на Кирил Домусчиев, а през май Миляна Велева стана директор на „Новини и актуални предавания“. Кадър на ТВ7 и Канал 3 пое новините на Нова Велева е кадър на бившата „телевизия на Цветан Василев“ ТВ7 и на Канал 3, която неофициално се свързва с депутата от ДПС Делян Пеевски. Тя е и сестра на вицепремиера и министър на правосъдието в кабинета „Орешарски“ Зинаида Златанова. Кадър на ТВ7 и Канал 3 пое новините на Нова", "date": "2019.07.12", "title": "И Ясен Дараков напусна Нова тв"}
{"url": "https://clubz.bg/85359-evgeniq_baneva_izliza_ot_aresta_zaradi_zdravni_problemi", "text": "Зaдъpжaнeтo пoд cтpaжa нa Eвгeния Бaнeвa e зaмeнeнo c нaй-лeĸaтa мяpĸa зa нeoтĸлoнeниe „Пoдпиcĸa“, cъoбщиxa oт cпeциaлизиpaнaтa пpoĸypaтypa. Πpичинaтa ca зaĸлючeния нa cъдeбнo-мeдицинcĸa eĸcпepтизa, изгoтвeнa oт лeĸapи в „Πиpoгoв“, cпopeд ĸoятo здpaвocлoвнoто cъcтoяниe нa Бaнeвa нe e cъвмecтимo c ycлoвиятa в cлeдcтвeния apecт и ce нaлaгa cпeшнa oпepaция, съобщава правният сайт  \". Евгения Банева остава в ареста Πo дeлoтo e пpилoжeнo и пиcмeнo cтaнoвищe нa бoлницaтa пpи Coфийcĸия зaтвop, чe тя нe мoжe дa пoлyчи aдeĸвaтни гpижи в тaзи бoлницa. Дoceгa cъпpyзитe мнoгoĸpaтнo oтпpaвяxa иcĸaния ĸъм cпeцcъдa зa пo-лeĸa мяpĸa, ĸaтo Eвгeния Бaнeвa нacтoявaшe дa бъдe ocвoбoдeнa вĸлючитeлнo зa дa ce гpижи зa тpитe дeцa нa ceмeйcтвoтo. Tя ce oплaĸва и oт мизepнитe ycлoвия в cлeдcтвeния apecт. Ha бaзaтa нa тeзи зaĸлючeния пpoĸypop e oпpeдeлил нaй-лeĸaтa мяpĸa зa нeoтĸлoнeниe, зaявявaт oттaм. Haлoжeнaтa нa Бaнeвa зaбpaнa дa нaпycĸa cтpaнaтa oбaчe e в cилa, a нa MBP e възлoжeнo дa cлeди зa изпълнeниeтo нa „пoдпиcĸaтa“ ѝ. Делото „Банева“: едни пари от „Стани богат“, министри на Тодор Живков и малко Веско Маринов Eвгeния и Hиĸoлaй Бaнeви ca в ареста oт нaчaлoтo нa дeĸeмвpи минaлaтa гoдинa. Те бяха eĸcтpaдиpaни oт Фpaнция. Преди това бяха задържани на летището в Кан, след издадена от Бългapия eвpoпeйcĸa зaпoвeд зa apecта им. Съпpyзитe, както и адвокатите им, по-късно твърдяха, чe Баневи са се готвели дa ce ĸaчaт нa caмoлeт зa Coфия и нe ca ce yĸpивaли. Oбвинeниятa cpeщy тяx ca зa opгaнизиpaнa гpyпa, в ĸoятo yчacтвaлa и възpacтнaтa мaйĸa нa Hиĸoлaй Бaнeв, дaнъчни пpecтъплeния, пpaнe нa пapи, длъжнocтнo пpиcвoявaнe, нeзaĸoннo opъжиe.   Делото „Банева“: едни пари от „Стани богат“, министри на Тодор Живков и малко Веско Маринов", "date": "2019.07.12", "title": "Евгения Банева излиза от ареста заради здравни проблеми"}
{"url": "https://clubz.bg/85338-sled_5_g_angelkova_spasqva_turizma_s_analiz_za_polovin_milion", "text": "Близо пет години след създаването на Министерство на туризма министърката втори мандат - Николина Ангелкова обяви търг за \"разработване и прилагане на стратегически документи за развитието на туристическите райони\" за половин милион лева. Това се случва на фона на слабия летен сезон 2019, очакванията за който са до 8% спад на посещенията по Черноморието. Тази година българският турист \"задръства\" ГКПП-тата към Гърция и Турция, а чуждестраниите се пренасочиха към конкурентните ни дестинации, в които доскоро имаше атентати, преврати и икономически кризи, от което пък България се възползваше три години подред. Но това беше отчитано като успех на министерството. Сигналите за строителство, за скъпи стоки и услуги - като сянка за 70 лева, например, или литър и половина минерална вода за 11 лева, за джипове и джетове на ивицата, за частни платени пропускателни пунктове към плажа валят един след друг, повлияни и един от друг. Ангелкова видя негативна кампания срещу морския туризъм  Насред публичните нападки, Ангелкова обяви, че министерството ще започне да разработва мерки за спасяване на следващия сезон. И вероятно сегашният търг трябва да се брои за част от тези мерки. Въпреки че България има национална стратегия за развитие на туризма, план за действие по стратегията, както и цяло министерство, което води и статистика.  Предметът на обявената обществена поръчка сега е \"Разработване и прилагане на стратегически документи за развитието на туристическите райони в изпълнение на проект BG16RFOP002-2.010-0002 \"Повишаване на капацитета на МСП в сектор туризъм чрез оказване на подкрепа за създаване и функциониране на Организациите за Управление на Туристическите Райони\". Финансирана е по Оперативна програма \"Иновации и конкурентноспособност\". Сянка за 40 лева, вода за 11 лева. Заповядайте пак! Целта: \"да подкрепи развитието на туристическите райони и конкурентноспособността на \"Дестинация България\" чрез осигуряването на подробна, надеждна и актуална информация за туристическото развитие, пазарите и конкурентните предимства на всеки туристически район чрез разработване на стратегически документи за всеки туристически район\". Ангелкова си върна концесиите на плажовете, но обяви 8% спад за сезона А от изпълнителя се изисква: Победителят в поръчката ще трябва да извърши анализ в деветте туристически райони в страната:  Ангелкова: Не е вярно, че морето ни е презастроено Поръчката няма да бъде обособявана в отделни позиции - изпълнителят ще е само един. Това щяло да \"гарантира постигане на оптимален резултат и ще предотврати евентуална липса на кохерентност между резултатите, постигнати вследствие изпълнението й\". Проучванията трябва да са за всеки от деветте района поотделно. Те трябва да осигурят \"ясна картина за състоянието на търсенето и предлагането на конкретни туристически продукти, предлагани от малките и средни предприятия, специфични за съответния район. И да разработят концепция за брандиране на местните стоки и услуги. Сянка за 40 лева, вода за 11 лева. Заповядайте пак! Ангелкова си върна концесиите на плажовете, но обяви 8% спад за сезона Ангелкова: Не е вярно, че морето ни е презастроено", "date": "2019.07.12", "title": "След 5 г.: Ангелкова спасява туризма с... анализ за половин милион"}
{"url": "https://clubz.bg/85354-kirilov_ubejdava_britanskata_poslanichka_v_svoqta_versiq_za_trimata_golemi", "text": "\"Министърът на правосъдието Данаил Кирилов запозна посланика на Великобритания Н. Пр. Ема Хопкинс със законопроекта, който, , въвежда механизъм за разследване на т. нар. трима големи в съдебната система.\" Такова съобщение дойде в петък от пресцентъра на Министерство на правосъдието.  Съдии искат изменения в Конституцията за недосегаемостта на главния прокурор Това на практика означава, че днес Кирилов се е опитал да убеди британската посланичка в \"своята версия\" за изменения в НПК и в Закона за съдебната власт, с които той смята, че ще се въведе ефективен механизъм за преследване на \"тримата големи\" - главният прокурор и председателите на Върховния административен съд (ВАС) и Върховния касационен съд (ВКС).  Неизменното настояване за въпросния механизъм на Европейската комисия, както и на Съвета на Европа обаче не засяга върховните съдии. В цялата си \"кореспонденция\" с държавата до момента оттам настояват за работещ механизъм за наказателно преследване на обвинител номер едно, който по Конституция е на върна на йерархичната пирамида и на практика е недосегаем. А не пакетно на т.нар. \"трима големи\", каквото е намерението на Кирилов. Той се позовава на това, че в Конституцията статутът на тримата бил еднакъв. Без да отчита факта, че главният прокурор е начело на цяла структура, а съдиите са административни ръководители и за разлика от Сотир Цацаров (в случая) не могат да упражняват контрол и да ревизират делата на всички съдии. Кирилов: Да отстраняват тримата големи по \"някакви данни, някаква фактология\" На проведените от Кирилов публични дискусии по предложените от него законови изменения, съдии от различни съдилища призоваха за промени в Конституцията, с които да се позволи реално наказателно преследване срещу главния прокурор. В свое становище от края на юни от СЕ посочват по адрес на обвинител номер едно: \"конституционна реформа също може да представлява адекватна мярка\". България е заплашена и с резолюция този декември. Кирилов обаче даде заявка, че дебат за изменения в основния закон няма да има и ще предложи текстовете си такива, каквито ги е изработил (с някои козметични корекции). Съветът на Европа: Ако трябва, променете Конституцията Научаваме и, че: Съветът на Европа ни заплаши с резолюция през декември Както и че: Кирилов: Да отстраняват тримата големи по \"някакви данни, някаква фактология\" Съветът на Европа: Ако трябва, променете Конституцията Съветът на Европа ни заплаши с резолюция през декември", "date": "2019.07.12", "title": "Кирилов убеждава британската посланичка в своята версия за \"тримата големи\""}
{"url": "https://clubz.bg/85348-mitata_na_trymp_sviha_kitajskiq_iznos", "text": "Китайският износ е спаднал през юни на фона на засиленото напрежение в търговията със САЩ, а вносът се е свил повече от очакваното, предаде Ройтерс. Китайските производители се борят с вялото търсене в страна и в чужбина, а вдигането на митата, обявено от САЩ през май, заплашва да свие още повече и без това малките маржове на печалба. Това подкрепя мнението, че Пекин трябва да обяви скоро повече мерки за стимулиране на икономиката. \n\tИзносът е спаднал с 1,3 процента на годишна основа, сочат обявените днес митнически данни. Анализаторите очакваха спад от 2 процента след неочаквано повишение през май. \n\tВносът е намалял със 7,3 на сто, докато прогнозите бяха за спад от 4,5 на сто след свиване от 8,5 процента през май. Това подсказва, че вътрешното търсене остава доста ограничено въпреки мерките за насърчаване на растежа от миналата година. Тръмп поиска мита за китайски стоки върху още $300 млрд. Китай отчита търговски излишък от 50,98 милиарда долара за миналия месец спрямо 41,66 милиарда излишък през май. Анализаторите прогнозираха излишъкът да бъде на равнище 44,65 милиарда през юни. \n\tЮни бе първият пълен месец, през който са прилагани по-високите американски мита върху китайски стоки за 200 милиарда долара. Вашингтон ги въведе няколко седмици по-рано след провала на търговските преговори между двете световни икономически сили. \n\tМакар двете страни да се споразумяха в края на юни да подновят преговорите и Вашингтон заяви, че ще се въздържа от повишаване на митата, съществуващите тарифи останаха в сила. \n\tНяма определени срокове за новия кръг търговски преговори, а САЩ и Китай все още не са се договорили по значителни проблеми, което засилва риска от по-продължителна и скъпа търговска война. \n\tКитайският търговски излишък със САЩ, който е източник на напрежение между двете страни, е нараснал до 29,92 милиарда долара през юни спрямо 26,9 милиарда долара през май. \n\tЗа първото полугодие китайският търговски излишък със САЩ се е повишил с 5 процента до 140,48 милиарда долара спрямо 133,76 милиарда долара за същия период миналата година, предаде БТА. ", "date": "2019.07.12", "title": "Митата на Тръмп свиха китайския износ"}
{"url": "https://clubz.bg/85351-dps_iska_i_mashinno_prebroqvane_ne_samo_mashinno_glasuvane", "text": "ДПС ще настоява не само за машинно гласуване на избори, а и за машинно преброяване на гласовете. Това се разбра от думите на председателя на партията Мустафа Карадайъ след заседанието на Централния съвет (ЦС) днес. Целта е максимално ограничаване на субективния момент в установяването на резултатите от проведен вот. От движението са категорични, че това ще доведе и до повече доверие в изборния процес от страна на гражданите. БСП и ДПС бойкотираха парламента и спасиха (засега) машинния вот ЦС прие декларация, посветена на политическата обстановка, в която се казва, че  Изводът е на база подозрението, че машинното гласуване на европейския вот е било умишлено компрометирано от институциите - теза, споделена преди ден от депутатите Йордан Цонев и Хамид Хамид при дискусията  в правната комисия за отмяна на машинния вот, предложена от ГЕРБ. От ДПС гласуваха \"против\", въпреки че през седмицата управляващата партия обяви как имала подкрепа от опозиционната формация по темата.  Тази сутрин депутатите от движението не се регистрираха за парламенарното заседание, на което трябваше да се гласуват на първо четене промените в Изборния кодекс, предложени от властта. ДПС за машините: Не искаме човешки ръчички да пипат хартийки на избори На въпрос дали ДПС ще е на работа в парламента във вторник, за когато Цвета Караянчева насрочи извънредно заседание за отмяна на машинното гласуване, Карадайъ не отговори по същество. Партията щяла да решава на заседание същия ден. В декларацията на ДПС за актуалната полититическа обстановка се казва още, че \"провалът на сегашното управление е неизбежен\". ДПС за машините: Не искаме човешки ръчички да пипат хартийки на избори", "date": "2019.07.12", "title": "ДПС иска и машинно преброяване, не само машинно гласуване"}
{"url": "https://clubz.bg/85346-kak_klub_z_podhrani_falshiva_novina", "text": "Всеки може да сподели фалшива новина, всеки може да напише фалшива новина и да й даде живот в социалните мрежи. Но една медия може дори да \"подхрани\" фалшива новина, без въобще да се опитва. Вчера коментаторът на Клуб Z Илия Вълков написа ироничен коментар по повод високите цени и лошите условия на българското Черноморие, и въпреки тях - нестихващия ентусиазъм на министърката на туризма Николина Ангелкова да представя България като топ-дестинация за летни почивки. Българският турист е един обикновен мрънкач  С нескрита ирония Илия се подигра на липсата на връзка с реалността от страна на министърката, която убедено ни казва, че имаме най-страхотните курорти и никакво презастрояване. И стига до заключение - \"Въобще, българският турист е един голям мрънкач.\" Български сайт с думичките \"daily\" и \"press\" в името, регистриран чрез сайта за препродаване на домейни, взема коментара на Илия и го трансформира по неподозирано оригинален начин. А именно - същата снимка, същият текст, дори почти същото заглавие, с една малка, но ключова разлика: Ироничната реплика на Илия е приписана на Ангелкова.  За автор на материала пък е посочен някой си Александър Георгиев, автор и на други разбиващи материали като \"Биляна хванала Валери Божинов на калъп с проститутка\", \"Руса красавица преспа с негър, не е за вярване какво бебе им се роди\" (за вярване е - мулатче), и наистина уникалното \"Борисов с гръмка икономическа новина: През 2023 година България ще е…\". Това, че в текста въобще не се споменава Ангелкова като авторка на \"обикновен мрънкач\", няма никакво значение. \"Новината\" има това заглавие, за да бъде споделена и хората диво да кликат... или дори да не я отворят и просто да излеят яростта си към министърката в социалната мрежа. В крайна сметка защо ти е да четеш нещо повече от заглавието? Трол #8992 започва Трета световна война... И заглавието на Илия е писано така, че да привлича внимание. Но то е неговото мнение. Няма грам манипулация за това кой го казва, или защо го казва. Вярно, трябва да си направиш труда и да отвориш и прочетеш материала, нещо, непосилно за множество интернет-потребители. Добре е и че сайтът, откраднал текста и изманипулирал заглавието, поне откровено си признава, че е \"електронен таблоид\".  Разбира се, нищо не може да се направи. Чий е този сайт е мистерия и такава ще си остане, ако ще да се впрегнат ДАНС и ЦРУ заедно. Единственият лек е да четем повече и да мислим повече. Трол #8992 започва Трета световна война...", "date": "2019.07.12", "title": "Как Клуб Z \"подхрани\" фалшива новина"}
{"url": "https://clubz.bg/85340-zdraveto_na_merkel_moje_da_%D1%9D_kostva_kanclerskiq_post", "text": "Поради влошеното здраве на Ангела Меркел много от колегите ѝ от Християндемократическия съюз (ХДС) настояват по-рано да се състои планираното предаване на властта в полза на лидерката на партията - Ангрет Крамп-Каренбауер, което е насрочено за 2021 г., предава Ройтерс. На какво може да се дължи треперенето на Меркел? Тази сряда дългогодишната канцлерка на Германия получи третия си пристъп на треперене през последните няколко седмици. Случи се на официална церемония по посрещането на финландския премиер Анти Рине. Меркел отново наруши протокола при визита на датската премиерка в Берлин в четвъртък, като предпочете да си остане на мястото.Тя не демонстрира признаци на тремор и се усмихваше широко. Треперят ли ръцете на Меркел По-късно подчерта, че няма сериозен здравословен проблем, но отказа да даде повече детайли. Въпреки уверението дискусиите в ХДС не стихват. Меркел е лидер на Германия от 2005 г. В края на 2018 г. тя обяви, че повече няма да се явява на нови избори след края на настоящия парламентарен мандат през 2021 г. През декември тя отстъпи председателското място на партията на Анегрет Крамп-Каренбауер - това бе възприето от мнозина за началото на предаването на властта.  Дебатът е поддържан от симпатизанти на Крамп-Каренбауер, които чувстват, че все още не ѝ е отстъпено ръководното място в ХДС. Въпреки това представители от консервативния лагер на Меркел настояват, че нито една от двете жени не желае да промени плана. Ако канцлерката напусне по-рано, това най-вероятно ще доведе до нови избори. Единствената истинска заплаха пред предаването на властта през 2021 г. се крие в коалиционния партньор на ХДС - Социалдемократическата партия (СПД). СПД може да се откаже от съюза, тъй като през есента ще се проведат избори в три източни провинции, като се очаква партията да понесе тежки загуби. Разногласия в коалицията затрудняват управлението, призна Меркел Манфред Гелнер, шеф на агенцията \"Форса\", сподели, че Меркел трябва да бъде по-открита относно здравословното си състояние. Според специалисти твърде много се спекулира, тъй като има много обяснения за тремора. Канцлерката реши да се бори и за четвърти мандат след дълъг размисъл и заяви през ноември 2016 г., че ще остане на власт,  . Треперят ли ръцете на Меркел Разногласия в коалицията затрудняват управлението, призна Меркел", "date": "2019.07.12", "title": "Здравето на Меркел може да ѝ коства канцлерския пост"}
{"url": "https://clubz.bg/85355-ombudsmanyt_na_rusiq_nasilieto_e_netyrpimo_da_premislim_za_istanbulskata_konvenciq", "text": "С призив Русия да преразгледа позицията си и да приеме Истанбулската конвенция (документът на Съвета на Европа за борба с домашното насилие, подписан от 45 от 47 страни без Русия и Азербайджан - б.р.), както и да изработи федерален закон за противодействие на домашното насилие излезе омбудсманът на Русия Татяна Москалкова. Жена генерал от МВР стана омбудсман на Русия Официалното ѝ изявление идва след разкриването на случай на системен тормоз над 7-годишно момиченце в руската република Ингушетия. Историята шокира страната, детето и в момента се лекува в болница в Москва, където бе транспортирано, а лекарите се борят да спасят едната му ръка от ампутация. След прегледите се оказва, че Аиша има следи от множество травми, причинени от насилие в миналото - в това число счупени ребра, увреждания на гръбнака и др. Заподозряна за насилието е лелята на момиченцето, която се е грижила за него. Тя отрича. Историята на Аиша повлече крак за разкриване на още подобни случаи.  Ето и   на Татяна Москалкова, чиято официална титла е комисар по правата на човека на Русия:  Това е първият известен случай, в който официална институция в Руската федерация говори открито за подкрепа на Истанбулската конвенция и за приемане на закон срещу домашното насилие. Русия, както стана ясно, е една от двете страни сред 47-те членки на Съвета на Европа, които не са подписали прословутата Истанбулска конвенция. 34 държави са я ратифицирали, в повечето от останалите процесът тече. България е сред държавите, които отказаха ратификация, а причината първоначално бе \"общественото мнение\". В резултат ГЕРБ сезира Конституционния съд, а той обяви как документът срещу домашното насилие противоречи на българската конституция.  Официално: биеш веднъж жена си в Русия - не е престъпление През 2017 г. Държавната дума на Руската федерация дори прие поправки в Наказателния кодекс, според които домашните побои, довели до болка и синини, но не и до по-сериозна вреда на здравето, няма да се наказват със затвор, а само с глоба или арест до 15 дни. Аргументът бе \"защита на семейството\" в Русия (аргумент, подобен на някои от тезите, с които се заклеймява и конвенцията като увреждаща християнските ценности и традиционното семейство - б.р.). Година по-късно статистиката отчете драстичен спад на броя на сигналите за домашно насилие в Русия - защото просто няма смисъл от тях. Преди няколко дни и Европейският съд за правата на човека в Страсбург осъди Москва по дело за домашно насилие. Случаят е с 34-годишна рускиня, която между януари 2016 и март 2018 г. е била малтретирана от своя бивш партньор, който я заплашвал с убийство, след като тя сложила край на връзката им. Подробностите около случая също бяха фрапиращи - включително прекъсната бременност в следствие на побой и срязани спирачки на автомобила на жената. Въпреки множеството сигнали, полицията не взела мерки с аргумент, че не е извършено нарушение, което да доведе до наказателно преследване. В решението си ЕСПЧ изразява изключително строга оценка за руското право, \"което не признава домашното насилие\". Според съда тези празноти в руското право показват, че властите не желаят да си дадат сметка за сериозността на проблема с домашното насилие в Русия, предаде БТА. Официално: биеш веднъж жена си в Русия - не е престъпление", "date": "2019.07.12", "title": "Омбудсманът на Русия: Насилието е нетърпимо, да премислим за Истанбулската конвенция"}
{"url": "https://clubz.bg/85345-folksvagen_izbira_turciq_za_zavoda_si", "text": "\"Фолксваген\" предпочита да строи завода си за коли в Турция, предаде в петък Ройтерс, като се позова на източници от Германия.  Неофициално, че решението клони в тази посока бе потвърдено и от българското правителство с уговорката, че официално решение не е обявено. В Министерството на икономиката няма съобщение за избора на компанията, коментираха оттам пред Клуб Z. Пред БНТ в Берлин говорител на \"Фолксваген\" във Волфбург заяви, че  \"Фолксваген\" избира между България и Турция, пишат германски медии Сградата, според изданието, ще се намира близо до Измир и ще се произвеждат коли за \"Фолксваген\", \"Шкода\" и \"Сеат\". Държавата Катар, която разполага със 17 процента от акциите на компанията, е настояла заводът да бъде построен в Турция, се казваше още в тази публикация. Според източници заводът ще бъде отворен през 2022/2023 г. и годишно  Германия: Политиката да не се меси в решението на \"Фолксваген\" Представители на управляващите, начело с премиера Бойко Борисов, често намекваха, че очакват голяма германска инвестиция у нас, като решението за това, по думите им, трябваше да бъде обявено през май - преди евровота. В \"хора\" се включи и президентът Румен Радев, който изтъкна и своя заслуга за евентуалната бъдеща инвестиция - разказа как поканил германския си колега Франк-Валтер Щайнмайер да разгледа как работи водещо немско предприятие в Пловдив, как после после получил \"ласкаво и обнадеждаващо писмо\" и др. Гигантска инвестиция на \"Фолксваген\" в България? Заради това си изказване Радев бе подложен на атаки от членовете на правителството, които сами \"докарваха\" \"Фолксваген\" в България преди това в собствените си изказвания. Според министри и депутати с думите си държавният глава щял да саботира сделката. Още тогава обаче се появи версията, че изборът на Турция за завода е известен на българските власти и с нападките срещу Радев се търси оправдание за провала на сделката. Германия: Политиката да не се меси в решението на \"Фолксваген\" Гигантска инвестиция на \"Фолксваген\" в България?", "date": "2019.07.12", "title": "\"Фолксваген\" избира Турция за завода си?"}
{"url": "https://clubz.bg/85342-evropa_mejdu_ludoriite_na_trymp_i_iranskata_agresiq", "text": "Трябва да сме наясно. Въпреки че американският президент Доналд Тръмп изглежда се опитва да предизвика военна криза в Залива, притискайки Иран, Техеран и неговите лидери не са жертви. Напротив - страната на аятоласите открито подкрепя терористични групировки, участва активно в бруталната война в Йемен, къса живо месо от разпокъсаната Сирия, а паравоенните ѝ групировки се опитват да сеят раздори из целия Близък изток, та чак до средна Азия. Иран е подстрекатор. Тръмп: Внимавай със заплахите, Иран През последните два месеца станахме свидетели на разкрития, че пипалата на Техеран достигат до централните европейски мегаполиси. Старият континент трябва да вземе решение  - да остане в бутафорната ядрена сделка, която иранците не могат да докажат, че спазват или да направят цивилизиционен избор и да застанат срещу държавния им тероризъм. В началото на юни тази година журналистически разкрития показаха, че финансираната от Иран ливанска терористична групировка „Хизбула“ е складирала с години тонове взривни вещества в предградие на Лондон. Скрити в пакети с лед, тези количества с амониев нитрат имат ударната сила да сринат цели квартали в британската столица. Властите в Лондон са разкрили заговора още през 2015 г., но в опита си да спасят готвената тогава ядрена сделка, са скрили почти всички детайли от обществеността. По това време вътрешен министър е сегашната министър-председателка в оставка Тереза Мей. Съмнение по въпроса дали в Техеран са знаели за плановете на „Хизбула“ не може да има. Последните данни показват, че аятоласите наливат почти милиард долара годишно в организацията. Никой в Иран няма да даде тези пари без ясен отчет за какво се харчат. Посланието е ясно - готови сме да се възползваме напълно от отстъпките, които ни предлагате, но няма да се откажем от стратегиите си за дестабилизация. Германски топразузнавач: Опасност от Иран Разбира се, ядрената сделка, която Еманюел Макрон и Ангела Меркел в момента отчаяно се опитват да спасят, има своите големи предимства. Извън сдържането за обогатяване на иранския уран лидерите вярваха, че със споразумението, Техеран ще спре да действа подмолно и дестабилиращо в региона. Оттогава обаче това не просто не се случи - положението се влошава. Могат да го потвърдят и в Сирия, и в Йемен, и в Ирак. Напоследък се чуват и териториални претенции към Бахрейн. Великобритания продължава да понася негативи и до днес – преди дни беше направен опит за задържане на петролен танкер на Кралството, преминаващ през стратегичекия Омрузки проток. Целта е била отклоняването на съда към ирански води и неговото евентуално пленяване. Трите лодки на иранската революционна гвардия незнайно защо не са взели предвид факта, че всички британски кораби в региона плават с охрана на бойни съдове от кралския флот. Разбира се, Гвардията се е оттеглила безславно, но заплахата остава. Не е точно политика на помирение. Освен това, Иран продължава да развива всеобхватна ракетна програма. Тя не беше част от споразумението по ядрената сделка, но очакванията бяха различни. Барак Обама вярваше, че освободен от тежките санкции и насърчен да търгува, Иран ще обърне много повече внимание на икономическото си развитие, отколкото на военното. Ракетите на Техеран обаче стават все по-мобилни, мощни и точни и скоро съвсем спокойно биха могли да достигат и най-отдалечените европейски столици. А това е директен проблем за сигурността, когато тази сила е в ръцете на един непредвидим, фундаментален религиозен лидер. САЩ и Иран ходят по ръба на войната Истината е, че американският президент Доналд Тръмп очевидно няма стройна стратегия за справяне с кризата и сам се забърка в кашата. Той вероятно разчита на евентуално социално напрежение, предизвикано от икономическата ситуация, което да доведе до нова революция и сваляне на режима, но това е по-скоро дълбоко непознаване на вътрешната тъкан на иранското общество. Иранците от своя страна, вероятно много се надяват, че през 2020 г., демократ ще седне на стола на Тръмп и санкциите ще паднат. Дори да се случи това, изборите са далеч, а поведението им не помага, напротив -  напрежението се покачва с всеки изминал час. Европа обаче липсва, а това е точният момент, в който може да поеме геополитическия рул, за да гарантира собствената си сигурност. Освен дежурните декларации за намаляването на напрежението, освен исканията за политическо решение, не чуваме никакво лидерско мнение. В случая, за съжаление, това не е голяма политика, а снишаване и неволно съюзяване с подкрепящите иранската политика - Русия и Китай. А Европа е точно обратното - лидер на мнение, фундамент на справедливостта и главен пазител на истината. А истината е непроменена още от времето на революцията от 1979 г. - Иран налага своите интереси с военни и терористични дейности, притиска, заплашва и тормози своите съседи и света. Иран започва да обогява уран извън ядрената сделка Днес всички говорят за ултиматума на Техеран към участниците в ядрената сделка – дават 60 дни, в които санкциите да паднат или страната ще премине към трети и последен етап на престъпване на договорките. В съобщението не се казва какво точно значи това, но е абсолютно ясно – ще направим ядрена бомба. Това не е нищо друго освен директно милитаристично изнудване. Европа, в лицето на френския президент Еманюел Макрон и германския канцлер Ангела Меркел, е време да заеме сериозна позиция и да се присъедини към призива на американската администрация за формиране на голяма международна коалиция за сдържане на иранската агресия. Европа не просто не трябва да се съобразява с ултиматумите на Техеран, а и да наложи от своя страна допълнителни икономически санкции на режима. Аятоласите, а и светът, трябва да разберат, че най-големият пазар в света и неговите лидери няма да позволят да бъдат изнудвани за своята сигурност. Европа в менгемето \"САЩ-Иран\" Европа е длъжна да гарантира на своите партньори, че е способна да ги подкрепи и да застане рамо до рамо с тях. Никой няма полза от военна инвазия в Иран, най-малкото, защото всички играчи са наясно, че страната няма да се предаде лесно. Всички обаче имат интерес Техеран да разбере, че докато не промени своето поведение, не може да разчита на подкрепата на Запада. А без него - режимът ще рухне от само себе си. И това е нещо, което  върховният водач Али Хаменей не може да си позволи. „Генерация Z“ – с подкрепата на „Америка за България“ Германски топразузнавач: Опасност от Иран САЩ и Иран ходят по ръба на войната Иран започва да обогява уран извън ядрената сделка Европа в менгемето \"САЩ-Иран\" „Генерация Z“ – с подкрепата на „Америка за България“", "date": "2019.07.12", "title": "Европа: между лудориите на Тръмп и иранската агресия"}
{"url": "https://clubz.bg/85344-apple_prodava_indijski_iphone_v_evropa", "text": "Европейските пазари вече ще предлагат произведени в Индия iPhone-и, съобщи Economic Times. Флагманът на Apple се прави в няколко азиатски страни, като повечето части се произвеждаха в Тайван, а устройствата се сглобяваха в Китай. Тим Кук: Китайците не са се прицелили в Apple, няма и да го направят След началото на търговската война между Китай и САЩ обаче iPhone започна да мести част от дейността си в Индия. Там поначало има заводи на компанията, които произвеждат за едномилиардния местен пазар, за да избегнат вносни такси.  Това са по-старите модели 6s и 7, които са вече доста по-евтини от последните X и Xs. В Индия има и фабрика на Foxconn, в която се сглобяват и последните модели, но те са сравнително по-скъпи. Китай забранява продажбите на някои iPhone-и Да попаднете на индийски iPhone засега обаче е малко вероятно - износът е около 100 000 броя месечно, а Apple продават десетки милиони iPhone за тримесечие. По всяка вероятност обаче все повече от флагманите на компанията ще се произвеждат в Индия. Което, разбира се, няма да намали цената за крайния потребител, а само печалбата на Apple. Китай забранява продажбите на някои iPhone-и", "date": "2019.07.12", "title": "Apple продава индийски iPhone в Европа"}
{"url": "https://clubz.bg/85332-ar_keli_arestuvan_i_obvinen_za_sekstrafik_i_porno_s_nepylnoletni", "text": "Попзвездата Ар Кели е бил арестуван в четвъртък, 11 юли, в Чикаго по обвинителен акт от 13 пункта, съобщава сайтът TMZ. От пресслужбата на прокуратурата в Северния окръг на щата Илинойс са потвърдили, че срещу певеца са повдигати обвинения за детска порнография и възпрепятстване на правосъдието. Певецът Ар Кели се обяви за невинен в сексуално посегателство В съдебно заседание през юни в Чикаго Кели пледира невинен по 11 обвинения, свързани със сексуално насилие и различни нарушения. Прокуратурата на окръг Кук го обвинява за 5 случая на сексуално насилие с отегчаващи вината обстоятелства, 4 престъпления в сексуално посегателство с отегчаващи обстоятелства и 2 случая на сексуално насилие. Според съдебните документи Кели е разследван и за блудство и изнасилване, като предпалогаемата жертва е указана само с инициалите J.P. Сручаят е от януари 2010 г., когато жертвата е била под 18 години. 52-годишният Ар Кели   е американски певец, композитор, продуцент и бивш професионален баскетболист. Той е смятан за един музикантите, помогнали за предефинирането на R&B музиката и хип-хопа. Писал е песни и за други звезди, например „You Are Not Alone“ за Майкъл Джексън. През 1998-а песента му „I believe I Can Fly“ му донесе три награди „Грами”. Продал е над 75 милиона записи. От 90-те Кели е обект на многобройни обвинения за сексуално насилие и неправомерно поведение, често с непълнолетни момичета, които той винаги  . През 2002 г. е обвинен в 13 пункта за детска порнография, но през 2008 г. бе оправдан по всички обвинения. В началото на януари 2019 г. американският тв канал „Лайфтайм” излъчи 6-сериен документален филм, озаглавен „Surviving R. Kelly“  , с подробни свидетелства за сексуално насилие от страна на множество жени. След обществения натиск с помощта на хаштага Mute R. Kelly  „Ар Си Ей Рекърдс” прекратиха договора си с музиканта. На 22 февруари 2019 г. той получи нови 10 обвинения в сексуално насилие с отегчаващи обстоятелства.", "date": "2019.07.12", "title": "Ар Кели арестуван и обвинен за секстрафик и порно с непълнолетни"}
{"url": "https://clubz.bg/85329-na_kakvo_moje_da_se_dylji_trepereneto_na_merkel", "text": "Пристъпите на неконтролируем тремор могат да бъдат много неприятни. Засегнатият внезапно губи контрол над цялото си тяло или над отделни негови части, обхванат е от мускулни спазми, които могат да доведат и до загуба на съзнание. Пристъпът може да продължи няколко минути, а може и след секунди да приключи. Промениха протокола заради треперенето на Меркел В немалка част от случаите пристъпът се дължи на дехидратация, т.е. обезводняване на организма. Човешкото тяло се състои от 70% вода, а мозъкът - от почти 90%. Водата транспортира към клетките хранителни вещества и кислород, а в същото време спомага за изхвърлянето на отпадните продукти през бъбреците. Ако човек не пие достатъчно вода, ако много се поти, или е изгубил много течности при повръщане или разстройство, се нарушава водният баланс. Не се ли набави своевременно вода, кръвта се сгъстява, а организмът се оказва в заплашителна ситуация – тялото се разтърсва от конвулсии. Треперят ли ръцете на Меркел Опасността от дехидратация е особено голяма при децата и по-възрастните хора, тъй като с напредването на годините усещането за жажда намалява и хората просто не забелязват, че не са пили достатъчно вода. Конвулсиите могат да бъдат причинени и от хипогликемия (спадане на кръвната захар под нормата). Хора, които изпитват голямо напрежение и стрес, имат болки и са силно изтощени, или пък са приели твърде много кофеин, могат да получат подобно треперене. Медицината нарича това физиологичен тремор. При по-ниски температури, например, тялото опитва чрез мускулни спазми да произведе допълнителна телесна топлина, за да не изстине. Затова треперим, ако температурата на тялото ни спадне под 35 градуса. Епилептичните пристъпи на тремор не са \"провокирани\" - за тях няма видима причина и те се появяват отново и отново. Могат да се дължат на заболяване на мозъка, на инсулт или тумор. В тези случаи се говори за „симптоматична епилепсия“. Неепилептичните спазми се проявяват тогава, когато мозъкът е в превъзбудено състояние – като реакция на определен медикамент, при инфекция или при висока температура у децата. Определящо е в каква ситуация се проявява треморът – по време на движение или в покой. Ако треперенето се отразява на фините движения, човекът се олюлява или походката му е необичайно разкрачена, би могло да става дума за увреждане на малкия мозък. А когато треперенето се проявява и в състояние на покой, треморът най-често се дължи на болестта на Паркинсон. Доста по-чести обаче са проявите на т.нар. есенциален тремор. Предполага се, че това неврологично двигателно нарушение има наследствен характер. То се проявява най-често у хора на възраст между 20 и 60 години и постепенно се влошава с напредването на възрастта. За преодоляването на спазмите понякога е достатъчно да се направят отпускащи упражнения, тъй като стресът или напрежението увеличава тремора. Добре е също да се избягват алкохолът и кафето. Ако обаче става дума за болезнена форма на тремор, той би могъл да бъде предвестник или симптом за някое по-сериозно заболяване. Яснота могат да внесат различните методи на медицинска диагностика като ядрено-магнитен резонанс, компютърна томография или електроенцефалограма (ЕЕГ). Треперят ли ръцете на Меркел", "date": "2019.07.12", "title": "На какво може да се дължи треперенето на Меркел?"}
{"url": "https://clubz.bg/85328-bsp_i_dps_bojkotiraha_parlamenta_i_spasiha_zasega_mashinniq_vot", "text": "Парламентарните групи на БСП и ДПС бойкотираха тази сутрин работата на парламента и така, поне засега, успяха да спасят машинния вот. Макар и в зала, народните представители от двете партии отказаха да се регистрират за старта на заседанието. Управляващите и присъдружната им \"Воля\" пък не успяха да съберат всичките си налични депутати. Така след три опита се оказа, че кворум няма и днес Народното събрание няма да заседава. \"Държавата със суперкомпютър, но машинното гласуване не работи?\" Като първа точка в дневния ред трявбаше да бъдат разгледани поредните изменения в Изборния кодекс. С тях от ГЕРБ и \"Обединени патриоти\" предлагат отпадане на машинното гласуване не само за местния вот този октомври, но и за всички бъдещи избори за кметове и общински съветници, както и за национален парламент. Левицата и Движението са против. Първоначално бе обявено, че ДПС подкрепя това предложение. Оказа се това не е точно така. При първоначалните разговори партията е подкрепила отмяна на гласуването с машини само за настоящия местен вот, но не и за бъдещите такива и за парламентарните, каквото впоследствие се оказа законодателното предложение на управляващите. Затова и сега ДПС заедно с БСП бойкотира измененията. Валери Симеонов: Ръката да ми изсъхне, ако гласувам машинно Заседанието днес започна както обикновено в 9 ч. Парламентарната шефка Цвета Караянчева обяви регистрация и на таблото светнаха 115 народни избраници вместо изискуемите за да има кворум 121. Караянчева подчерта, че депутатите на ДПС и левицата са в зала и отказват да се регистрират и безсилна даде 5-минутна почивка. След нея ситуацията бе същата и Караянчева обяви нова почивка, този път от 10 минути. Направи трети опит, като при него се оказа, че петима депутати бързо са дошли на работа, но пак с един по-малко, за да започне заседанието. Така Караянчева се принуди да разпусне народните избраници, подчертавайки отново физическото присъствие на тези от ДПС и БСП. Но преди да ги изпрати в съботно-неделен отдих, обяви, че иска да прочете декларация по повод 28 години от приемането на Конституцията. И изчете декларацията. След което посочи в заключение \"от себе си\": Председателката на групата на ГЕРБ Даниела Дариткова отбеляза, че левицата \"няма въображение\", и допълни: Лидерката на БСП Корнелия Нинова отвърна на огъня: До предложението на управляващите за отмяна на машинния вот пък се стигна, след като Централната избирателна комисия отчете хаос и масови грешки в протоколите (които се попълват не от машините, а от членовете на секционните комисии) по време на евровота през май. Според ЦИК машините излизали и твърде скъпо финансово. Това е така, защото за изборите за Европейски парламент ЦИК реши да ги наеме, а не да ги закупи и така да могат да бъдат използвани и в следващи избори. Иначе наесен трявба да гласуваме с 6000 устройства. Преди всички да се разотидат обаче Караянчева обяви, че ще свика извънредно заседание на парламента във вторник. Със същия дневен ред. Валери Симеонов: Ръката да ми изсъхне, ако гласувам машинно", "date": "2019.07.12", "title": "БСП и ДПС бойкотираха парламента и спасиха (засега) машинния вот"}
{"url": "https://clubz.bg/85334-neizdavana_pesen_na_qvor_zahariev_izliza_tri_meseca_sled_smyrtta_mu_video", "text": "Три месеца след смъртта на Явор Захариев гласът му се завръща в ефира с нова песен. „Down“ е създадена преди шест години – и днес Евгения Миро-Косева заедно със сестрите на певеца взимат решение да я пуснат, за да бъде  .  Сестрата на Явор Захариев: В тялото му не е имало наркотици. Бил е пребит Намерението на Явор било да представи песента в началото на 2018-а, след като се върне от лечението си в Хърватия, но ред обстоятелства осуетяват плановете му и сега песента излиза посмъртно. Явор Захариев си отиде на 38 години през април тази година. Той бе вокалист на „Гравити Ко“, които от появата си през 2001-а, и особено с албума „Lost Satellite“, останаха в сърцата на хиляди фенове. През 2014-а групата изчезна от сцената и се завърна четири години по-късно, когато Явор Захариев обяви публично, че е преодолял зависимостта си към наркотиците. „Down“ е съвместен проект на Явор и група „Пумпал“, част от която са Евгения Миро-Косева и Симеон Стоилов  , автор на музиката. Когато Явор чува демото на песента, решават да я направят в дует с Евгения. Двамата певци написват текста. Евгения Миро-Косева e завършила столичното музикално училище, следвала е оперно пеене при проф. Рени Бръмбарова, а в момента работи като редактор на телевизионни проекти. Дъщеря е на актьора Мирослав Косев. Евгения споделя, че изпитва чувство на благодарност, че Явор се съгласил да направят заедно „Down“ и иска тази песен да види бял свят, като начин той да не бъде забравен: Надява се, че хората са  , слушайки и чувайки музиката му  Заснето е и видео към песента, в която виждаме Явор Захариев в най-добрата му форма – здрав и пълен с енергия: \n\t  ", "date": "2019.07.12", "title": "Неиздавана песен на Явор Захариев излиза три месеца след смъртта му (ВИДЕО)"}
{"url": "https://clubz.bg/85330-biznesyt_sezira_cacarov_zad_cenata_na_toka_na_borsata_moje_da_stoi_prestyplenie", "text": "\"Обосновано предположение за извършено престъпление от общ характер\" от дръжностни лица в държавата, което е довело до шоковите цени на тока за бизнеса на борсата - сигнал с такова съдържание са изпратили на главния прокурор Сотир Цацаров трите най-големи работодателски организации у нас. Документите са получени в прокуратурата вчера, а   е подписан от КРИБ (с председател Кирил Домусчиев), Българската стопанска камара (с председател Радосвет Радев) и Асоциацията на индустриалния капитал (с председател Васил Велев). Работодателите се заканват, че това е само първият от поредица сигнали относно пазара на електрическа енергия. Като първа причина за това, че на Българската независима енергийна борса (БНЕБ) цената на тока за бизнеса на 3 юли (но това не е изолиран случай) не само е най-висока в Европа, но и два пъти над средната за ЕС и над 3 пъти по-висока в сравнение с Германия, Франция и т.н., е посочено  Стойностите във въпросния ден достигат 195,40 лв./MWh, като в определени часове достига дори до 270,04 лв./ MWh.  КЕВР вече има анализ за цените на тока на борсата. Поверителен Следва и конкретно подозрение - недостатъчното предлагане на ток в платформата \"Ден напред\" от производителите на ток и в частност държавното дружество ТЕЦ „Марица изток 2″ ЕАД довежда до проблема на пазара и се изброяват фактите, довели до \"обоснованото предположение за извършено престъпление\".  Теменужка Петкова за шоковото поскъпване на тока: Това е пазарът Авторите на сигнала разказват за тежкото финансово положение на ТЕЦ-а пред 2018 г., когато той е пред фалит, тъй като текущите пасиви надвишават текущите активи с 910 млн. лв. Следва решение на КЕВР от 1 юли 2019 г., в което се казва, че при цена на тока от 135 лв./MWh държавната ТЕЦ би била на печалба, а при цена над 93 лв./MWh се покриват поне променливите разходи на дружеството така, че това да позволи да се намаляват разходите на дружеството. Какво се случва на 3 юли на този фон:   От сигнала и приложените към него документи става ясно, че на тази дата заявеният разполагаем капацитет на ТЕЦ-а е 952 MW, но предлага енергия една от 3 от блоковете си - между 352 и 465 MW в различните часови пояси на деня. Изводът на авторите на сигнала е следният:  Заради този начин на управление на държавното дружество, което води до щети и за самото него, и за българската индуствия, както се твърди в сигнала, авторите му посочват, че може да става дума за престъпления по чл. 219 и чл. 282 от Наказателния кодекс - тези текстове са в главите \"Престъпление срещу стопанството\" и \"Престъпления по служба\"  В сигнала се казва още, че от изложените факти следва извод за   се отразява като ключово значим ценообразуващ елемент на пазара на електроенергия.  Длъжностно лице, което не положи достатъчно грижи за ръководенето, управлението, стопанисването или запазването на повереното му имущество или за възложената му работа и от това последва значителна повреда, унищожение или разпиляване на имуществото или други значителни щети на предприятието или на стопанството, се наказва с лишаване от свобода до шест години и глоба до пет хиляди лева. (2) Който въпреки задълженията си не е упражнил достатъчен контрол върху работата на лица, на които е възложено управлението, разпореждането или отчитането на обществено имущество, и от това са последвали значителни щети на предприятието или на стопанството, се наказва с лишаване от свобода до шест години и глоба до пет хиляди лева. (3) Ако деянието по предходните алинеи е извършено умишлено и не съдържа признаците на по-тежко престъпление, наказанието е лишаване от свобода от две до осем години, като съдът може да постанови лишаване от право по чл. 37, ал. 1, точка 6.  Длъжностно лице, което наруши или не изпълни служебните си задължения, или превиши властта или правата си с цел да набави за себе си или за другиго облага или да причини другиму вреда и от това могат да настъпят немаловажни вредни последици, се наказва с лишаване от свобода до пет години, като съдът може да постанови и лишаване от правото по чл. 37, ал. 1, точка 6, или с пробация. (2) Ако от деянието са настъпили значителни вредни последици или е извършено от лице, което заема отговорно служебно положение, наказанието е лишаване от свобода от една до осем години, като съдът може да постанови и лишаване от правото по чл. 37, ал. 1, точка 6. Теменужка Петкова за шоковото поскъпване на тока: Това е пазарът", "date": "2019.07.12", "title": "Бизнесът сезира Цацаров: Зад цената на тока на борсата може да стои престъпление"}
{"url": "https://clubz.bg/85333-upravitel_na_hotel_v_slynchev_brqg_napadna_izraelski_turistki_video", "text": "Видео, в което мъж посяга да удари израелска туристка пред детето ѝ, се превърна в тема в израелските медии. Мъжът се оказва управител на 4-звездния хотел Best Western Plus Premium Inn в Слънчев бряг. Случаят е анонсиран от предаването \"Сутрешни новини\" като \"Кошмар в Бургас\".  Туристите - двама възрастни и две деца, са направили резервация за лукс апартамент в хотела. Те плащат предварително, но когато пристигат, се оказва, че апартаментът им вече е зает от други хора. Служителят от видеото/според израелските медии е и собственик на хотела/ им предлага да ги настани в стая за трима души, но в друг хотел, защото в този няма места. Българският турист е един обикновен мрънкач  Жените, които са платили предварително за стаите си обаче отказват. И тогава се стига до момента, в който мъжът става агресивен и дори пада при опит да нанесе ритник в тялото на една от жените.  По-късно Районната прокуратура в Несебър съобщи, че е образувано досъдебно производство за извършено престъпление \"хулиганство\".  Образувано е досъдебно производство за извършено престъпление „хулиганство“, за деяние, извършено на 5 юли. „Израелските туристи, жалбоподатели по преписката, са подали заявление на полицията на 10 юли. След извършената проверка полицейското управление, преписката ни е докладвана днес преди обяд и в рамките на половин час са предприети действия за започване на наказателно производство“, каза пред \"Фокус\" Радост Бошнакова, административен ръководител на прокуратурата в Несебър. По думите ѝ правело впечатление, че туристите не са подали сигнал до полицията непосредствено след случилото се, а едва пет дни по-късно и то в деня, в който са отпътували обратно за държавата си. „Това на практика ще затрудни събирането на гласни доказателства чрез разпита им като свидетели в хода на едно съдебно производство, тъй като същите не се намират на територията на страната“, добави тя.  За това престъпление се предвиждало наказание до 2 години затвор, според нея. „Районна прокуратура – Несебър е постановила извършване на процесуално-следствени действия по събиране на гласни доказателства чрез разпит на свидетели – такива, които са в подкрепа на обвиненията, и такива, които опровергават обвиненията. Ние трябва да извършим пълно обективно и двустранно разследване до достигане на обективната истина по случая. И дали този запис, който се върти в електронното пространство, не е манипулиран“, каза Бошнакова.  Наблюдаващият делото прокурор е постановил изискване на записите от охранителните камери, които са поставени в хотелския комплекс и, ако има такива и се съхраняват, да се назначи техническа експертиза за идентификация на образите и действията, извършени по това време Ангелкова: Не е вярно, че морето ни е презастроено Ангелкова: Не е вярно, че морето ни е презастроено", "date": "2019.07.12", "title": "Управител на хотел в Слънчев бряг нападна израелски туристки (ВИДЕО)"}
{"url": "https://clubz.bg/85341-atanas_skatov_izkachi_osmi_osemhilqdnik", "text": "Алпинистът Атанас Скатов се изкачи на връх Гашербрум 1 (8080 м) в ранните часове на 12 юли, като част от международна експедиция. Това е втори осемхилядник за него тази година след успешното му достигане на връх Канчендзьонга (8586 м) на 15 май. Гашербрум I (наричан още Скрития връх заради отдалечеността си или K5) е единадесетият по височина връх на Земята. Намира се на границата между Китай и Пакистан и е част от масива Гашербрум, намиращ се в планината Каракорум в Хималаите. Атаката на върха започна на 11 юли в 15:27 часа българско време и продължи 15 часа. Скатов прати съобщение от СПОТ устройството си с текст Първоначалният план на Скатов беше да изкачи първо Гашербрум 2 (8035 м) и след това Гашербрум 1 (8080 м). Той обаче е претърпял промяна.  Към настоящия момент алпинистът слиза надолу към лагер 1 за почивка. От това дали ще успее да си почине достатъчно и какви ще са метеорологичните условия в следващите дни ще зависи дали ще предприеме изкачване на Гашербрум 2 или ще слезе до базов лагер. Това беше осми 8-хилядник за Атанас Скатов, като част от проекта му за изкачване на 14-те на планетата без консумация на храна от животински произход.", "date": "2019.07.12", "title": "Атанас Скатов изкачи осми осемхилядник"}
{"url": "https://clubz.bg/85331-dete_kamikadze_pogubi_6_dushi_na_svatba", "text": "Най-малко шест души загинаха, след като атентатор се самовзриви на сватбено тържество в Източен Афганистан, съобщи местен служител, цитиран от ДПА. Поне още 15 други са ранени при експлозията рано тази сутрин в района Пачирагам, каза говорител на губернатора на провинция Нангархар.  \n\tСпоред други местни източници, цитирани от Ройтерс, загиналите са 10, а ранените - 40. Камикадзе уби трима чешки военни в Афганистан  13-годишният атентатор избрал за цел на атаката си сватбата на племенника на командира на една местна проправителствена милиция, известен като Малик Тур, добави говорителят.  \n\tНикоя групировка досега не е поела отговорност за бомбената атака. Присъствие в различни части на тази провинция имат както \"Ислямска държава\" така и талибаните, пише БТА. ", "date": "2019.07.12", "title": "Дете камикадзе погуби 6 души на сватба"}
{"url": "https://clubz.bg/85327-sled_proverkite_na_kyshtite_za_gosti_sobstvenici_shte_vryshtat_45_mln_lv", "text": "4,5 млн. лв. евросубсидии ще трябва да връщат собственици на къщи за гости, които не ги използват по предназначение. Това съобщи по бТВ министърката на земеделието Десислава Танева. 15 от проверените 288 къщи за гости не функционират по предназначение и не посрещат туристи, а за други 74 предстоят допълнителни проверки заради съмнения за отклонение от правилата. Когато в къщата за гости няма гости 746 са къщите за гости, построени с евросредства у нас, 288 подлежат на мониторинг, 100% са проверени, обяви земеделският министър Десислава Танева. Ако са в нарушение, тепърва ще се решава каква санкция ще бъде наложена за 74 от тях. Най-много нарушения в къщи за гости има в областите Пазарджик, София, Ловеч, Видин, Шумен, Перник, Разград. Манолев - на прокурор и КПКОНПИ. Във всички къщи за гости - проверка „Проверени са всички къщи, останали в мониторингов период, както и седем по сигнал. Тези 15 къщи представляват 5,2% от всички, които са в мониторинг”, обясни Танева. Изискуемата сума от установените нарушения ще е 4,5 милиона лева. В някои къщи са открити отклонения от някои показатели. На тях ще бъдат наложени финансови санкции. Става въпрос за 74 къщи за гости, при които има различни нарушения. Финансовата корекция при тях ще е между 5 и 15%, допълни министърката. Собствениците на 15 къщи без гости ще връщат европарите След проверката стана ясно още, че бизнесмен, близък до кмета на Велинград, ще трябва да връща пари. Кметът обаче нямал нищо общо с проекта, уточниха от ведомството. Нередности не са открити и в еврокъщите, свързани с двама общински кметове в Луковит и Долна баня. Къщата на бившия зам.-министър на икономиката Александър Манолев в района на Сандански също е сред проверените. Установено е, че тя не функционира като къща за гости. Всички данни от извънредната проверка ще бъдат предадени на прокуратурата, каза още Танева. Бенефициентите от своя страна ще трябва да върнат парите. Тя коментира и информацията за двама експерти от Държавен фонд „Земеделие”, които са свързани със съобственици на къщи за гости. „В единия случай става въпрос за бащата на служителка. Тя не е представила декларация за конфликт на интереси”, каза министърката като допълни, че по времото, когато бащата е кандидатствал за къщата за гости дъщерята не  е имала нищо общо с това. Няма срок, в който собствениците на къщи за гости, които са в нарушение, трябва да върнат евросубсидиите, но могат да обжалват санкцията на ДФЗ пред ВАС. Ако загубят делото, но нямат пари да се издължат, съдът може да наложи изпълнително производство. Всички данни за нарушения земеделското министерство ще изпрати и на прокуратурата.   Манолев - на прокурор и КПКОНПИ. Във всички къщи за гости - проверка", "date": "2019.07.12", "title": "След проверките на къщите за гости: собственици ще връщат 4,5 млн. лв."}
{"url": "https://clubz.bg/85335-ruskite_raketi_s_400_veche_sa_v_turciq", "text": "Първите доставки на руските зенитни ракети С-400 вече са във военна база в Анкара, съобщи турското министерство на отбраната, цитирано от Си Ен Ен. Сделката за ракетите е между президентите Владимир Путин и Реджеп Ердоган и е трън в очите на САЩ. Вашингтон вече няколко пъти предупреди, че ако Турция приеме ракетното оръжие ще й бъдат наложени санкции. Бяха спрени курсовете за обучение на турски пилоти за американските изтребители Ф-35. САЩ заплашват, че ще бъде развалено и споразумението за доставка на самолетите. Белият дом се закани да не допусне разполагането на руско оръжие в страна от НАТО. Тези дни президентът на Турция Реджеп Ердоган обави, че освен покупката на ракетите Турция ще стане и производител заедно с Русия на комплекса С-400. Ердоган: Турция ще прави заедно с Русия ракети С-400 Разгръщането на С-400 ще започне през октомври 2019 година, заяви наскоро министърът на отбраната на Турция Хулус Акар. Според генералния директор на \"Ростех\" Сергей Чемезов, общата цена на ракетите е около 2,5 милиарда долара. С-400 \"Триумф\" е руска зенитна ракетна система с голяма и средна дължина на полета. Предназначена е за поразяване на оръжия за въздушно нападение или разузнаване, както и различни други въздушни цели в условията на мощен и интензивен огън и радиоелектронно противодействие. НАТО изрази в петък загриженост от доставките на руските С-400 в Турция. Съюзът припомни, че Алиансът многократно е предупреждавал Анкара за тяхната несъвместимост с оръжейните системи на НАТО и изтребителите Ф-35.", "date": "2019.07.12", "title": "Руските ракети С-400 вече са в Турция"}
{"url": "https://clubz.bg/85326-gugyl_prizna_che_hora_slushat_kakvo_govorim_na_virtualniq_si_pomoshtnik_gugyl_asistynt", "text": "Американската компания \"Гугъл\" (Google) призна, че нейни подизпълнители могат да слушат записи на това, което говорят хората на ползващата изкуствен интелект система \"Гугъл асистънт\" (Google Assistant), предаде Асошиейтед прес, съобщава БТА. Това стана след като след като записи на холандски език изтекоха в публичното пространство. \"Гугъл\" обяви, че разследва източника на пробива. Със записите се сдоби белгийска телевизия, която отбеляза в репортаж, че някои съдържат деликатна лична информация. \n\t\"Гугъл\" излезе с обяснението, че компаниите подизпълнители слушат записите, за да изучат по-добре езикови детайли и акценти. В условията за ползване било отбелязано, че записите могат да бъдат използвани от компанията и тази настройка можело да бъде изключена. По-рано тази година репортаж на \"Блумбърг\" (Bloomberg) разкри, че \"Амазон\" (Amazon) също използва компании подизпълнители да преглеждат записите на продукта \"Алекса\" (Alexa), което американският технологичен гигант по-късно потвърди. ", "date": "2019.07.12", "title": "\"Гугъл\" призна, че хора слушат какво говорим на виртуалния си  помощник \"Гугъл асистънт\" "}
{"url": "https://clubz.bg/85324-zabranenata_zona_okolo_chernobil_oficialno_stava_turisticheska_atrakciq", "text": "Районът около Чернобил ще се превърне в туристическа атракция. Украинският президент Владимир Зеленски подписа декрет, в който се описват плановете за изграждането на туристически пътеки и подобряване на мобилния сигнал, съобщава Би Би Си. Слънце от Чернобил Мястото е известно най-вече с атомната електроцентрала в близост до град Припят, чийто четвърти реактор избухна през април 1986 г. и доведе до най-голямата ядрена катастрофа, която човечеството е виждало. По данни на ООН близо 50 хил. кв км са засегнати от радиацията, а радиоактивният облак се разпростира дори извън Европа. Официалните данни са за 31 души починали, вследствие на избухването на реактора, но немалко хора твърдят, че реалната цифра на жертвите е много по-висока. Ефектите от експлозията са видими и до днес. Въпреки че нивата на радиация все още продължават да са над нормата, хиляди туристи ежегодно поемат риска и посещават мястото. Новият декрет, подписан от президента, планира създаването на плавателни канали и контролно-пропускателни пунктове. Отпада и ограничението за снимане в местността. Не преминавай, пионерски лагер. Стреля се без предупреждение! Украинското правителство е помислило и за корупцията – за да я избегне, ще въведе електронна билетна система за посетителите. Екскурзиите до зоната се практикуват с туроператори и обикновено траят ден. Интересът към тях е толкова висок, че има изградени и нелегални трафик канали, организират се дори нощувки в зоната. Любопитството към мястото се покачи драстично след излизането на минисериала „Чернобил“ по НВО, който разказва за последиците от аварията в централата. Новината за декрета бе последвана от официална церемония на 11 юли, когато Зеленски, избран за държавен глава на Украйна по-рано тази година, откри нов метален саркофаг, който да покрие унищожения реактор. Съоръжението струва 1,7 млрд. долара и бе монтирано през 2016 г. с цел да предотврати изтичането на радиоактивен материал в близките сто години. Последните тестове по сигурността му бяха проведени през април тази година. Широк 275 метра и висок 108, саркофагът е достатъчно висок да покрие катедралата „Нотр Дам“ в Париж. Китаец е водил туристи в \"Чернобил\". Така де - Челябинск Броят на жертвите, починали вследствие на аварията в Чернобил, остава обект на спорове. Знае се за 5 хил. случая на рак на щитовидната жлеза – повечето от които биват третирани и излекувани. Мнозина подозират, че радиацията е повишила нивото на заболели и от други видове рак, но няма достатъчно ясни доказателства в подкрепа на твърдението. Недоказано е и предположението, че заради завишените нива на радиация са родени стотици деца с аномалии. Не преминавай, пионерски лагер. Стреля се без предупреждение! Китаец е водил туристи в \"Чернобил\". Така де - Челябинск", "date": "2019.07.12", "title": "Забранената зона около Чернобил официално става туристическа атракция"}
{"url": "https://clubz.bg/85321-v_ukrajna_shte_kastrirat_pedofilite", "text": "Върховната рада на Украйна прие закон, който предвижда въвеждане в страната на принудителна химическа кастрация за педофили и създаване на открит регистър за лица, осъдени за престъпления от сексуален характер по отношение на непълнолетни, предаде ТАСС. \n\tЗаконът предполага внасянето на съответното допълнение в Наказателния кодекс на Украйна. Нормативният акт предвижда по-конкретно наказание под формата на \"принудително инжектиране на осъдения с антиандрогенни препарати, състоящи се от химически вещества, имащи за цел да намалят либидото и сексуалната активност\". При това се постановява, че подобно наказание няма да се прилага за лица \"извършили престъпление на възраст под 18 години и лица на възраст над 65 години\". \n\tСлед освобождаването на осъдени за педофилия те ще бъдат поставени под доживотен надзор. Освен това максималният срок на наказанието лишаване от свобода за подобни престъпления е увеличен от 12 на 15 години, съобщи БТА.", "date": "2019.07.12", "title": "В Украйна ще кастрират педофилите"}
{"url": "https://clubz.bg/85322-trymp_libra_na_facebook_ne_e_nadejdna_valuta", "text": "Доналд Тръмп изрази вчера недоверие към криптовалутите и добави, че те трябва да се подчиняват на правила, предаде Франс прес. Официално: Facebook създава своя криптовалута - \"Либра\" Тръмп предупреди \"Фейсбук\", който обяви намерението си да създаде своя криптовалута през 2020 г., и други компании, че ако искат да станат банки, трябва да спазват регулациите както в САЩ, така и по света. И шефът на Федералния резерв призова Facebook да спре Libra Тръмп обяви, че ще бъде домакин на среща с участието на големи технологични компании в Белия дом през следващите седмици. Той разкритикува социалните мрежи, че действат с предубеждение срещу консерваторите, предаде ДПА. Той съобщи за срещата - подробностите за която са неясни - на посветен на социалните мрежи форум във Вашингтон, на който присъстваха известни консервативни и десни активисти, предаде БТА. \n\tТой обеща да проучи регулаторни стъпки за \"защита на свободата на словото\". Платформи като \"Туитър\" и \"Фейсбук\" категорично отричат да имат политическа пристрастност, отбеляза ДПА. Множество регулатори се притесняват, че Libra ще работи в сляпа точка за съществуващите контролни механизми. Шефът на Федералния резерв Джеръми Пауъл отбеляза, че в момента няма разписани закони и регулации, които да обхванат напълно дейност от този тип.  Засега от Facebook са казали само, че са готови да обсъждат въпроса за новата валута. Дейвид Маркъс, висш мениджър, който ще ръководи новата услуга Calibra, дигиталният портфейл, в който ще се ползва Libra, ще отговаря на въпроси пред американските конгресмени другата седмица. И шефът на Федералния резерв призова Facebook да спре Libra", "date": "2019.07.12", "title": "Тръмп: Libra на Facebook не е надеждна валута"}
{"url": "https://clubz.bg/85250-s_micotakis_dvupartijniqt_model_se_vryshta_leviqt_populizym_si_otiva", "text": "Макар и с убедителна изборна победа и с комфортно парламентарно мнозинство, новият гръцки министърт-председател Кириакос Мицотакис е изправен пред трудни предизвикателства. Той трябва да успокои и обедини страна разделена от конфронтационната крайнолява реторика на предшествениците си от СИРИЗА. Трябва да ускори икономически растеж (очакван 2% т.г.) и да намали безработицата (около 18% сега), без да нарушава договорената с кредиторите финансова дисциплина. Трябва да спазва международните ангажименти, поети от предшественика му Алексис Ципрас, без да изменя на националистическата опозиция срещу тях, с чието подкрепа дясната му партия \"Нова демокрация\" се върна във властта от политическата немилост. Консерваторите се връщат на власт в Гърция Гърците са уморени от десетилетие на лишения, на каквито не бяха свикнали. Те ще чакат от Мицотакис бързи резултати, макар той да принадлежи  към една от старите и разочаровали ги политически династии в страната им. Новият премиер обещава да не се връща към годините на клиентелизма, непотизма и безотговорността, които доведоха страната му до дългова криза през 2010 година.  С близо 40 на сто от гласовете и 158 места в 300-членния парламент Мицотакис изглежда удобно позициониран да започне обещаните реформи. \"Вашингтон пост\" отбелязва, че той на пръв поглед е това, за което доскоро разгневените на елитите си гърци, на последно място биха гласували - винаги костюмиран и с вратовръзка наследник на стар политически клан, завършил Харвард и Станфорд, служил като депутат и министър, със сестра (Дора Бакояни) бивша външна министърка и кметица на Атина и племенник, който през септември става градоначалник на гръцката столица. Мицотакис обеща на гърците по-малко данъци Мнозина обаче виждат в победата на Мицотакис изживяване на популистките илюзии, довели някога маргиналната СИРИЗА на власт през 2015 г. и завръщане на стабилността на някогашния двупартиен модел, редуващ десноцентристки и левоцентристки правителства.    СИРИЗА, макар и победена, не беше разгромена. Тя се класира втора с над 31% от гласовете, но след като бе принудена да приеме икономическата програма на кредиторите през 2015 г. вече трудно може да мине за антисистемна сила. Изборите изтласкаха извън политическата сцена крайните популистки формации (като неофашистката \"Златна зора\"), които бяха изместили политическия мейнстрийм в разгара на кризата. В условията на постепенна политическа нормализация първата грижа на Мицотакис ще бъде икономиката. Той иска да разхлаби режима на икономии, който по думите му не позволява растежа, от който Гърция се нуждае, след като изгуби една четвърт от своя БВП в кризата между 2009 и 2014 г. Еврогрупата реагира първоначално скептично на намерението на новия премиер да договори с нея намаление на 2,5% от 3,5% от БВП на първичния бюджетен излишък, който Гърция се задължи да поддържа до 2022 г.  Мицотакис инструктира финансовия си министър Христос Стайкурас да осигури за тази година излишък от 3,5% без допълнителни повишения на данъци и без рязане на държавни разходи. Това  ще бъде изпитание, след като правителството на СИРИЗА отдели допълнителни 0,9% от БВП за пенсии малко преди изборите на 7 юли. По време на кампанията си Мицотакис обеща намаления на данъци и частична приватизация на здравната система, университетите и социалното осигуряване. Гърците помнят баща му Константинос Мицотакис, премиер от 1990-1993 г., като реформатор, направил първите решителни стъпки към приватизация, когато 70% от икономиката на страната е била в държавни ръце. Кириакос Мицотакис има опит в болезнени мерки като съкращаването на близо 5000 държавни служители, което извърши като министър на административната реформа в правителството на Андонис Самарас от 2013 до 2015 г. Друго изпитание за 51-годишния премиер ще бъде реформата на неговата партия, разделена между реформисти и традиционалисти. Вторите го недолюбват, защото той често говори за прозрачност и меритокрация. От падането на военната хунта през 1974 година традиционните гръцки левица и десница се изграждаха около клановете Папандреу и Караманлис. И до днес лидерите им могат да имат неограничен брой мандати и дори да изключват избрани депутати, ако те изменят на партийната дисциплина. Главоломното задлъжняване на Гърция (дългът и е близо 180% от БВП) се дължеше на безотговорно държавно харчене, за обслужване на партийната клиентела, независимо кой от клановете идваше на власт. Мицотакис дава заявка, че иска да промени това. Но новата история на страната му познава много неспазени обещания. Нещо повече - партията му и приемниците на бившата лява ПАСОК са натрупали общ дълг от $350 млн. , след като държавата оряза субсидиите за партиите по време на кризата под натиска на кредиторите. По време на кампанията си новият премиер каза, че \"Нова демокрация\" ще трябва да разчита изцяло на частно финансиране. Звучи познато, нали? В подбора си на министри Мицотакис се ръководи от принципа \"човек за работа\" вместо \"работа за човек\". Той демонстративно пренебрегна чисто партийния подход. Кабинетът му показва внимателен баланс между партийни кадри, образовани на запад технократи без партийна принадлежност и дори един бивш социалистически министър. Михалис Хрисохоидис, който ще отговаря за обществения ред (аналог на МВР у нас), има в актива си разкриването на крайнолявата терористична мрежа \"17 ноември\" през 2002 година. Чуха се критики, че в подбора на министрите новият премиер е останал верен на патриархалната традиция и е назначил само две жени - с портфейлите на културата и образованието. Светът гледа с интерес към предстоящите външнополитически ходове на Мицотакис. Президентът на САЩ Доналд Тръмп лично го поздрави по телефона, германската канцлерка Ангела Меркел, която имаше сложни отношения с предшественика му, го покани в Берлин. САЩ гледат на Гърция като на нов предпочитан партньор в региона на фона на влошаващите се отношения с Турция на президента Реджеп Тайип Ердоган. Вашингтон подкрепя проект за газопровод в източното Средиземноморие с участието на Гърция, Кипър, Италия и Израел основаващ се на новооткрити подводни залежи в региона. Гърция изгради терминал за внос на американски втечнен газ.  Преди изборите Мицотакис се съюзи с противниците на договора от Преспа, който реши 27-годишния спор за името между Атина и Скопие за името на Северна Македония. Той обаче не може да отмени вече поетия от страната му ангажимент, за който Ципрас получи широко международно признание. Това, с което Гърция може оттук нататък да изразява несъгласията си, е да бави присъединителните преговори на Северна Македония, за които ЕС още не е определил начална дата. Мицотакис обеща на гърците по-малко данъци", "date": "2019.07.12", "title": "С Мицотакис двупартийният модел се връща, левият популизъм си отива"}
{"url": "https://clubz.bg/85325-halkidiki_sled_burqta_mnogo_ot_kurortite_vse_oshte_sa_bez_tok_i_voda", "text": "Повече от 24 часа след бедствието в Северна Гърция все още без ток и вода са част от населените места, където бурята вилня. Продължава разчистването на щетите в района на Халкидики. Седем души загинаха, има над 100 ранени, а материалните щети тепърва ще се изчисляват. Шестима от загиналите са туристи -  от Русия, Чехия и Румъния. Една от жертвите е местен моряк. На този етап няма информация за пострадали българи. Седем загинали при буря в Северна Гърция (ВИДЕО) Торнадото е продължило само около двайсет минути към 22 ч. в сряда, но беше опустошително. Очаква се днес да бъде възстановено електрозахранването. Към момента много от курортите на Халкидики остават без ток и вода. Голяма част от пътищата вече са проходими. Гръцката армия и стотици спасители продължават да оказват съдействие за отстраняване на пораженията Говорителят на гръцкия кабинет Стелиос Пецас посочи, че ветровете в района са били със скорост над 100 км/час. Част от пътищата в района на Халкидики остават труднопроходими, най-вече заради паднали електрически стълбове с високо напрежение. Според гръцки метеоролози подобни явления в страната се случва на 2-3 години. В южната част на страната бушуват най-малко 5 големи пожара. Високите температури, сушата и силните ветрове се смятат за причина за разпалването на огнищата. Най-големи проблеми на огнеборците създават пожари, пламнали на Пелопонес, Атина и залива Ламия. През последните часове те са били локализирани, съобщава бТВ.", "date": "2019.07.12", "title": "Халкидики след бурята: много от курортите все още са без ток и вода"}
{"url": "https://clubz.bg/85297-ot_dvete_strani_na_edin_tigan", "text": "Нямаше начин да не стигнем и дотук – да застанем от двете страни на един тиган. Тиганът като барикада, а от едната и от другата страна две армии. Едната, заливаща се от саркастичен кикот, другата, изживяващи се като Божии воини. Онази кампания, която те осведомява, че майка ти би се зарадвала повече на внуче, отколкото на нов тиган (ами на нова тенджера?), не се появи сред нищото. Тя си е точно на мястото в световната битка, за която все още не си даваме ясна сметка. Битката впрочем не е нова, тя е откакто свят светува, макар да носи различни наименования: свободата срещу сигурността, новото срещу старото, напред срещу назад, сега най-краткото й название е либерализъм срещу консерватизъм. Като си помисли човек спокойно и миролюбиво, хубави неща има и в новото, и в старото, и в свободата, и в сигурността, и в отиването напред и във връщането назад, и в либерализма, и в консерватизма. Само че тук става дума не толкова за самите сигурност, свобода, ново, старо, либерализъм, консерватизъм, а за техните крайности. За онези погранични зони, в които вярванията преминават във непримиримост, враждуване, непоносимост. А започнат ли в тези погранични зони на крайния фанатизъм да се образуват циклони, първи жертви на вражеските ветрове са слабите в обществото: в този случай жените, не че децата, хомосексуалните хора, циганите, инвалидите са пожалени. Но напоследък на мода са жените. Не търсете много логика, в онези крайни територии на вярванията, логиката не е на почит. Както се вижда това схващане е с адрес Русия, традиционно находище на консерватизъм. Когато махалото, което отмерва битката на днешното време, лудо се люшне в едната си крайност, то най-често отива там – в Русия. След което засилено се връща в обратната посока и тя обикновено е САЩ. И ако в тези дни четем подобни мнения за жените и гледаме примери за прилично облекло на православни християнки (отново с руски пребрадени модели), то обратното наблюдавахме месеци наред и то носеше названието #metoo. Не сте забравили, нали? Кампанията „Мен също“ се роди уж от дреболия и заля като лавина социалните мрежи, помете известни имена в Холивуд, завъртя като в центрофуга всички известни мъжки и женски имена от артистичния свят и накрая вече никой не беше сигурен какво точно се е случило и защо то е толкова грешно. Срещата между Изтока и Запада е на „Червения площад“ и тя е пагубна и за двете страни, написа преди време Виктор Ерофеев. Е, този път срещата между Изтока и Запада стана в Калифорния, когато Кобрата целуна някоя си Суши и това наистина беше пагубно и за двете страни. Тук на нея ѝ излезе име, там на него му излезе наказание. Обратно в България, където ветровете винаги са се пресичали с такава жестокост, че народът ту се върти като полудял ветропоказател, ту се снишава да отмине бурята (по Тодор Живков). Но най-често се смее и на едните, и на другите. В момента обект на присмех е кампанията „Направи го сега“. Тя наистина не дойде от нищото и сред нищото. Мястото ѝ е в онази крайна зона на консерватизъм, където фанатизмът изглежда ту плашещ, ту комичен. Зад кампанията застават хора с доказан вкус и известни имена, привлечени като че ли повече от добрата цел – повече деца, и напъна за шеговито агитиране. Едва ли са се замислили къде в общата картинка на живота ни попада тази нелепа кампания. Ако бяха се замислили, може би щяха да се сетят, че тя идва (не случайно, разбира се, така се прави в света на агитацията и пропагандата) след изцепките на Волен Сидеров за забрана на абортите. Ако руският отец постави жените на мястото на малоценната част от човечеството, то Волен Сидеров предяви обществен иск към женските утроби, а кампанията „Направи го сега“ сведе жената до алтернатива на тиган. Това е законът на махалото: когато първо #metoo го е люшнало до място, в което поставя жената в поза на богиня, която мъжът няма право да докосне дори с поглед, то няма как махалото да не се люшне в противоположната посока до място, в което е изравнена с тиган. И едното, и другото е еднакво притеснително, плашещо и опасно. Както всяка крайност, и както всеки фундаментализъм. Странното е, че в най-високите октави на препирните и едната, и другата страна се обвиняват в близост с фашизма. Крайностите не просто си приличат, те се и докосват, събират се в точка, която затваря кръг, от който не се излиза лесно. Ако едната страна не иска да поощрява другата страна в крайности, трябва да може да спира себе си. То е малко като караницата, в която по-умният отстъпва. Само че тук отстъпване не се забелязва. Махалото се блъска от едната крайност в другата до виене на свят, до повръщане, накрая – до загубване на съзнание кое е нормално, кое е разумно, кое е човешко. На фейсбук няма как да му се сложат юздите на разума. Там винаги ще се препуска или по посока на съответното торнадо, или срещу него. Най-голямата илюзия, която създаде социалната мрежа, е, че като противоречиш на някого – ти ставаш равен с него, като го обидиш – победил си го, като го осмееш – станал си по-умен от него. Този най-голям недостатък на социалната мрежа е и най-привлекателната му черта – тя винаги ще притегля към себе си хора с комплекси, а кой на практика не е с комплекси. В медиите също не може да се разчита на общоприетия разум, защото те винаги ще бъдат движени от интересите на собствениците, а интересите на собствениците са техните хора (или направо самите те) да бъдат избирани в парламента. Там битката няма как да е по-различна от „фундаментализмът ми е по-добър от фундаментализма ти“. Ето защо беше важно поне обществената телевизия да се ръководи от човек обективен и независим, човек, който търси допирните точки на хората от една общност, за да я развива, ограмотява, прави по-силна, а не войн на тази или онази армийка. Но тъй като всичко засега поощрява тази люта битка най-силното ни оръжие за защита е кривата усмивка и подигравката – в едната и в другата посока, в която беснее махалото.", "date": "2019.07.12", "title": "От двете страни на един тиган"}
