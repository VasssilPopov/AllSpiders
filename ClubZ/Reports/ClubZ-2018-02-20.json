{"url": "http://clubz.bg/64495-myj_se_barikadira_v_doma_si_i_strelq_po_policai", "text": "Акция на баретите в Хасковско. Мъж се е барикадирал в дома си и е стрелял по полицаи, които дошли да го търсят в дома му в тополовградското село Орешник, съобщава Нова тв. Причината е била преписка от прокуратурата, според която е трябвало да бъде разпитан.   Той е държал полицаите почти денонощие пред къщата, а към 18.30 часа най-накрая е бил задържан.  Мъжът е безработен, но преди няколко години е бил част от Френския чуждестранен легион.", "date": "2018.02.20", "title": "Мъж се барикадира в дома си и стреля по полицаи"}
{"url": "http://clubz.bg/64490-gerb_reshava_za_dve_ostavki", "text": "Парламентарната група на ГЕРБ се събра днес привечер, за да обсъди две поискани оставки - на управителя на НЗОК проф. Камен Плочев и на заместник-председателя на парламента Валери Жаблянов (ГЕРБ). На срещата присъства и здравният министър Кирил Ананиев, за да изложи пред ГЕРБ мотивите си да иска оставката на шефа на Здравната каса. Парламентарната група на ГЕРБ, заедно с \"Обединени патриоти\" сме единодушни за оставката на Валери Жаблянов. Това каза заместник-председателят на ПП ГЕРБ и председател на парламентарната група на партията Цветан Цветанов по на брифинг в Народното събрание след заседанието на групата, цитиран от Агенция \"Фокус\". По думите му Валери Жаблянов е проявил подигравателно отношение към жертвите на комунизма. Кой обяви Народния съд за неизбежен? Валери Жаблянов По отношение на Плочев, от ГЕРБ дадоха заявка, че ще говорят и с него, но не се ангажираха с решение. Заместник-председателят на ГЕРБ допълни, че партията не коментира професионални качества на управителя на НЗОК, а говори за административния въпрос, който е предвидил. Цветанов допълни, че утре в дневния ред на Здравната комисия д-р Даниела Дариткова е предвидила изслушване на проф. Камен Плочев. Здравният министър \"уволнява\" шефа на НЗОК. Заплашвали Плочев с репресии Паралелно по БНТ в предаването \"Още от деня\" говори самият Плочев. По думите му решението на ПГ на ГЕРБ било \"мъдро\". Здравният министър \"уволнява\" шефа на НЗОК. Заплашвали Плочев с репресии", "date": "2018.02.20", "title": "ГЕРБ решава за две оставки"}
{"url": "http://clubz.bg/64468-kak_ruskite_oligarsi_izteglqt_pari_ot_evropa", "text": "Обобщението на първата година от президентството на Доналд Тръмп може и да е противоречиво. Едно обаче е безспорно – новият стопанин на Белия дом изтегля към страната вложен в чужбина капитал. И то не само американския към САЩ, примамвайки с новия данъчен закон, а и руския към Русия, сеейки страх чрез заканата за налагането на нови санкции. Постепенно излиза наяве, че руските богаташи масово трансферират в Русия кътаните на Запад пари, за да избегнат западни служби да се доберат до тях. За необичайно голям поток от капитали към Русия тези дни заговори Евгения Тюрикова, отговаряща за частното банкиране на най-голямата руска държавна банка “Сбербанк” – само за седмици през януари нейният отдел е установил трикратно завишаване на подобни транзакции в сравнение със същия период на миналата година. Сумите са били прехвърлени предимно от Швейцария, но също от Австрия и Великобритания. Ставало дума за стотици милиони. Средната преводна сума на година се е увеличила от 2,3 милиона долара на 3,8 милиона. \n\tЛипсва пълна картина, тъй като банките не дават сведения за движението на парични потоци. Най-голямата руска частна банка “Алфа” обаче потвърждава тази тенденция. В сравнение с миналата година преводите през януари са нараснали четири пъти, достигайки 11 милиарда рубли (156 милиона евро). Следите водели към темата за санкциите и то още от 2017 г., тъй като м. г. Русия обяви нарастване на паричните потоци към страната със 78 %. Градове в Русия измират заради олигарси Най-късно от лятото на м. г. темата за санкциите виси във въздуха като  Дамоклев меч. Под натиска на Конгреса Тръмп подписа новия закон за налагане на санкции. В края на януари т. г. финансовото министерство беше задължено да представи предложения за прилагането на закона. Така се появи списък с имената на 114 политици и 96 бизнесмени. В Москва това беше повод за насмешки. Създавало се впечатление, че някой в САЩ е преписал телефонния указател на Кремъл, както се изрази председателят на Комисията по външни работи на Съвета на федерацията Константин Козачов. Що се отнася до предприемачите в писъка на САЩ, това са онези богати руснаци, чието състояние според “Форбс” възлиза на над един милиард долара. Включването им в списъка по санкциите вече има въздействие. Засега поради страх от срив на имиджа им при сключване на сделки западни бизнеспартньори мълчат. В прав текст засега проговори Вагит Алекперов. Със състояние, оценено на 14,5 милиарда долара той е шестият по богатство руснак и бос на втория по големина нефтен концерн “Лукойл”. Международните му сделки се осъществяват чрез Виена. Как Тръмп е продал имот на руски олигарх на двойна цена? По време на форум миналата седмица той заяви: “Естествено, че се появиха допълнителни трудности. Банките станаха по-стриктни при  транзакциите ми, изискват допълнителна информация.“ Това затруднявало както неговите финансови операции, както и тези на концерна му. Като руснак изобщо не бива да си в списък по налагане на санкции, е мнението на мениджърката на “Арфа банк” Кривошеева. И без това през изминалите 20 години швейцарски банки разпитвали за какво ли не руски клиенти и изисквали все повече и повече информация. Поради опасения, че част от парите им изведнъж могат да бъдат блокирани, някои клиенти били готови да прехвърлят в Русия поне част от вложенията си. Това съвпада с желанието на Кремъл за репатриране на руско състояние. Президентът Владимир Путин използва момента на санкциите и разпореди изготвянето на закон за капиталова амнистия, който от началото на март ще е в сила в продължение на една година. На руснаците се предлага да закрият контролираните от тях предприятия зад граница и да преведат парите си в Русия, като върху сумите няма да се плащат данъци със задна дата. Така Кремъл възнамерява да добие представа върху все още забулени в тайна вложения в офшорни оазиси. Кои са олигарсите в “Списъка Путин\"? Съсипаната руска икономика, която след две години рецесия сега бележи ръст едва от 1,5 до 2 на сто, спешно се нуждае от пари. Ето защо се подават сигнали към предприятия, че у дома са добре дошли и то при по-добри условия в сравненение с всичките години досега от ерата на Путин. Намерението е при определени условия в страната да се завърнат именити безнесмени, избягали в чужбина от руското правосъдие. В името на тази цел омбудсманът на Путин по въпросите на икономиката Борис Титов наскоро беше в Лондон, за да преговаря с руски богаташи изгнаници по тяхното завръщане в родината. Според Титов амнистия би помогнала далеч повече на руската икономика, отколкото осъдителна присъда. Въпреки всичко има проблем. През годините е съсипано доверието между предприемачи и руската държава, кето е и мнението на руското Сдружение на предприемачите. Предимно крупните предприемачи се страхуват, че амнистираният днес капитал утре отново ще е под заплаха. Актуалните парични потоци към Русия не свидетелствали толкова за нарастване на доверието в руската икономика. “Този процес онагледява  по-скоро страхове за руски пари на Запад”, коментира изданието за икономика “Ведомости”. Как Тръмп е продал имот на руски олигарх на двойна цена? Кои са олигарсите в “Списъка Путин\"?", "date": "2018.02.20", "title": "Как руските олигарси изтеглят пари от Европа"}
{"url": "http://clubz.bg/64494-slavi_i_ku_ku_bend_se_pohvaliha_s_koncert_v_o2_arena_v_london", "text": "Слави Трифонов и \"Ку-ку бенд\" ще изнесат концерт в култовата зала The O2 Arena в британската столица Лондон. Това съобщи самият Трифонов във фейсбук. Но без думи - само с картинка от сайта на залата, на която се вижда, че няколто дни преди събитието му на 9 юни в залата ще има концерт на Брайън Адамс. Непосредствено след Трифонов и компания ще има концерти на звезди като Кейти Пери, Шакира, \"Скорпионс\" и \"Мегадет\", а 10 дни по-късно - култовата банда \"Пърл Джем\"... Все още не е ясно колко ще струват билетите за Слави Трифонов и \"Ку-Ку бенд\". Пропуските ще влязат в продажба на 23 февруари.  The О2 Arena е с капацитет от 20 000 места. В представянето на събитието във фейсбук пише, че \"Ку-Ку Бенд\" изпълнява музика с елементи на рок, български фолк, балкански ритми, рап и класика.", "date": "2018.02.20", "title": "Слави и \"Ку-ку бенд\" се похвалиха с концерт в The O2 Arena в Лондон"}
{"url": "http://clubz.bg/64464-gryk_poluchi_22_meseca_zatvor_uslovno_za_ubijstvo_na_kuche", "text": "Съд на йонийския остров Закинтос осъди на 22 месеца условно 46-годишен мъж за убийство на куче с нерегистрирано оръжие. Освен това той е наказан да плати и 5000 евро глоба. Необичайното, както пише \"Катимерини\", наказание е наложено, след като обвиняемият признал, че е застрелял животното, но декларирал, че го е направил при самоотбрана. В своите показания 46-годишният грък заявил, че кучето било привързано към неотдавна починалия му баща и го нападнало, когато се опитал да го нахрани. Той е обявил, че оръжието принадлежи на баща му и той го е използвал, за да се защити.  На съдебното заседание са присъствали и неколцина активисти за защита правата на животните.  В България насилието над животни е инкриминирано през 2011 г. Член 325 \"а\" и \"б\" от НК гласят: човек, който е убил или тежко и трайно е увредил гръбначно животно, например котка, куче, крава и други, може да лежи в затвора до три години и да бъде глобен от 1000 до 5000 лева.  Повод за това стана насилието над кучето Мима, на което и четирите лапи бяха отрязани от садист в Дряново през 2010 г. Виновник така и не се намери и прокуратурата прекрати делото срещу неизвестен извършител.", "date": "2018.02.20", "title": "Грък получи 22 месеца затвор условно за убийство на куче"}
{"url": "http://clubz.bg/64492-favorityt_za_shef_na_antikorupciqta_iska_oshte_slujiteli_minimum_104", "text": "Повече щатни служители в новия мегаорган за борба с корупцията, специални правила за самосезиране по медийни публикации, заявка за \"прозрачност чрез редовни пресконференции\"... Това са само част от акцентите в концепцията за развитие на новата Комисия за противодействие на корупцията и отнемане на незаконно придобитото имущество (КПКОНПИ), представена от един от кандидатите за неин председател, соченият за фаворит - Пламен Георгиев. Антикорупционният закон - гордост на ГЕРБ и партньори - на спешен ремонт Концепцията на досегашния председател на КОНПИ е публикувана в сайта на Народното събрание и с пълния й текст можете да се запознаете  . Георгиев е номинация на депутатите от ГЕРБ и \"Обединените патриоти\", ползва се до момента и с негласната, но практически сигурната подкрепа на ДПС. Състезанието за водач на новия антикорупционен орган за малко да остане с \"един кон\", но в крайна сметка от БСП осигуриха уж конкуренция, номинирайки бившия член на Комисията за конфликт на интереси Николай Николов. Срокът и той да представи концепцията си за развитие на КПКОНПИ изтича в сряда.  Пламен Георгиев, който в момента временно управлява органа, след като преди това изкара 5 години начело на КОНПИ, иска и още щатни бройки в новата комисия. Въпреки че всички служители на старата комисия за незаконно имущество, на комисията за конфликт на интереси, на звеното в ДАНС, което отговаря за битка с корупцията сред висшите държавни служители, на част от Сметната палата и на целия бивш Център за противодействие на корупцията (БОРКОР) остават на работа в новия орган, Георгиев има притеснения дали служителите ще са достатъчни. От обясненията му става ясно, че още хора ще са нужни заради повечето обем от работа, защото: Затова трябвало да се направи анализ. Каква би била общата численост на мегаоргана, ако претенциите на кандидат-председателя й и почти сигурен бъдещ председател бъдат удоволетворени - не е ясно, защото не се знае броят на хората, които ще мигрират от останалите изброени горе институции. Ясно е само, че Георгиев настоява да може да назначи още поне 104 души към звеното, което управляваше досега - за конфискация на имущество - на база на посочените по-горе мотиви с повечето работа. А това ще значи и допълнителни пари, каквито за антикорупционния орган няма предвидени в бюджета за 2018-а. Според Георгиев обаче и в останалите администрации, които се вливат в КПКОНПИ, имало проблем с парите за щатни служители. Това е написал Пламен Георгиев в подкрепа на идеята за проверка на почтеността на служителите в антикорупционния орган. Любопитно е, че по закон на въпросната проверка ще подлежат само редовите служители, но не и председателят на комисията, който се избира от Народното събрание, нито членовете на комисията.  Георгиев дори е на мнение, че ако служител на КПКОНПИ не премине през тази цедка, това е достатъчно основание да бъде уволнен. Въпростите проверки ще се правят от ръководството, по правила, написани от ръководството и без да е наличен контрол. Пламен Георгиев, макар още да не е избран за титулярен шеф на антикорупционния мегаорган, се оказва, че вече се грижи за материалната обезпеченост на органа. Самият той е съобщил в концепцията си, че е пратил писма до премиера Бойко Борисов и до финансовия министър Владислав Горанов с искане за \"сградно обезпечаване на комисията\". Освен това трябва да се направи и нов сайт на институцията - разбира се, целта е \"прозрачност\". Трябва и отделно звено, което да отговаря за доброто \"процесуално представителство\" на КПКОНПИ, защото в крайна сметка повечето работа на органа в крайна сметка зависи от представянето му в съда. Това още е записал Пламен Георгиев в приоритетите си. В тази част от концепцията му е и частта за новия сайт на КПКОНПИ, в който да се публикуват влезлите в сила решения на комисията, както и декларациите за публичност на имуществото и конфликт на интереси. Споменатата на няколко пъти прозрачност също е интересен момент, защото само преди няколко седмици - в качеството си на председател на КОПНИ, Пламен Георгиев обяви за \"тайна\" информацията колко са спечелените дела от граждани срещу комисията и каква е стойността на исковете, по които органът е осъден. А тези обезщетения се плащат с пари на данъкоплатците. Движението на проверки на имущество също е скришна информация в петте години мандат на Георгиев начело на КОНПИ. Колко ни струват незаконните конфискации на имущество? Тайна. Георгиев настоява и всяка законодателна инициатива да преминава през задължително съгласуване с КПКОНПИ с оглед превенция на рисковете за корупционни практики.  смята кандидат-председателят. И кръгли маси ще се организират - за оценка на корупционния риск в законодателството. Не е пропуснато и \"сътрудничеството с прокуратурата\", което е дало изключително добри резултати в работата по конфискация на имущество. Акцент има и върху сътрудничеството с други държавни институции, което трябва да се засили в бъдеще. Колко ни струват незаконните конфискации на имущество? Тайна.", "date": "2018.02.20", "title": "Фаворитът за шеф на антикорупцията иска още служители... минимум 104"}
{"url": "http://clubz.bg/64478-kak_bylgarite_vijdat_es_moderen_demokratichen_i_otdalechen", "text": "57% от българите имат като цяло положителна представа за Европейския съюз, а близо половината (47%) оценяват посоката на развитие на ЕС като правилна. Това сочат резултатите от последното допитване \"Евробарометър\" в държавите членки на ЕС, проведено по поръчка на Европейската комисия. Тези 57 на сто нареждат България на едно от водещите места по този индикатор заедно с Ирландия, Люксембург и Португалия. Едва 14% от анкетираните българи имат отрицателна представа за ЕС, а една четвърт са неутрално настроени. Като цяло данните показват явна поколенческа граница в представите за Европейския съюз у нас. Сред 82% от младите до 24 години тя е положителна, докато този процент е наполовина сред хората на възраст над 65 г. Най-силно различие между гражданите на България и ЕС-28 е измерено по отношение на \"ефективност\": усредненото мнение на всички граждани на ЕС-28 е значително по-ниско от измереното сред българите. Оценките на българите по отношение на различните приоритети на ЕС до 2020 г. съвпадат със средноевропейските - те са оценени като подходящи, точно такива, каквито следва да бъдат - нито твърде скромни, нито твърде амбициозни. Най-висока подкрепа българите заявяват по приоритета, свързан със заетостта до 2020 г. Три четвърти от хората в активна трудова възраст искат да имат работа. На второ място по подкрепа е образователната цел – намаляване дела на младите българи, напускащи училище без никаква квалификация до 10%. В България общественото мнение е положително настроено (75%) към сътрудничеството и изработването на обща политика в областта на отбраната и сигурността на държавите членки на Европейския съюз, също обща към идеята за европейска политика за миграцията (68%) и обща външна политика (66%). Борисов е еврооптимист, но не бърза за Еврозоната Няма полярност в мненията на българското общество относно състоянието на европейската икономика. Мнозинството (61%) го определя като добро. Подобна висока оценка силно контрастира с мнението за състоянието на националната ни икономика, за която положителна оценка споделят едва 18% от българите. Този дял е по-нисък от измерения сред участниците от страните кандидат-членки. Близък е до този на Румъния (22%) и Италия (19%). По-ниски от оценките в България има в две страни членки на ЕС – Хърватия (12%) и Гърция (2%). Над две трети считат, че ЕС разполага с достатъчно власт и средства, за да защитава икономическите интереси на Европа в световната икономика. Нагласите към въвеждането на общи за ЕС данъци или общ европейски заем са по-скоро негативни. Една трета от българите (29%) подкрепят въвеждане на данък върху финансовите трансакции за целия ЕС. Тук средноевропейският дял е два пъти по-висок - 47%. Въвеждането на еврооблигации е с по-висок дял на отхвърляне, отколкото на приемане (38% към 26%) в България. Аналогична е ситуацията обаче за целия ЕС. Доверие в ЕС декларират около три пети от българите. Той е много по-уважаван от националните институции. След ЕС като организация с най-високо доверие се нарежда ООН (47%). Българският парламент за сравнение се ползва едва със 17 на сто одобрение. Сред институциите, действащи на национално равнище, най-високо доверие българите заявяват към органите на местното самоуправление (39%).", "date": "2018.02.20", "title": "Как българите виждат ЕС - модерен, демократичен и отдалечен"}
{"url": "http://clubz.bg/64480-shef_na_uber_prognozira_letqshti_taksita_do_5_10_godini", "text": "Главният изпълнителен директор на Uber Technologies Дара Хосрошахи прогнозира, че до 5-10 години компанията ще предлага летящи таксита като масова услуга, предаде Ройтерс. Хосрошахи, който до миналата година беше изпълнителен директор на Expedia, най-голямата туристическа агенция в Съединените щати, обяви прогнозата си на инвестиционен форум в Япония, по време на първото си посещение в Азия.  Да забраниш или да регулираш Uber - различният опит на Естония Хосрошахи заяви, че очаква летателните машини да се превърнат в достъпен метод за масов транспорт. Компании като Uber виждат Япония като потенциално доходоносен пазар и настояват регулаторните органи да облекчат строгите правила, регулиращи таксиметровата индустрия. През ноември 2017 г. беше съобщено, че Uber участва в джойнт-венчър с американската агенция НАСА за разработка на софтуер, който компанията смята да използва, за да управлява маршрутите на  \"летящите таксита\", които биха могли да работят като услугата за споделени пътувания по суша. Тогава от Uber заявиха, че това е първият договор за официални услуги от Националната авиационна и космическа администрация на САЩ (NASA), който обхваща въздушното пространство на ниска надморска височина, а не космическото пространство. НАСА използва такива договори за разработване на ракети от края на 50-те години на миналия век. И Лондон забрани Uber Главният продуктов директор Джеф Холдън също така каза, че Uber ще започне да тества предложените 4-местни самолетни таксита - 322 км/час, в Лос Анджелис през 2020 г.,  вторият планиран тестов пазар след Далас. Uber е изправен пред регулаторни и юридически битки по света, откакто стартира таксиметровите услуги в началото на десетилетието, включително в Лондон, където обжалва решението за отнемане на лиценза си поради съображения за безопасност. Uber ще тества летящи таксита от 2020 г. Преди да пуснат въздушните таксита, от Uber ще трябва да получат одобрение от авиационните регулатори. НАСА заяви, че е подписало общо споразумение с Uber, което позволява на компанията да се присъедини към различни индустриални партньори, които работят с НАСА, за да развият редица системи за управление на въздушния трафик без водач. По силата на договора Uber ще бъде включен в четвъртата фаза на проекта, която трябва да започне през март 2019 г. Междувременно японската корпорация Sony съобщи, че ще е поредната голяма компания, която ще навлезе на местния таксиметров пазар и на пазара за споделени пътувания. Sony има планове да създаде съвместно дружество за разработване на система за споделяне на коли на основата на изкуствен интелект. И Лондон забрани Uber Uber ще тества летящи таксита от 2020 г.", "date": "2018.02.20", "title": "Шеф на Uber прогнозира летящи таксита до 5-10 години"}
{"url": "http://clubz.bg/64489-ankara_obmislq_himicheska_kastraciq_za_pedofili", "text": "Министърът на правосъдието на Турция съобщи, че правителството обмисля въвеждане на химическа кастрация за педофили след няколко случая на сексуални нападения над деца, предаде Асошиейтед прес. Абдулхамит Гюл заяви днес, че се обмисля мярка, според която съдът ще взема решения за предписване на лекарства, които да \"елиминират\" сексуалния нагон на осъдени за сексуални нападения над непълнолетни. Гюл направи това съобщение, след като вчера правителството реши да създаде комисия за борба със сексуалните злоупотреби с деца. По-рано този месец 20-годишен мъж бе арестуван по обвинение в изнасилване на тригодишно момиченце по време на сватба, което предизвика масово възмущение. Президентът Реджеп Тайип Ердоган описа днес случая като \"динамит, който ще накара нашето общество да рухне\". В Дания, Швеция, Канада и Израел, както и в осем американски щата, химическата кастрация отдавна съществува като наказание за педофили.   През 2009 г. и в Полша влезе в сила подобен закон, съгласно който лице, осъдено за изнасилване на малолетен под 15 години или на най-близък член на семейството, след излизането му от затвора може по решение на съда да бъде подложено задължително на фармакологична намеса или психотерапия, за да се отслаби сексуалният му нагон. За такова престъпление вече с предвижда присъда от 3 до 15 години затвор вместо досегашните граници от 2 до 13 години. Проектът беше внесен от правителството на Доналд Туск, който е действащият председател на Европейския съвет.", "date": "2018.02.20", "title": "Анкара обмисля химическа кастрация за педофили"}
{"url": "http://clubz.bg/64493-oshte_dve_polojitelni_probi_na_olimpijskite_igri", "text": "Положителните допинг проби на зимните олимпийски игри в Пьончан, Южна Корея, вече официално са три. Към японския състезател по шоттрек Кей Саито в \"черния\" списък се присъединиха словенският хокеист Жига Йеглич и руският състезател по кърлинг Александър Крушелницкий. Първата положителна проба за допинг в Пьончан е налице Йеглич вече напусна олимпийското село, а малко след това участието си на олимпиадата приключиха и неговите съотборници, които загубиха плейоф от Норвегия с 1:2. Състезателят, който до отстраняването си правеше силен турнир, е употребявал забранения препарат фенотерол. Чака се решението за колко време ще бъде наказан да не играе. Пред медиите в родината си Йеглич заяви, че вземал лекарство заради астма с рецепта от лекар, но пропуснал да го обяви в списъка на препаратите с терапевтична цел. Грешката била от невнимание. Хокеистът се извини. Това обаче едва ли ще му помогне за по-лека \"присъда\". Руски състезател по кърлинг хванат с допинг в Пьончан? А вече подробно ви информирахме за странния случай на руския състезател по кърлинг Александър Крушелницкий, бронзов медалист на смесените двойки в Пьончан заедно със своята съпруга. Днес Арбитражният спортен съд в Лозана (КАС) официално обяви, че и Б пробата е дала положителен резултат за мелдоний. Става въпрос за лекарство, което се изписва на сърдечноболни и което може да повлияе на физическия капацитет на спортист. Но не и когато става въпрос за кърлинг - няма логика да се използва за тази дисциплина. Крушелницкий чака решението на КАС и е много вероятно да се прости с бронза, освен ако по някаква причина арбитражът сметне, че е невинен. Руснаците не вярват, че той е виновен, че преднамерено е приел мелдоний. Шефът на федерацията по кърлинг на страната Дмитрий Свичев е на мнение, че някой умишлено може да е сложил от лекарството в храна или напитка на състезателя. Потвърдено: състезател по кърлинг е дал положителна допинг проба Савият Крушелницкий също отрича вина. В Москва вече заявиха, че ще направят собствено разследване. Руската делегация в Пьончан, която не се състезава от името на страната си, а като \"Олимпийски спортисти от Русия\", излезе с обръщение, в което се казва, че не вярва Крушелницкий да е сгрешил по своя воля. Руски състезател по кърлинг хванат с допинг в Пьончан? Потвърдено: състезател по кърлинг е дал положителна допинг проба", "date": "2018.02.20", "title": "Още две положителни проби на олимпийските игри"}
{"url": "http://clubz.bg/64491-200_civilni_ubiti_pri_bombardirovki_v_siriq", "text": "Близо 200 цивилни са убити в сирийския бунтовнически анклав Източна Гута при бомбардировки на правителствените сили през последните два дни, предаде Ройтерс. Днес са загинали най-малко 49 души. Това е най-големият брой жертви за един ден в Източна Гута през последните три години. Вчера пък там са били убити 127 души в резултат на въздушни атаки, ракетни удари и обстрел със снаряди, твърдят от базираната в Лондон Сирийска обсерватория за човешки права. Взрив разкъса 23-ма души в Сирия Бомбардировките се засилиха в неделя. До този момент са ранени 850 души. ООН призова за незабавно прекратяване на огъня в района, намиращ се недалеч от сирийската столица Дамаск. Според организацията положението излиза извън контрол. С бомби са улучени най-малко пет болници в Източна Гута. Насилието в района е част от ожесточилите се сражения на няколко фронта в Сирия, докато президентът Башар Асад се опитва да прекрати започналия преди 7 години бунт срещу него. Същевременно изстреляни от бунтовниците в Източна Гута снаряди убиха двама и раниха няколко човека в Дамаск, съобщиха държавните медии. Сирийската армия започна да изпраща засилени подкрепления към бунтовническия анклав.", "date": "2018.02.20", "title": "200 цивилни убити при бомбардировки в Сирия"}
{"url": "http://clubz.bg/64487-sled_beseda_s_cacarov_ottegli_se_prokuroryt_daval_syveti_pri_sluchaq_s_6_godishniq_ubiec", "text": "Районният прокурор на Пазарджик Георги Кацаров е подал оставка, съобщи ко БНР. Това е станало след разговор с главния прокурор Сотир Цацаров, а говорителят на държавното обвинение в областния град Пловдив Пламен Пантов отказа да коментира. Той нито е отрекъл, нито е потвърдил информацията пред БНР. Разговори с прокурор да \"смачка\" случая с 6-годишното \"дете-стрелец\"? Името на районния прокурор Георги Кацаров буквално избухна по време на случая \"Виноградец\", където  с пистолета на тогавашния председател на Общинския съвет в Септември и виден \"гербер\" Лазар Влайков. Цветанов за \"гербера\" от Виноградец: Имало е коментар за него, но е нямало обвинение Едно от обвиненията на близките на убития мъж бе, че прокурор Кацаров е поддържал нерегламентирани контакти с нарушители на закона и е давал съвети \"в реално време\" на Влайков как да процедира на местопрестъплението. Тогава Кацаров категорично отрече. Интересно е, че Сотир Цацаров изиска разпечатки от телефонните разговори на районния прокурор, но после проверката вместо в антикорупционното звено в София, бе пратена в Пловдив.  След това пък избухна и скандалът с кмета на Септември Марин Рачев, прибран публично от спецпрокуратурата и новото антикорупционно звено по обвинение, че е сключвал сделки със себе си. Според запознати, цитирани от БНР,  , който се разследва за източване на общината. Очаква се официална информация от прокуратурата. Моделът \"Септември\": затова нямат доверие на България Кацаров не е първият деятел на прокуратурата, който след разговор с Цацаров. От публично известните такъв бе случаят и с Борислав Сарафов, който изведнъж, след като се замеси в поредица от скандали, миналата година реши да се кандидатира за член на прокурорската колегия на ВСС. Той също се отказа след беседа с \"главния\" и с решение, \"продиткувано от интересите на прокуратурата\"  После кариерата му потръгна и стана шеф на НСлС на мястото на Евгени Диков, който пък отиде във ВСС. Цветанов за \"гербера\" от Виноградец: Имало е коментар за него, но е нямало обвинение Моделът \"Септември\": затова нямат доверие на България", "date": "2018.02.20", "title": "След беседа с Цацаров: оттегли се прокурорът, давал съвети при случая с \"6-годишния убиец\"    "}
{"url": "http://clubz.bg/64479-moskva_prizna_za_ubiti_v_siriq_no_ne_kazva_kolko", "text": "Руското външно министерство най-после призна, че има убити руски граждани при американски въздушен удар в Сирия на 7 февруари. Това стана едва днес, 13 дни след инцидента. Ведомството обаче не съобщава колко са загиналите. Само изтъква, че сред тях няма военнослужещи. Москва: Има убити в Сирия. Петима, вероятно руски граждани Ето и цялото преведено на български език съобщение на МВнР в Москва, разпространено от Отдела за информацията и печата: През миналата седмица говорителката на ведомството Мария Захарова заяви само, че  . Смята се, че загиналите са наемници, сражаващи се в редовете на руската Частна военна компания (ЧВК) на Вагнер. Според различни съобщения броят на убитите варира от няколко десетки, през 200, та чак до 600. Блумбърг: Над 200 руски наемници са убити от американците в Сирия (ВИДЕО) Те са загинали при американски въздушен удар в провинция Дейр аз Зур. Атаката била отговор на непредизвикано нищо нападение срещу щаба на подкрепяните от САЩ Сирийски демократични сили (СДС) в селището Хишам. Той бил атакуван от проправителствени племенни сили в Сирия, а руските наемници вероятно са участвали заедно с тях. Блумбърг: Над 200 руски наемници са убити от американците в Сирия (ВИДЕО)", "date": "2018.02.20", "title": "Москва призна за убити в Сирия. Но не казва колко"}
{"url": "http://clubz.bg/64472-korneliq_ninova_vleze_ostro_na_sotir_cacarov", "text": "Лидерът на БСП Корнелия Нинова атакува с остри реплики главния прокурор Сотир Цацаров. Повод за това стана фактът, че все още партията не е получила информация от доклад на ДАНС за оградата по границата с Турция. Той бе изготвен след сигнал на депутата от партията Елена Йончева Цацаров \"като човек\": Да се търси вариант за разваляне на сделки от прехода Тя обясни, че се обръща към Сотир Цацаров, тъй като на 6 декември 2017 г. е заявил в правната комисия на парламента, че има доклади на Агенцията за държавна и финансова инспекция и на ДАНС в резултат от сигнала на Елена Йончева. Самата Йончева заяви, че в доклада на ДАНС се казва, че има завишена проектна стойност на оградата в сравнение с пазарните цени. Според нея става дума за корупция. Тя също коментира, че от БСП вече 10 дни настояват Главна прокуратура да им даде доклада. Според нея този доклад е \"разгромяващ\". Тя допълни, че ще съди зам.-шефа на ГЕРБ Цветан Цветанов за изявлението му, че е източвала КТБ. Нинова също коментира изявлението на Цветанов. И допълни, че премиерът Бойко Борисов е излъгал, че оттегля Истанбулската конвенция, тъй като документът все още е в парламента. Нинова изтъкна, че ако Борисов очаква консенсус от БСП по тази конвенция, той няма да го получи. Тя припомни, че консенсус по темата няма и в управляващата коалиция. Нинова каза още, че ако Валери Жаблянов бъде отстранен от поста зам.-шеф на парламента, то БСП най-вероятно няма да издига друг депутат на негово място. ГЕРБ иска оставката на Жаблянов заради гафа с Народния съд ГЕРБ иска оставката на Жаблянов заради гафа с Народния съд", "date": "2018.02.20", "title": "Корнелия Нинова влезе остро на Сотир Цацаров"}
{"url": "http://clubz.bg/64486-treta_titla_za_furkad_v_bitlona_nashite_sa_17_i", "text": "Франция триумфира с олимпийското злато в смесената щафета в биатлона (2x6км жени + 2x7.5км мъже) на зимните олимпийски игри в Пьончан. Французите, водени от голямата звезда Мартен Фуркад, спечелиха категорично първото място, като се възползваха и от грешка в последната стрелба на аса на германците Арнд Пайфер. Фуркад, който грабна трета титла в Пьончан след масовия старт и преследването, на свой ред свали всички мишени и не прости пропуска на един от големите си съперници, тимът на който оглавяваше класирането преди последната стрелба. На 20.9 секунди на второ място завърши щафетата на Норвегия. Бронзът е за биатлонистите на Италия, които останата на 26 сек и успяха да изпреварят с три стотни във финалния спринт германците.  Българската щафета в състав Емилия Йорданова, Даниела Кадева, Красимир Анев и Владимир Илиев финишира на 17-о място с изоставане от 3:57.4 минути от победителите. Участваха 20 отбора. В четвъртък са последните два старта на биатлонистите в Южна Корея - щафетите при жените и мъжете.", "date": "2018.02.20", "title": "Трета титла за Фуркад в битлона, нашите са 17-и"}
{"url": "http://clubz.bg/64481-ambiciq_za_byudjeta_na_es_da_syzdava_rabotni_mesta_i_da_se_bori_s_krizite", "text": "Бюджетът на Европейския съюз за 2019 г. трябва да създава нови работни места, да насърчава конкурентноспособността и да позволи на страните членки да се справят с предизвикателства като миграцията, сигурността и защитата на границите. Това е позицията на министрите на страните членки на ЕС, обявена от българския финансов министър Владислав Горанов на Съвета по икономически и финансови въпроси в Брюксел днес. Бюджетът трябва да е по-стабилен и да позволява на Евросъюза да се справя с кризите. За Горанов корупцията е медийно внушение Освен това финансовите министри приеха Препоръка към Европейския парламент за освобождаване от отговорност на Еврокомисията за управлението на бюджета за 2017 г. Това е част от процедурта за контрол на изпълнението на бюджета и се прави след като Съветът внимателно разгледа дейността на Еврокомисията. Финалното решение е на евродепутатите. ЕС даде заден за санкциите върху офшорни зони Днес   получи подкрепата на Съвета на финансовите министри на ЕС за поста  . Еврокомисарят по финансите Валдис Домбровскис го определи като \"много силна кандидатура\". Той беше одобрен от министрите от еврозоната, след като Ирландия оттегли единствения друг кандидат. Де Гиндос влиза в политиката в средата на 90-те години и работи в министерството на икономиката при управлението на консервативния премиер Хосе Мария Аснар, изкачвайки се до поста държавен секретар. Когато през 2004 г. социалистите печелят парламентарните избори, Де Гиндос преминава в частната сфера, поемайки ръководството на испанския клон на инвестиционна банка Леман брадърс (Lehman Brothers), чийто крах се определя като пика на световната финансова криза.  През 2015 г. се бори за поста председател на Еврогрупата, но го печели холандецът Йерун Дейселблум. По време на срещата на еврогрупата по-рано днес беше решено също, че  , въпреки че е изпълнила 99 процента от условията.  Според ръководителя на Европейския стабилизационен механизъм Клаус Реглинг страната няма да може да получи поредния транш от 5,7 млрд. евро преди втората половина на март. ЕС даде заден за санкциите върху офшорни зони", "date": "2018.02.20", "title": "Амбиция за бюджета на ЕС: да създава работни места и да се бори с кризите"}
{"url": "http://clubz.bg/64473-pisateli_poiskaha_otchisleniq_ot_zaemanite_knigi_v_bibliotekite", "text": "Прочути български писатели, автори и публицисти изпратиха открито писмо до Народното събрание и Министерството  на културата, в което настояват да бъде решен въпросът с отчисленията, които им се полагат при заемане на книги в библиотеките. Изявлението е подписано от 30 души, между които Георги Господинов, Милен Русков, Стефан Цанев, Антон Дончев, Иво Сиромахов, Недялко Йорданов, Захари Карабашлиев, Теодора Димова и Владимир Зарев.  Причината да изпратят писмото в този момент е предстоящото обсъждане в Комисията по културата и медиите на НС на промени в Закона за авторското право и сродните права. Представяме ви пълното съдържание на писмото.", "date": "2018.02.20", "title": "Писатели поискаха отчисления от заеманите книги в библиотеките"}
{"url": "http://clubz.bg/64475-skandal_za_golemi_podkupi_s_banker_%E2%84%961_na_latviq", "text": "Политически скандал тресе Латвия, след като шефът на латвийската централна банка Илмар Римшевич беше арестуван по разследване за корупция, и освободен след 48 часа срещу гаранция от 100 000 евро, предоставени му от \"добър приятел\". Римшевич заяви, че няма да подава оставка.  Латвийската агенция за борба с корупцията заяви, че подозира Римшевич за \"искане на мащабни по размер подкупи\" и с оглед на това започна разследване срещу него. Домът му беше обискиран.  Гуверньорът на Латвийската банка Илмар Римшевич, който е и член на управата на Европейската централна банка (EЦБ), тъй като Латвия е в еврозоната, от години изнудвал за подкупи банката \"Норвик\". Това твърдение беше направено от най-големия акционер в Norvik Григорий Гуселников, британски гражданин от руски произход, съобщиха световните агенции. Norvik Bank вече заведе дело срещу Латвия в международния арбитражен съд към Световната банка. В иска от 39 страници е описано, че високопоставен латвийски служител изнудвал частните банкери за рушвети, злоупотребявайки с официалната си длъжност. Председателят на Управителния съвет на Norvik - Оливър Бромуел, потвърди, че става въпрос за Римшевич. Освен това мажоритарният собственик на банката Гуселников, заяви, че свързани с Римшевич лица са поискали от Norvik да изпере руски пари. По думите му, от 2015 година насам, с помощта на посредници, Римшевич редовно искал подкупи, като заплашвал със санкции банката. Такива са правилата на играта, казва руснакът с британски паспорт. Според Асошиейтед прес, всички обвинения за пране на пари биха породили опасения за изнудване от тайните служби на Русия или от организираната престъпност и идват във време, когато латвийските служби за сигурност предупреждават, че Москва се опитва активно да получи държавна тайна от латвийски държавни служители, за да отслаби Съединените щати (по линията НАТО) и Европейският съюз (по линията ЕЦБ).  Банкерът разказва, че се срещнал за първи път с гуверньора на централната банка през 2015 г. Първоначално Гуселников се запознал с Ренар Кокинс, представен му като \"човек, който познава добре политическата и правна система на Латвия\". Кокинс поканил Гуселников на среща в частна къща в района на Рига, където по-късно дошъл и Римшевич. Президентът на Латвийската банка заявил пред Гуселников, че може да помогне, защото Комисията за финансови и капиталови пазари, която се занимава с надзора на банките, е лоялна институция. (В България надзорът на банките се осъществява от подуправление Банков надзор в БНБ, чийто бивш шеф е разследван заради аферата с КТБ. Бел.р.) Единственото, което трябвало да направи Гуселников, е да си сътрудничи с Кокинс, цитира банкерът думите на Римшевич. Шефът на латвийската централна банка излязъл за десетина минути и Кокинс написал на лист хартия: \"100 000 евро на месец\". Той не използвал думата \"заплащане\", но заявил, че всички банки в Латвия \"сътрудничат\" по този начин. След тази среща Гуселников решил да не плаща, защото се опасявал, че рекетът ще стане постоянен. Банкерът не отговарял на повиквания или sms-и на Кокинс. Около година по-късно братът на Гуселников го поканил на рожден ден на приятел, който се оказал Кокинс, който пък се опитал отново да убеди Гуселников да \"сътрудничи\". Латвийският министър-председател Марис Кучинскис заяви днес, че не изключва факта обвиненията срещу Римшевич за вземане на подкупи да са опит да се навреди на репутацията на  държавата, предаде Ройтерс. Премиерът посочи, че доказателствата трябва да бъдат предадени на органите за борба с корупцията и че Norvik Bank още не са го направили. Латвийският президент Раймондс Вейонис и финансовият министър на Латвия Дана Рейзниеце-Озола призоваха Римшевич да подаде оставка, докато срещу него се води разследване по подозрение в корупция.  АП публикува снимка, на която Римшевич е на екскурзия в Русия през 2010 г. в компанията на тогавашен шеф на руска военна технологична компания. Римшевич каза днес, че е бил на риболов на руския полуостров Камчатка през 2010 г., че не познава никого на снимката и че снимката вероятно е подправена. Латвийският централен банкер твърди, че е цел на някои търговски банки в Латвия и че е получавал смъртни заплахи, за които е уведомил полицията. Ситуацията може да дестабилизира финансовата система на страната, в която банката ABLV вече има нужда от заем от централната банка, за да продължи да работи. ЕЦБ й забрани да прави разплащания, след като американското финансово министерство я нарече рай за пране на пари.", "date": "2018.02.20", "title": "Скандал за големи подкупи с банкер №1 на Латвия"}
{"url": "http://clubz.bg/64471-dobrovolnata_kazarma_na_karakachanov_skypo_udovolstvie", "text": "Военният министър Красимир Каракачанов задейства реализирането на идеята си за въвеждане на доброволна казарма, която е на път да се превърне и в негов основен управленски приоритет. С нея той ще се оправдае пред \"патриотичните\" гласоподаватели, че не е изпълнил обещанието си да върне наборната служба, а в същото време ще я лансира и като една от мерките за преодоляване на кадровия колапс в армията, пише  . Оказва се, идеята на Каракачанов ще излезе доста скъпо на държавния бюджет. Влизаш в казармата - ползваш предимство при започване на работа Вече няколко седмици в МО работна група мисли възможните варианти за въвеждане на доброволната служба. Подобна мярка обаче ще трябва да мине и през съгласуване с ГЕРБ. От партията на Бойко Борисов към момента са склонни да приемат някаква форма на доброволна служба, но не и кардинални решения. Въвеждането на доброволната служба крие много подводни камъни, тъй като ако не бъде изпълнена както трябва, ще доведе до допълнителен смут и хаос в системата. Освен това ще струва и значителни средства, които е много вероятно да имат и своята политическа цена. Имам си една мечта - наборната служба При всички положения въвеждането й ще струва значително. Според някои от обсъжданите варианти тя ще излиза десетки милиона лева годишно. Цифрите варират в зависимост от това колко български граждани ще са готови да постъпят в казармата по собствено желание. Засега в МО се налага идеята, че  . Все още не е взето решение в какви размери ще бъде то, но вероятно ще се движи някъде  Опасната лъжа с връщането на казармата Разходите ще се допълват от необходимите средства за изхранване на доброволците, обличането им и настаняването им. Със сигурност ще има значителни разходи и за стягането на подготвителните лагери. Към момента се обсъжда да има два подобни лагера. Най-значителният въпрос е колко ще бъдат доброволците, които ще минават годишно през армията. Дори да има много желаещи, което е много малко вероятно, те ще трябва да отговарят на определени условия за физическа годност.  В момента повече от 5500 места във въоръжените сили са свободни. Имам си една мечта - наборната служба Опасната лъжа с връщането на казармата", "date": "2018.02.20", "title": "Доброволната казарма на Каракачанов - скъпо удоволствие"}
{"url": "http://clubz.bg/64484-zadyrjana_e_majkata_na_bliznacite_prieti_po_speshnost_v_bolnica", "text": "Районната прокуратура в Пловдив съобщи, че към момента няма повдигнато обвинение срещу 38-годишната майка на тригодишните близнаци, приети снощи в болница със синини по тялото. Майката в ареста, като се разследва дали върху децата е упражнявано насилие, предаде БНР. След операция все още има опасност за живота на момченцето, съобщи прокурор Атанас Илиев. Майката, която ги е отглеждала сама, е задържана в ареста за 24 часа. По нейните обяснения травмите на децата са в резултат от паднал предмет в дома им. Разследва се дали върху децата, които са и недохранени, е било упражнено насилие. Как държавата бори насилието и ще има ли пари за горещата денонощна линия? Близнаците са приети по спешност вчера. По-сериозно пострадало е момченцето, заяви старши комисар Атанас Илков, директор на ОД на МВР - Пловдив. Ново ръководство, видеокамери и психолози в бургаската детска градина Ново ръководство, видеокамери и психолози в бургаската детска градина", "date": "2018.02.20", "title": "Задържана е майката на близнаците, приети по спешност в болница"}
{"url": "http://clubz.bg/64485-ne_e_shega_kuche_stana_germanski_socialdemokrat", "text": "От днес до 2 март всичките 463 723-ма членове на Германската социалдемократическа партия (ГСДП) гласуват с писма \"за\" или \"против\" съставяне на широка коалиция в Берлин. Подобно решение беше взето от извънреден партиен конгрес, но то трябва да бъде прието или отхвърлено от цялата членска маса. По този повод хиляди подадоха молби за членство в ГСДП. Повечето от тях го направиха единствено, за да гласуват \"против\", след което ще напуснат партията. Всеки, който до 18 часа на 6 февруари е пожелал партийно членство и го е получил, има право на глас. Възможна ли е манипулация? Оказа се, че да.  , разкри в. \"Билд\", прилагайки неопровержими доказателства. Мартин Шулц подаде оставка Кучето от испанска порода е на три години, но смятано по кучешките – на 21, ерго пълнолетно с право на глас. То е \"подало\" онлайн молба за членство в ГСДП на 6 февруари в 15,47 ч, - малко преди да изтече срокът за прием на нови партийни членове. Представено е като безработно, от женски пол. Малко по-късно пристига отговор по имейл: На 6 февруари в 18,03 ч, - малко след издичането на срока за прием в партията, Лима получава нов имейл: На 14 февруари временно изпълняващият длъжността председател на ГСДП Олаф Шорц и номинираната за титулярка Андреа Налес, която се очаква да бъде избрана за партиен лидер на извънредния конгрес през март, канят Лима на регионална партийна конференция в Потсдам и уточняват: На 16 февруари ръководството на ГСДП информира кучката: И още един абсурд. Вместо след разкритието стопанката на Лима да бъде подведена под отговорност за измама, сега се води процедура по изключването на четириногото от ГСДП. Домакиня или канцлер - веруюто на новата звезда на ГСДП Възмутен е легендата на германските социалдемократи и бивш кмет на Хамбург Клаус фон Донани: И е прав. На общите избори на 24 септември 2017 г. глас за ГСДП дадоха 9 милиона избиратели. Сега дали да бъде формирана или не широка коалиция под канцлерството на Меркел гласуват 463 723-ма партийни членове. Домакиня или канцлер - веруюто на новата звезда на ГСДП", "date": "2018.02.20", "title": "Не е шега - куче стана германски социалдемократ"}
{"url": "http://clubz.bg/64476-moje_li_smartfonyt_ni_da_stane_mikroskop", "text": "Всеки смартфон има потенциала да бъде напълно функционален микроскоп, способен да изследва образци, по-малки от 1/200 от милиметъра.  Това става с помощта на клип-устройство, което не изисква въшна светлина или източник на енергия, разказва Engadget. То е разработка на австралийски изследователи и позволява да се получи ясна картина на микроскопични организми и клетки от животни, растения и кръв. А най-важното му предимство - всеки, който притежава 3D принтер, може да си го произведе. Австралийците щедро са публикували триизмерните файлове за печат напълно безплатно. Пристрастяването към смартфоните е реално. Както и свързаните с него рискове от психични болести Проблемът с осветлението, нужно при микроскопите, е решен елегантно - използва се камерата на смартфона, като вътрешни тунели в устройството насочват светлината зад образеца. Макар да има вид на играчка, микроскоп с подобно увеличение е напълно адекватен за определен вид научна работа - например за тестване на чистотата на водата, базов анализ на кръвни проби и други по-леки задачи. А миниатюрният му размер и преносимост ще са изключително полезни в отдалечени райони. Не за пръв път се разработва подобен микроскоп. През 2016 г италианската компания Smart Micro Optics представи набор от лещи, които могат да предоставят увеличение до 80 пъти на камерата на смартфона ви. Наскоро канал в YouTube представи подобна опция с помощта на плексиглас и лазерна показалка. Изобретението на австралийци обаче е много по-просто, мощно и завършено.", "date": "2018.02.20", "title": "Може ли смартфонът ни да стане микроскоп?"}
{"url": "http://clubz.bg/64482-400_000_lv_iskat_rodninite_na_ubitiq_georgi_ignatov", "text": "Няма процесуални пречки и делото за едно от най-дълго загърнатите в мистерия убийства - това на Георги Игнатов в Борисовата градина, ще тръгне на 12 април. Днес Йоан Матев бе доведен от ареста, където неотлъчно пребивава от задържането му през февруари, м.г., повече от година и половина след престъплението. Състав на СГС прецени, че няма процесуални пречки процесът да тръгне. Съдът не уважи претенциите на защитата на младежа, която имаше две основни искания - първо, да не се дава ход на делото, защото важни веществени доказателстгва не са предявени на тримата адвокати, и второ - да се гледа при закрити врата. На излизане адвокатите му казаха пред медиите, че всъщност са \"за\" открития процес, но закриването било общоприет стандарт, когато има приложени като веществени доказателствени средства данни от СРС  Съдия Руси Алексиев напротив - каза, че е от полза и на подсъдимия, ако процесът е публичен. Съдът позволи родителите да бъдат конституирани като частни обвинители и граждански ищци, като допусна поисканото от тях обезщетение от по 200 000 лв. на човек, т.е. общо 400 000 лв. За заседанието на 12 април те ще бъдат призовани за свидетели заедно с приятелката на Георги и др. От 5 до 12 г. заплашват Йоан Матев за убийството в Борисовата градина Адвокатът на родителите Станислава Каракушева коментира пред медиите, че е важно един такъв процес да се гледа публично. По думите й има достатъчно доказателства по делото, които биха довели до извод за постановяването на една осъдителна присъда. Максималният срок затвор, който застрашава Матев, е 12 години лишаване от свобода, тъй като към момента на деянието е бил непълнолетен. Интересна подробност е, че въпреки чистото му съдебно минало, постоянен адрес, младостта и т.н., няколко съдебни състава вече оставяха Йоан Матев с най-тежката мярка - задържане под стража, единствено на база, че той е вероятният извършител на убийството. Днес адвокатите му поискаха той да бъде преместен от ареста в затвора, както следва да бъде по закон. Пред медиите адвокат Иван Томов, обясни, че Матев е във влошено здравословно състояние и в затвора ще има по-добро медицинско обслужване.", "date": "2018.02.20", "title": "400 000 лв. искат роднините на убития Георги Игнатов"}
{"url": "http://clubz.bg/64474-nova_antibrekzit_partiq_se_rodi_vyv_velikobritaniq", "text": "Нова центристка и антибрекзит политическа партия \"Обновление\" (Renew) се роди вчера във Великобритания, вдъхновена от \"Републиката в движение!\" на френския президент Еманюел Макрон. Новата формация афишира амбицията да спре \"Брекзит\" и да съживи центъра в британската политика, възползвайки се от общественото мнение, което според оценката й е малко по-благосклонно към оставането в ЕС. И управляващата Консервативна партия, и лейбъристката опозиция обещаха да зачитат резултата от референдума от 23 юни 2016 г., който с 52 на сто от гласовете реши Великобритания да напусне ЕС. Сорос: Давам още 100 000 лири срещу трагичната грешка \"Брекзит\" Третата британска формация, еврофилите Либералдемократи, не успя да се възползва от настроенията против \"Брекзит\" сред част от населението. Партията е вдъхновена директно от \"Републиката в движение!\", основана от Еманюел Макрон. Тя е получила неофициални съвети от движението, пласирано в центъра на френската \"политическа шахматна дъска\", основано през април 2016 г. Малко повече от година по-късно това движение стана големият победител на парламентарните избори след избирането на лидера му за президент. Партията твърди, че вече може да издигне над 300 кандидати на следващите парламентарни избори, предвидени за 2022 г., които обаче може да се състоят и по-рано поради слабостта на консервативния премиер Тереза Мей, чието правителство е разединено. Партията предвижда 650 кандидати, излезли от гражданското общество, за всеки избирателен район в страната. \"Обновление\" е основана от бившия финансист Крис Коглан преди общите избори през юни 2017 г., на които той се яви като независим кандидат в Южен Лондон, с антибрекзит програма. Той се класира четвърти с 1234 гласа. Тя е една от проевропейските инициативи, появили се напоследък в Обединеното кралство, които намират опора в несигурностите на \"Брекзит\" и имат за цел да се опитат да спрат процеса на излизане от европейското лоно, който трябва да се реализира на 29 март 2019 г. От последните избори насам проучванията на общественото мнение показват нарастваща подкрепа за оставане в ЕС, без обаче да регистрират радикален обрат. В началото на февруари движенията антибрекзит лансираха обща платформа Grassroots Coordinating Group, за да координират усилията си да повлияят на преговорите с Брюксел и дори да се опитат да постигнат нов вот. Тези разнообразни организации представляват общо около 500 000 души и редица депутати. Андрю Адонис, лейбърист, член на Камарата на лордовете, лансира собствена кампания заедно с група младежи, желаещи да спрат \"Брекзит\" по демократичен път - \"Нашето бъдеще, нашият избор\" (Our Future Our Choice), а проевропейската организация \"Най-доброто за Британия\" (Best for Britain) получи дарение от около 500 000 паунда (564 000 евро) от американския милиардер Джордж Сорос. Сорос плаща за нов референдум срещу „Брекзит“ \"Обновление\" заявява, че иска да атакува причините, които са подтикнали избирателите да гласуват за \"Брекзит\", и по-конкретно \"дълбокото недоволство от неравенствата\". Партията възнамерява да се застъпи за повишаване на минималната заплата, подобряване на инфраструктурата извън Лондон и строежа на повече достъпни жилища, а също така иска \"да проучи най-добрите начини за управление на имиграцията\" - една от основните теми на кампанията пробрекзит.  Сорос плаща за нов референдум срещу „Брекзит“", "date": "2018.02.20", "title": "Нова антибрекзит партия се роди във Великобритания"}
{"url": "http://clubz.bg/64477-otide_si_bivshiqt_futbolist_georgi_markov", "text": "На 46 години почина Георги Марков, бивш футболист на \"Пирин\" (Гоце Делчев), \"Ботев\" (Пловдив), \"Локомотив\" (София) и \"Левски\". Издъхнал е в дома си в \"Бояна\". Марков има 36 мача и един гол за националния отбор на България. Този гол обаче влезе в историята и ще се помни дълго, тъй като беше във вратата на Англия в евроквалификация на 9 юни 1999 г. на ст. \"Българска армия\" - 1:1. Тогава Христо Стоичков изигра последния си мач с националната фланелка. Марков беше главен мениджър на първодивизионния \"Септември\". Преди това той заемаше шефски позиции в \"Ботев\" (Пловдив) и \"Локомотив\" (София). На 8 февруари 2015 г. Марков получи инфаркт по време на лагер на \"Локомотив\" (София) в Анталия. Бързо беше стабилизиран, остана няколко дни в болница. Смъртта на Георги Марков идва по-малко от два дни, след като от този свят си отиде величието Павел Панов. Клуб Z изказва съболезнования на близките на Георги Марков.", "date": "2018.02.20", "title": "Отиде си бившият футболист Георги Марков"}
{"url": "http://clubz.bg/64462-trenoryt_na_levski_pretyrpq_operaciq", "text": "Старши треньорът на \"Левски\" Делио Роси е претърпял вчера \"планова операция на дланта\", пише официалният сайт на клуба. Снощи в инстаграм италианецът публикува снимка, на която се вижда, че лявата му ръка е бинтована. Това повдигна много въпроси сред феновете на отбора от \"Герена\". В неделя \"Левски\" тръгна с измъчено 1:0 срещу \"Ботев\" (Пловдив) у дома в първия пролетен кръг на шампионата.", "date": "2018.02.20", "title": "Треньорът на \"Левски\" претърпя операция"}
{"url": "http://clubz.bg/64463-turski_sydii_bqgat_s_gumena_lodka_v_gyrciq", "text": "17 турски съдии и държавни чиновници са избягали с надуваема гумена лодка в Гърция, където са поискали убежище, съобщи Нюз.Ру, като цитира сайта \"Политисхиос\". Групата била открита и спасена от гръцката брегова охрана. Бегълците заявили пред местните власти, че са преследвани в родината си от режима на президента Реджеп Ердоган и могат да бъдат хвърлени в затвора. Всички те са транспортирани в център за приемане на бежанци и мигранти, където ще бъдат регистрирани. След неуспешния опит за преврат в Турция през юли 2016 г. бяха арестувани над 50 000 души. От работа бяха уволнени повече от 140 000 души, сред които много военни.", "date": "2018.02.20", "title": "Турски съдии бягат с гумена лодка в Гърция"}
{"url": "http://clubz.bg/64456-vsichki_znaqt_za_nego_e_i", "text": "Той е обиден. Скандалите му действат натоварващо. И очаква президентът да му се извини. “Ако смятат, че аз съм нещо „лошо”, да кажат защо”, призовава депутатът, магистрат и издател Делян Пеевски в интервю за собствения си вестник “Телеграф”. Липсата на посочен автор журналист и препечатването на израза “нашият издател” от всички медии, които Пеевски отрича да са негови, са само симпатичните детайли в тази история. Важното е, че никой от политиците не се наема да отговори на въпроса му: С какво е лош Пеевски, че президент и премиер се обиждат с името му? Втора седмица след като президентът и премиерът се обвиниха взаимно във връзки с Пеевски, темата е на път да бъде покрита. Аранжираните “сблъсъци” в телевизионните студия между представители на ГЕРБ и БСП обсъждат личните качества на Румен Радев и Бойко Борисов, призовават ги да се разберат “по мъжки”, повтарят всички познати взаимни обвинения между двете партии, но не смеят да се насочат към името, от което започна всичко. Скандал за Пеевски без Пеевски - това наблюдаваме в момента. Самият депутат вече разпространи едно изявление и едно интервю, но пак не искат да го забележат. Думата “абсурд” изглежда твърде слаба, за да опише този случай. Когато президентът Радев попита дали премиерът Борисов има срещи, интереси и бизнеси с Пеевски, той припомни твърдения на обвиняемия банкер Цветан Василев и на представители на извънпарламентарната опозиция. Когато пък премиерът попита президента дали е договорил с Пеевски избирането си, той припомни централната роля на депутата в ДПС и подкрепата на партията за Радев на президентските избори. Буквално два часа след тази размяна на реплики Пеевски посъветва Радев и Борисов да решават проблемите си като “големи момчета, генерали” и да не го намесват. И ето че цялата държава го послуша - никой вече не го намесва, а “големите момчета” сякаш забравиха темата. Една малка част от медиите в България от години описват случая “Пеевски” - как един необяснимо забогатял млад човек, използвайки близостта си първо с НДСВ, а после с ДПС, се превръща в един от най-влиятелните хора в държавата, а интересите му диктуват процеси в политиката, бизнеса, правосъдието и изпълнителната власт. Влиянието му е потвърждавано и от думи на хора, които би трябвало да знаят достатъчно за властта. Преди четири години Цветан Цветанов каза, че „Делян Пеевски управлява прокуратурата чрез огромното си влияние във Висшия съдебен съвет и чрез главния прокурор Сотир Цацаров“. Избягалият банкер Цветан Василев го нарича “властелин на България”. Двете съдийки от прочутите изтекли записи си говорят така: “Ходи горе постоянно. - При кой? - Делян, Делян.” А през 2013 година, когато парламентът избра депутата от ДПС за председател на ДАНС, самият Бойко Борисов обясни как “Пеевски се бил съгласил да извърши всичко това. Те са подготвили сценарий - да ме задържат и в ареста да ме убият“. Днес всичко това е забравено. Но България не е толкова голяма и решаващата роля на един човек в някои сектори от икономиката не може да остане тайна. Каквото и да пише в Търговския регистър. Първенецът в състезанието по амнезия е депутатът от ГЕРБ Вежди Рашидов. Преди близо пет години той попита “как е станал този боклук мултимилиардер на 20 години” и обясни как КТБ е собственик на медиите, а “Делян Пеевски е боздуганът с майка си отпред”. Днес Рашидов защитава Пеевски, понеже бил демонизиран. И понеже “никой не го е осъдил за нищо и е грозно да се ползва като боздуган трето лице и като плашило”. Отново думата “боздуган”. Ролята на Рашидов обаче е сменена. \"Българските политици трябва да престанат да се държат като тийнейджъри в дискотека, носещи се безметежно под звуците на музиката, а да започнат да мислят за хората и да мислят не от днес за утре, а с далечен хоризонт” - това изречение от интервюто на Делян Пеевски е може би най-разумното нещо в цялата тази абсурдна история. Всички се носят безметежно по свирката му. Един ден знаят кой е той, на следващия забравят. Думите им не водят до последици, защото институциите са превзети от същата тази омерта. Нито прокуратурата, нито финансовото разузнаване, нито данъчните ще се размърдат, ако някой каже нещо повече. Че защо тогава да казват… На този фон Пеевски има пълното право да пита: Добре де, какво толкова не ми харесвате? А тишината мълчи. \" \"", "date": "2018.02.20", "title": "Всички знаят за него. Е, и?"}
{"url": "http://clubz.bg/64461-ispaniq_sydi_ruski_deputat_za_prane_na_pari_i_vryzki_s_mafiqta", "text": "В Мадрид започна делото срещу руския депутат Владислав Резник и още 17 души, обвинени в пране на пари, съобщава Би Би Си. Престъпленията са извършвани в полза на мафиотската Тамбовскo-Малишевска групировка, оглавявана от Генади Петров и Александър Малишев. Резник, който е член на партията на руския президент Владимир Путин \"Единна Русия\" и неин зам.-председател, доскоро оглавяваше Комисията по финансови пазари в руската Дума. Съпругата му също е сред обвиняемите. Двамата бяха обявени за издирване от Интерпол по искане на испанските власти през 2016 г., но Националният съд в Мадрид отсъди в полза на Резник и международната заповед за арест беше оттеглена. Франция обвини руския златен олигарх в пране на пари Случаят е от 2008 г., когато испанските власти арестуват 20 души, заподозрени във връзки с мафията. Самите престъпления датират от началото на 90-те, когато руски олигарси започват да си купуват луксозни имоти на Балеарските острови и Коста дел Сол. Според прокуратурата в Мадрид по този начин са изпрани над 50 милиона евро за групировката на Петров и Малишев. В Русия членове на организацията са обвинени в убийства, трафик на наркотици и оръжия, изнудване и фалшификации. Разследването на схемата за пране на пари продължи повече от 11 години. Обвинението се позовава на записи от телефонни разговори, на които се чува как заподозрените разговарят с двамата мафиотски босове. Освен това един от обвиняемите, Михаил Ребо, се съгласява да сътрудничи на властите в замяна на по-малка присъда. Прокуратурата иска петгодишни присъди за обвиняемите и глоби, които може да достигат до 100 милиона долара. За основния обвиняем Генадий Петров прокуратурата иска 8,5 години затвор, но обвиненията срещу него са отделени в друго съдебно производство. Бившият руски агент Александър Литвиненко, убит в Лондон с радиоактивния полоний-210 през 2006 г., е сътрудничил на испанските власти по случая, припомня Би Би Си. Дейността му в Испания стана ясна в процеса на разследването на убийството му. САЩ обвиниха руснак в пране на 4 милиарда долара чрез биткойн Като председател на Комисията по финансови пазари в Думата Резник бе сред авторите на приетия през 2006 г. Закон за предотваряване на прането на пари от престъпна дейност и финансирането на тероризма, който установява затегнат контрол върху банковите операции. САЩ обвиниха руснак в пране на 4 милиарда долара чрез биткойн", "date": "2018.02.20", "title": "Испания съди руски депутат за пране на пари и връзки с мафията"}
{"url": "http://clubz.bg/64459-venecuela_pusna_kriptovaluta_za_vsqko_el_petro_barel_neft", "text": "Венецуела обяви пускането на своята криптовалута El Petro (от petroleo - на испански, б.р.) ,   в Twitter президентът на латиноамериканската държава Николас Мадуро. Преди дни агенция Блумбърг обяви Венецуела за трета поредна година за най-нещастната икономика в света.     Икономиката на Венецуела - много по-нещастна от българската На специалния портал   е обяснено как физически и юридически лица могат да се сдобият с венецуелската криптовалута. Мадуро е убеден, че националната криптовалута ще укрепи икономиката на страната.  За обезпечение на криптовалутата El Petro Венецуела е заделила 5 млрд. барела петрол, съобщи вестник El Nacional.  \"Във Венецуела вече не издават и паспорти - нямало хартия\" В бъдеще, за обезпечение на криптовалутата, Венецуела може да задели и находища от злато и диаманти, казва държавният глава, който допреди политиката е бил шофьор на автобус. За първи път президентът на Венецуела съобщи за създаването на национална криптовалута в началото на декември. Мадуро смята, че използването на новата технология ще помогне на държавата да преодолее социално-икономическата криза.  Крадат животни от зоопарк заради глада във Венецуела Венецуела се намира в тежка икономическа криза. По данни за 2017 г. инфлацията в страната достигна 2616%. Според оценки на Международния валутен фонд (МВФ), в края на миналата година брутният вътрешен продукт (БВП) се е свил с 15% и ще е два пъти по-малък от 2013 г. Инфлацията ще достигне 13 000%, прогнозира финансовата институция. Беларус, твърде далеч от Венецуела, също се опитва да се \"впише\" в цифровите технологии. Президентът Лукашенко издаде указ в края на 2017 г., с който освободи от данъци цифровите трансакции до 1 януари 2023 г. - обороти, приходи и т.н. Подписаният от него декрет е озаглавен \"За развитие на цифровата икономика\". И така Беларус има амбицията да е първата страна в света с \"комплексно правно регулиране на база блокчейн технологията\". Беларус е също в незавидно икономическо състояние. БВП на глава от населението, по данни за 2016 г., е 4989 долара. За сравнение в Латвия и Естония е от три до четири пъти по-висок. \"Във Венецуела вече не издават и паспорти - нямало хартия\" Крадат животни от зоопарк заради глада във Венецуела", "date": "2018.02.20", "title": "Венецуела пусна криптовалута. За всяко El Petro - барел нефт"}
{"url": "http://clubz.bg/64469-rumyniq_zabrani_plastmasovite_torbichki_a_u_nas_koga", "text": "Пластмасовите торбички ще бъдат забранени в Румъния.  Сенатът одобри вчера законопроект, който забранява продажбата на тънки и много тънки пластмасови торбички за пазаруване от 1 юли 2018 г., а от 1 януари 2019 г. те ще бъдат забранени напълно в търговията, съобщи БТА.  \n\tСенатът е първата сезирана камара, а окончателният вот по законопроекта ще бъде даден от Камарата на депутатите. Нормативният акт въвежда предвижданията на Директива на ЕС за намаляване на потреблението на пластмасови торбички.  \n\tЗаконопроектът касае тънките пластмасови торбички (под 50 микрона) и много тънките (под 15 микрона) с дръжки, но не и тези без дръжки. От 27 май 2018 г. министерството на околната среда ще докладва за годишното потребление на тънки пластмасови торбички, когато предоставя на Европейската комисия данни за управление на опаковките и отпадъците от опаковки.  \n\tПредвижда се властите да организират информационна и образователна кампания за гражданите и икономическите оператори. В България екоорганизации настояват отдавна до 2025 г. да се забрани напълно употребата на найлонови торбички. Въпреки че през 2011 г. беше въведена т.нар. екотакса, употребата им е нараснала с 30%, твърдят оттам. От Министерството на околната среда и водите пък излизат с контрааргумента, че техни проучвания показват, че употребата им е намаляла наполовина и не дават отговори за планирани мерки в тази посока. В Гърция също предвиждат спирането на пластмасовите торбички до няколко години. Атина се стреми да намали употребата им на човек с 75% до края на 2020 г. и с 90% - до 2025 г., съгласно приетите през 2015 директиви на ЕС. Гърците използват пластмасови торбички два пъти повече от другите европейци - 242-363 пластмасови торбички годишно, като става въпрос за над 4 милиарда пластмасови торбички на годишна база. В ЕС този показател е 191 торби на глава от населението. Пластмасовите торбички, които гърците използват за пазаруване и боклук, представляват половината от отпадъците в гръцките води. От 1 януари т.г. в Гърция е въведен екоданък от 3 евроцента, но с 24% данък добавена стойност, цената се увеличава до 3.75 евроцента. Не се налагат такси за пластмасови торбички за пазаруване на откритите пазари и павилиони. От 2019 г. таксата ще се повиши до 7 цента. Приходите се очаква да бъдат използвани за производство на рециклирани екологични торбички. Засега в Кения са най-строгите закони за забрана на пластмасови торбички. Санкциите при нарушение са до 40 000 долара глоба и до 4 години затвор.  Наред с това се обмисля в ЕС да бъде наложен нов данък за пластмасата като един от вариантите да се наберат средства заради напускането на Великобритания, което ще отвори значителна дупка в бюджета на Общността. През май ще стане ясно върху коя група ще бъде наложен - на производителите или на потребителите. \"Произвеждаме и използваме прекалено много пластмаса, която се губи, а не се рециклира\", коментира Йотингер. ", "date": "2018.02.20", "title": "Румъния забрани пластмасовите торбички. А у нас кога?"}
{"url": "http://clubz.bg/64465-ivan_kostov_dokladyt_na_ban_za_belene_nedopustimi_spekulacii", "text": "Докладът на БАН за жизнеспособност и варианти за рестарт на проекта за АЕЦ \"Белене\" съдържа \"недопустими спекулации\" при изводите. Затова въпросният документ на БАН, поръчан й от Министерството на енергетиката, не трябва да бъде взиман предвид. Ако бъде, то ще доведе до управленски грешки. Това заяви бившия премиер, сега ръководител на Центъра за анализи и управление на риска Иван Костов на дискусия за бъдещето на проекта за втора атомна централа, съобщи БТА. Костов представи изводите на Центъра за реализацията на \"Белене\" на специална дискусия по темата. Въпросният анализ на БАН бе частично разсекретен от властта и в него има изводи, че строежът на нова централа би могъл да е икономически изгоден при определени условия.  БАН публикува на сайта си двата доклада за АЕЦ \"Белене\" По думите на Костов обаче не съществува нито вътрешно търсене, нито значим експортен потенциал, който да оправдае изграждането на нова ядрена централа. Освен това цените на алтернативните източници на генерация, на микса и борсовите цени на електроенергията правят \"Белене\" нежизнеспособен дори при оптимистичните оценки от доклада на БАН. В самия документ на учените пък липсва \"завършеност, оценка на риска, на сценариите и техните комбинации, което създава основа за недопустими спекулации при изводите\", заяви бившият премиер. Той определи като нереалистични прогнозите на БАН за броя на населението, увеличаването на полезната жилищната площ, както и за ръста на брутния вътрешен продукт (завишена с между 4,2 и 4,4 процентни пункта в сравнение с очакванията на Европейската комисия). Учените пренебрегват и появата на поне две икономически кризи до 2040 година, каза още бившият премиер. Според Костов в анализа на БАН са пропуснати и политиката на ЕС за зелената енергия, връщането в родната енергийна система на ТЕЦ Варна, вече като газова централа, навлизането на природния газ в бита, както и прогнозите на Електроенергийния системен оператор (ЕСО) за ръст на зелена енергия. Една от препоръките на Костов е ако правителството има намерение прави нещо и да отвори отново проекта \"Белене\", то да поиска експертна помощ от Европейската комисия за оценката на необходимостта от нови ядрени мощности в контекста на пакета \"Чиста енергия\" на ЕС и решенията за ръст на възобновяемите енергийни източници.", "date": "2018.02.20", "title": "Иван Костов: Докладът на БАН за \"Белене\" - недопустими спекулации"}
{"url": "http://clubz.bg/64467-erdogan_shte_obsadim_afrin_do_dni", "text": "Така операция \"Маслинена клонка\" в Сирия ще навлезе в нова по-опасна фаза, коментират наблюдатели. Изавлянието идва в момент, когато се появиха спекулации, че сирийската армия щяла да влезе в Африн и да се бие на страната на кюрдите. Говорител на Ердоган обаче опроверга напълно информациите за някакво споразумение между правителствените части на Асад и кюрдските отряди в Африн. \"Тези съобщения са чиста пропаганда\", написа в туитър Ибрахим Калин. Турската армия напредва бавно в района около града, за да бъдат предотвратени цивилни жертви, твърди висш военен. Според последни данни са ликвидирани над 1700 кюрди при боевете на сирийска територия. Турският президент и президентът на Русия Владимир Путин са разговаряли вчера по телефона, съобщи БТА. Според съобщението от пресслужбата на Ердоган двамата са обсъдили ситуацията в Африн и Идлиб. Основно са се информирали по процеса за създаване на нови наблюдателни постове за намаляване на напрежението в района на Идлиб. В разговора си били обсъдени подробностите по операцията \"Маслинова клонка\", която турската армия провежда в района на Африн за прочистването на областта от считаните за тероростични групировки на сирийските кюрди, Сили за защита на народа /СЗН/ и Партията на демократичния съюз /ПДС/. Двамата лидери са се договорили да продължат с неослабваща решителност съвместната борба срещу терора, както и да се информират постоянно във връзка с развитието на ситуацията в района на военните действия в Сирия.  Телефонният разговор между Ердоган и Путин дойде на фона на съобщенията, че сирийски правителствени сили са навлезли в северозападната провинция Африн,за да защитават кюрдските Сили за защита на народа. Турският външен министър Мевлют Чавушоглу заплаши по този повод, че Турция ще се конфронтира със сирийските правителствени сили, ако те влязат в Африн.  ", "date": "2018.02.20", "title": "Ердоган: Ще обсадим Африн до дни"}
{"url": "http://clubz.bg/64466-afis_razlikata_mejdu_gerb_i_bsp_35_patriotite_gubqt_podkrepa", "text": "Разликата между ГЕРБ и БСП е 3, 5%, а \"Обединените патриоти\" губят проценти спрямо декември м. г.  Правителството губи доверие сред все повече български граждани. Това показват данните от национално представително проучване на \"Афис\", осъществено в периода 8-12 февруари 2018 г, при което са интервюирани са пряко \"лице в лице\" в домовете им 1010 пълнолетни български граждани. \"Тренд\": Цачева и Валери Симеонов най-известни и най-нехаресвани На парламентарни избори към днешна дата, ГЕРБ събира подкрепата на 26% от пълнолетното население. Този дял към юли 2017 г. (непосредствено след старта на кабинета) е бил около 30 на сто. При БСП няма особено движение – към момента готовите да изберат социалистите са 22,4%, колкото приблизително са били и през лятото на миналата година. Подкрепата към ДПС остава около 7%.  Случващото се при другите политически формации не е  различно. Минимален, но постоянен е спадът при \"Воля\" (към този момент подкрепа от 2,5%), което поставя присъствието на формацията на Веселин Марешки в един следваща парламент под все по голям въпрос. От скандалите губят най-видимо \"Обединените патриоти\". При тях спадът е от близо 3 на сто. Към момента едва 3,8 на сто от българите декларират подкрепа за националистите, преди месец са били 6,4% Забелязва се ерозия по отношение на водещите лица на коалицията, коментират от \"Афис\". Ако доверието във вицепремиера Красимир Каракачанов е било 38% в средата на миналата година, то към настоящия момент говорим за малко под 30 на сто. При вицепремиера Валери Симеонов има спад от 19 на 16%. И в двата случая е налице идентичен процес – затваряне и капсулиране на гласуващите традиционно за националистическите формации и загуба на периферен вот.  Расте делът на негласуващите и колебаещите се - над общо 35%. Преди 8 месеца този процент е бил 25 на сто. \"От една страна, едва ли ще бъдем свидетели на тежки вътрешнополитически драми преди края на българското домакинство на ЕС, т.е. до средата на годината. В момента мачът се играе на наш терен, ние подаваме топката, очакваме да ни върнат паса, за да отбележим гол. Или поне това е метафората за политическия залог, който стои пред управляващите и преди всичко пред премиера Борисов\", коментират от „Афис”. Доколко обаче може този аргумент да работи, без да се протърка от употреба, действията на коалиционния партньор на ГЕРБ недвусмислено водят до два ефекта. мобилизиране на подкрепа сред евроскептиците; и позацапване на имиджа ни пред европейските партньори, смятат от агенцията. Така от агенцията стигат до извода, че доверието във властта отново започва да се разклаща и идеята за нови избори набира скорост. Според \"Афис\" в цялата тази пъстра картина от вътрешни и външни фактори не трябва да пропускаме, че конфликтът между премиера Борисов и президента Радев се изостря. Общественото одобрение обаче е в полза на държавния глава, който е един от най-рейтинговите политици през последните години. ", "date": "2018.02.20", "title": "\"Афис\": Разликата между ГЕРБ и БСП - 3,5%,  \"патриотите\" губят подкрепа"}
{"url": "http://clubz.bg/64448-antikorupcionniqt_zakon_gordost_na_gerb_i_partnori_na_speshen_remont", "text": "Точно един месец мина от обнародването в Държавен вестник на законодателната гордост на властта - новия антикорупционен закон, с който се създаде и нова мегакомисия за борба с корупцията и конфликта на интереси. И той вече е за ремонт. В понеделник следобед депутатитите от ГЕРБ и \"Обединени патриоти\" Данаил Кирилов и Христиан Митев са внесли промяна в текста, с която на практика се отлагат нововъведените правила за конфикт на интереси за общинските съветници. С антикорупционния закон, приет окончателно през януари, се въведе изискване общинските съветници да не могат да бъдат членове на управителен, надзорен или контролен съвет, съвет на директорите, контрольор, управител, прокурист, търговски пълномощник, синдик или ликвидатор на търговски дружества с общинско участие или директор на общинско предприятие. Освен това на представителите на общинските съвети по новите правила трябваше да се разделят с участието си във фирми или качеството си на еднолични търговци, ако дружеството, в което са, има сключени договори с общината, в която са избрани, или с дружества и предприятия на въпросната община, ако възнамеряват да изкарат пълните си мандати. Имаше и срок за декларирането на промени в статута им -  23 февруари. Записана е и забрана родни местни парламентаристи да са в същото качество в страни от ЕС, макар да не е известно да има такъв случай. Новият шеф на \"Антикорупция\": много документи, малко отговори Сега депутатите от ГЕРБ и \"Обединени патриоти\" променят описаните срокове -   до приключване на сегашните мандати на местната власт - следващите редовни избори за кметове и местни парламенти са през есента догодина.  Преди две седмици от Националната асоциация на председателите на общински съвети излязоха с декларация, че се налагат ограничения \"в движение\" - тоест посред мандат. От жалбата се разбра, че  . Има и много случаи, в които, например, местен парламентарист е и лекар по професия. В тези случаи обикновено има сключен договор за наем на кабинет с общината. По новите правила, чието влизане в сила сега ще се отлага, съветникът-лекар ще трябва да напусне мястото на практиката си Депутатите подчертават, че с промяната не отпада задължението на общинарите да декларират конфликт на интереси. В новия орган \"антикорупция\" е заложена ДНК на безконтролната репресия Иска се и промяна на друг текст - законът да се брои за влязъл в сила от 23 януари. Самият той бе публикуван в \"Държавен вестник\" на 19 януари - след преодоляно вето. С тази поправка на практика сроковете - за избор на ръководство на новата Комисия за противодействието на корупцията и отнемане на незаконно придобито имущество - или КПКОНПИ, както е новото име на мегаоргана, и тези за изработване на подзаконови нормативни актове по закона започват да текат на 23 януари. Все още Народното събрание не е избрало председател на КПКОНПИ, въпреки че изходът от този избор на парламента изгрежда предрешен - властта посочи председателя на старата КОНПИ Пламен Георгиев за поста. Другият кандидат е на БСП - бившият член на Комисията за разкриване на конфликт на интереси Николай Николов. Като кандидат на опозицията обаче той няма никакъв шанс. БСП вади своя номинация за предизвестения \"конкурс\" за \"Антикорупция\" Очаква се изборът в парламента за председател да е тази седмица. Месец по-късно трябва да бъдат избрани и останалите членове на антикорупционния мегаорган. В новия орган \"антикорупция\" е заложена ДНК на безконтролната репресия БСП вади своя номинация за предизвестения \"конкурс\" за \"Антикорупция\"", "date": "2018.02.20", "title": "Антикорупционният закон - гордост на ГЕРБ и партньори - на спешен ремонт"}
{"url": "http://clubz.bg/64449-gejts_platih_samo_10_miliarda_dolara_a_trqbva_mnogo_poveche", "text": "Американският милиардер Бил Гейтс каза в ефира на Си Ен Ен, че той, също като всички други богати данъкоплатци в САЩ, би трябвало да внася повече пари в хазната, и определи данъчната реформа на Доналд Тръмп като \"регресивна\", предаде АФП. Вторият по богатство в света след основателя на Амазон ('Amazon) Джеф Безос, основателят на Майкрософт (Microsoft) има състояние от над 90 милиарда долара, от които голяма част той е насочил към благотворителни каузи и най-вече медицински изследвания. Гейтс не спести критиките си към данъчната реформа на Тръмп, приета в края на декември от Конгреса на САЩ, където републиканците имат мнозинство и даваща големи облекчения на компаниите. Ставката на корпоративното облагане бе намалена от 35 на сто на 21 на сто и многонационалните компании временно могат да върнат в САЩ печалбите си, постигнати в чужбина, при лихви от 8 до 15,5%. Преди реформата тези печалби не се облагаха от американската хазна и оставаха \"паркирани\" в чужбина, а при връщането си в САЩ се облагаха с данък от 35 на сто, пише БТА. Една шеста от американците живеят в неприемливи условия и правителството трябва да положи усилия да подобри тяхното състояние, коментира Гейтс, съобщава Нюз.ру. Богатите американци често са се обявявали за увеличаване на техните данъци. През есента на 2017 година Джордж Сорос и Стивън Рокфелер подписаха писмо, в което се включиха 400 от най-заможните хора в САЩ - включително босове на компании, юристи и лекари, и в което поискаха републиканското мнозинство да повиши данъците за свръхбогатити. А през 2016 година милиардери се обърнаха към губернатора на Ню Йорк с молба да им увеличи местните налози.", "date": "2018.02.20", "title": "Гейтс: Платих само 10 милиарда долара, а трябва много повече"}
{"url": "http://clubz.bg/64284-kakvo_tolkova_si_zarazpitval", "text": "През миналата седмица транспортната комисия в Столичния общински съвет (СОС) обсъди ново увеличение на платените паркоместа в зелената зона в четири района. Ден по-рано зам.-председателят на комисията Калоян Паргов обаче се зарече да постави въпроса доколко обстоятелствено са били обсъждани нововъведенията с жителите на тези райони. Информирани ли са те, напълно прозрачно ли е било взето решението. Това ме накара да се замисля колко често гражданите на столицата търсят информация по въпрос, който ги интересува? Като:  \"Зелена зона\" в още четири квартала в София (КАРТИ) Ако искате да научите реалните факти, вместо да повярвате на формалното \"Правим всичко по силите си, текат проверки\" на някой председател на общински съвет или на кмет и да се успокоите като добър гражданин, значи сте като мен. От 2006 г. насам у нас действа Закон за достъп до обществена информация. В него се казва, че всеки гражданин има правото да изисква информация относно дейността на публичните органи във връзка с негови правни интереси. След искане, подадено в правилния формат, задълженото лице е длъжно да ви отговори в писмен вид в срок, не по-дълъг от 14 дни, а ако информацията е с по-голям обем – най-късно до 30 дни, като е длъжно да ви я предостави във вида, поискан от вас – устно, на хартия или в електронен формат. Вие все пак сте длъжни да заплатите разходите по подготвянето й, които са минимални. Да приемем, че искате да попитате нещо някое от общинските дружества в София, например колко от приходите от увеличението на еднократния билет с 60% се харчат за купуване на нови автобуси и колко за обществени поръчки с изпълнители, близки до управляващите. Би следвало да попитате \"Център за градска мобилност\" ЕАД. През 1993 г. фирмата \"Столична компания градски транспорт\" събира в себе си 13 общински дружества, занимаващи се с транспортните услуги в София. От 2009 г. дружество \"Паркинги и гаражи\" ЕООД се влива в \"СКГТ-СОФИЯ\". Името на новото дружество става \"Център за градска мобилност\". Едноличен собственик на ЦГМ е Столичната община. Но дефиницията на \"задължени лица\" за съжаление оставя, или поне така твърди Върховният административен съд, общинските дружества извън кръга си. Печално известното  на ВАС от 2012 г., в което се посочва, че държавното дружество не е задължено да дава отговор на въпросите ви по ЗДОИ. Фандъкова дава личен пример. Ходи на работа с автобус 76 Съдебните решения е прието да се изпълняват, без да се коментират, но спокойно бихме могли да разясним следното. По силата на бюрократичната логика следва, че вие нямате право на достъп до информация за това как се харчат парите ви от дружеството \"Център за градска мобилност\" и другите подобни. В този смисъл съдебната практика е категорична. Ако попитате общинския съвет или кмета, или и общинския съвет, и кмета за по-сигурно, те отговарят, че търсената информация е качена в Търговския регистър. В него обаче се публикува единствено абстрактен обобщен отчет, който не означава нищо за обикновения гражданин, който се пита защо градът му е мръсен и прашен, а плочките на тротоарите са лепени от майстори с поне по две леви ръце. На сайта на ЦГМ е публикуван и вътрешен одитен доклад за 2016 г., който може да служи за пример за това, как човек може да напише 53 страници и в тях да не каже нищо за изпълнението на разходите и целите си по същество. Обещанията за независим одит на дружеството, дадени след поисканата оставка на изпълнителния директор Симеон Арнаудов от 2016 г., бяха забравени, както забравихме, че беше дадена във връзка с корупционен скандал за зле изпълнено боядисване на близо 60 спирки от фирма, близка до ГЕРБ. Същите спирки трябваше да се оправят за сметка на изпълнителя и да векуват, но две години по-късно ръждясват. И, ще кажете - голяма работа, някакви спирки, нали направиха метро, строят още един лъч, сложиха колчета по тротоарите, асфалтираха бул. \"Цариградско шосе\". Отвод по делото за мръсния въздух в София - и съдийката го дишала Списъкът на общинските дружества, които също се подчиняват на описания режим \"инкогнито\" пред данъкоплатците, включва още:  Според мен това са достатъчно много общински пари, че да заслужават нашето внимание. Ако питаме по правилния начин, може би в един момент непрозрачността в управлението на публичните средства ще се разнесе, въздухът по улиците от само себе си ще се изчисти, паркингите ще се построят сами, а осветлението и тротоарите ще престанат да саботират имиджа на европейската ни столица. ----- Георги Мишев – юристът, който спори в защита на интересите ни Фандъкова дава личен пример. Ходи на работа с автобус 76 Отвод по делото за мръсния въздух в София - и съдийката го дишала Георги Мишев – юристът, който спори в защита на интересите ни", "date": "2018.02.20", "title": "Какво толкова си заразпитвал?"}
{"url": "http://clubz.bg/64451-provalen_izbor_na_shef_na_sgs_edin_kandidat_dojde_drug_e_v_bolnica", "text": "Единият кандидат за председател на СГС Светлин Михайлов е постъпил по спешност в болница „Лозенец“ снощи и това направи невъзможен днешния избор за шеф на съда. Както е известно, Калоян Топалов изненадващо даде оставка като административн ръководител на съда на 14 септември и оттогава соченият като най-важен окръжен съд в страната е без титуляр.  Калоян Топалов: Ние сме общество аморфно, съставено от страхливци, кариеристи, конформисти Страсти се развихриха около днешния избор на председател, след като група журналисти и граждани написаха декларация срещу Михайлов, а пък сайтове като \"Правен свят\" вчера \"влязоха с бутонките\" на другия кандидат Евгени Георгиев - че е ходил на обучения в САЩ. Факт, който той е декларирал, а и не е ясно какво му е срамното... Въпроси за шеф: Как биографията ви допринася за доверието в съда? Днес при откриването на заседанието на съдийската колегия на ВСС, която трябваше да направи избора, председателят на ВКС Лозан Панов прочете, че след 9 ч. сутринта в Съвета е входирана служебна бележка, че Михайлов е постъпил в Правителствена болница. На настаналата суетня Красимир Шекерджиев простичко обобщи: Така съветът се наложи да извика единстения дошъл кандидат Евгени Герогиев и да му съобщи, че няма да има избор. Не бе съобщено и за кога се отлага процедурата. Изборът за шеф в колегиите на ВСС се извършва с квалифицирано мнозинство, т.е. от 14-членната съдийска колегия трябва да гласуват 8 души. Въпроси за шеф: Как биографията ви допринася за доверието в съда?", "date": "2018.02.20", "title": "Провален избор на шеф на СГС - един кандидат дойде, друг е в болница"}
{"url": "http://clubz.bg/64452-avstrijskiqt_kancler_se_razbolq_predi_sreshtata_s_borisov", "text": "Планираното за днес работно посещение на канцлера на Австрия Себастиан Курц се отлага поради внезапно възникнали здравословни причини. Това съобщиха от пресцентъра на Министерския съвет.  Кабинетите на двамата правителствени ръководители са в процес на уточняване на друга възможно най-скорошна дата за осъществяване на визитата, посочват оттам. Малко по-късно стана ясно, че визитата ще бъде планирана за 15 март. Министър-председателят Бойко Борисов пожелава бързо оздравяване на своя колега, допълват. Двамата трябваше да обсъдят днес в София \"задълбочаването на двустранните отношения\", както и сътрудничеството в Европейския съюз в рамките на \"тройката\" за председателството. Австрия подкрепя България за влизане в Шенгенското пространство, заяви преди месец на визита у нас външната министърка Карин Кнайсл. Срещата й с българската й колежка Екатерина Захариева бе една от първите след встъпването й в длъжност.", "date": "2018.02.20", "title": "Австрийският канцлер се разболя преди срещата с Борисов"}
{"url": "http://clubz.bg/64429-ds_planirala_da_opojari_vselenskata_patriarshiq_v_istanbul", "text": "Първо главно управление (ПГУ) на Държавна сигурност (външното разузнаване) е утвърдило и планирало провеждането на операция „Кръст“ - за подготовка и опожаряване на Вселенската патриаршия в Истанбул. Това показват разсекретени документи от архивите на ДС, които са включени в сборника „Държавна сигурност и вероизповеданията – Част I – Българска православна църква (1944-1991)“. Предложението на VIII отдел е било утвърдено от зам.-началника на ПГУ на 16 ноември 1970 г. Подготовката на операцията е трябвало да приключи до средата на 1971 г. Целта е била да се провокира напрежение между Турция и Гърция. Очевидно до изпълнение не се е стигнало, защото няма данни Вселенската патриаршия да е била опожарявана. Клуб Z потвърди, че утвърденото предложение и планът за действие на ДС присъстват в сборника, който предстои да бъде представен от Комисията по досиетата на 27 февруари във Велико Търново. Доц. Николчев също ще участва в представянето. В разсекретеното предложение на VIII отдел на ПГУ пише, че „Вселенската патриаршия е източник на постоянно възникващи политически стълкновения между Турция и Гърция“. Описано е как всеки инцидент около Вселенската патриаршия предизвиква реакция. Така се стига до предложение „за откриване на разработка на Вселенската патриаршия под псевдоним „Кръст“. Целта е провеждането на Следва и подробен план: до 30 ноември 1970 г. да се постави задача на резидентурата да разучи района; до 30 април 1971 г. да се включат и командироват двама секретни сътрудници; до 15 март 1971 г. на място да замине и оперативен работник за „окончателно уточняване на местата за поставяне на запалителни средства“; до 31 януари 1971 г. да се „подберат, изучат и вербоват двама секретни сътрудници за изпълнители“ и т.н. Държавна сигурност е предвиждала до 30 юни 1971 г. да е готов специалният план за изпълнение. Любопитно е, че много преди осъществяването на тези дейности ДС е трябвало вече да разполага със запалителните средства. Предложението за начин за придобиване на запалителни средства е трябвало да бъде готово до 15 ноември 1970 г. Първо главно управление е предвиждало и активно мероприятие „за усилване на ефекта и въвеждане на противника в заблуждение“ след осъществяването на „остро мероприятие „Кръст“.  ", "date": "2018.02.20", "title": "ДС планирала да опожари Вселенската патриаршия в Истанбул"}
{"url": "http://clubz.bg/64450-debelite_pochitateli_na_chashkata_jiveqt_po_dylgo", "text": "Пълничките почитатели на алкохола имат повече шансове да надхвърлят 90 години от кльощавите въздържатели, установиха американски учени, цитирани от в. \"Дейли мирър\". Тридесетгодишно изследване на тайните на здравите старини разкри, че твърде слабите хора умират по-рано от тези, които имат малко наднормено тегло. Две чаши кафе и 15 минути физическа активност дневно също помагат за по-дълъг живот. Учените от университета на Калифорния са анкетирали 14 000 души на възраст от 55 до 100 години за начина им на живот, а от 2003 г. проследяват около 1600, останали живи, за да научат тайните на дълголетието им.  Хората, които пиели малко алкохол - от една-две бири или чаши вино седмично до една чаша дневно, живеели средно повече от въздържателите. Същото важи и за приемащите 200 до 400 мг кафеин дневно - около две чаши кафе. Прекаляващите с алкохола обаче живеят по-малко. Изследването, което още продължава, показва, че наднорменото тегло има негативен ефект, докато човек навърши 80 години, но след това осигурява 3 процента намаление на риска от смърт. Поднорменото тегло след 80-годишна възраст увеличава смъртността с 50 процента. Затова учените препоръчват след 60-годишна възраст човек да понапълнее малко - от 2,5 до 5 кг на десетилетие.  Учените не установиха особена полза от витамините А, Е, С или калция, нито от чая или газираните напитки.  Движението обаче помага. Достатъчни са 15 минути дневно, но 30 или 45 минути са още по-добре. От допълнително увеличаване на времето няма полза. Освен това не са необходими интензивни упражнения. Полезно е и ходенето с умерено темпо. Хобитата също допринасят за дълголетие, както и общуването с други хора извън семейството, защото то стимулира мозъка. Именно хобитата увеличават шанса човек да надхвърли 90 години с 21 процента. Две чаши вино дневно допринасят за дълголетието с 18 процента, а 15 минути раздвижване дневно - с 11 процента.", "date": "2018.02.20", "title": "Дебелите почитатели на чашката живеят по-дълго"}
{"url": "http://clubz.bg/64454-britanski_zvezdi_pravila_za_snimki_na_sekssceni_sa_ravnosilni_na_cenzura", "text": "Британският актьор Анди Съркис се противопостави на предложенията за налагането на правила при заснемането на интимни сцени във филмите и по телевизията. Според него тези предложения са равностойни на цензура, съобщава Би Би Си. Съюзът на британските актьори Equity   обсъжда възможността за въвеждане на правила, които да се прилагат при пресъздаването на интимни сцени както в киното и телевизията, така и в театрални постановки, във връзка със скандала, започнал от разкритията за дългосрочния и системен сексуален тормоз, упражняван от холивудския продуцент Харви Уайнстийн. Освен всичко останало профсъюзът би искал да забрани целувки с език и разсъбличане на актриси по време на кастинг. През миналата година Дженифър Лоурънс се оплака, че по време на кастинг тя и други жени е трябвало да стоят рамо до рамо напълно голи. Equity, доколкото е известно, очаква да получи предложения и от самите актьори какво биха могли да правят или да не правят по време на секссцени. Докладът на профсъюза ще бъде публикуван в края на февруари или в началото на март. Той ще съдържа списък с правила за интимните сцени, включително за това кога и как актьорите могат да покриват гениталиите си. Според Анди Съркис тези предложения не се различават от цензурата. Ита О’Брайън, консултант по интимни сцени в киното, телевизията и театъра, казва в интервю за Би Би Си, че  Според нея в момента във филмовата и театралната индустрия няма общи правила по тези въпроси, въпреки че някои изисквания често са предписани в индивидуалните договори. Актрисата Мейв О’Съливан разказва, че когато е играла в интимни сцени в театъра, никой не е обсъждал с нея кои моменти би сметнала за неудобни.", "date": "2018.02.20", "title": "Британски звезди: правила за снимки на секссцени са равносилни на цензура"}
{"url": "http://clubz.bg/64453-trend_cacheva_i_valeri_simeonov_naj_izvestni_i_naj_neharesvani", "text": "20,7 на сто биха гласували за ГЕРБ, а 18,2 на сто за БСП, ако изборите бяха днес. Третото място е за ДПС с 6,4 на сто, следват \"Обединените патриоти\" - 5,2%. \"Воля\" и \"Да, България\" са с 1,5 на сто, а РБ - с 1,2%. Така изглеждат електоралните нагласи през февруари 2018 г. според последното изследване на \"Тренд\"*. Съществена промяна спрямо януари или декември м. г. почти няма. Премиерът Бойко Борисов събира най-много положителни оценки за работата си (45%). Втори след Борисов според \"Тренд\" е вицепремиерът и лидер на ВМРО Красимир Каракачанов, следват Томислав Дончев и Лиляна Павлова. В дъното остават Бисер Петков (социален министър), Емил Караниколов (министър на икономиката) и Боил Банов (министър на културата), но това се дължи най-вече на ниската им разпознаваемост (половината от хората въобще не знаят кои са), а не толкова на отрицателните оценки за тяхната работа. Вицепремиерът Валери Симеонов е с 27 на сто положителни оценки, но повече от половината от хората - 54 на сто, го оценяват негагивно. Двамата с Каракачанов, Лиляна Павлова и Цецка Цачева са най-разпознаваемите членове на МС. Правосъдната министърка събира повече негативни мнения дори и от Валери Симеонов - цели 59 на сто. Едва двама от министрите имат положителен рейтинг - Каракачанов и Томислав Дончев. За поне една трета от хората девет от министрите остават непознати, трима от тях са неразпознаваеми от половината от българите. Президентската институция и омбудсманът традиционно са най-харесвани - съответно с 63 и 62 на сто. Една трета от анкетираните одобряват работата на правителството, 54 на сто са на противното мнение. Най-нехаресваните институции са съд, прокуратура и парламент.  Според данните на \"Тренд\" само половината от запитаните декларират, че са запознати с документа. Най-информирани са хората с висше образование - две трети от тях. Само 16% от всички българи подкрепят приемането на конвенцията, а 46% са против. Единствено сред привържениците на ГЕРБ мнението относно документа е разделено на две равни части. От \"Тренд\" уточняват, че теренът на проучването е приключил, преди министър-председателят да обяви, че замразява ратификацията на конвенцията от Народното събрание.", "date": "2018.02.20", "title": "\"Тренд\": Цачева и Валери Симеонов най-известни и най-нехаресвани"}
{"url": "http://clubz.bg/64455-karakachanov_prezidentyt_radev_syzdava_izlishen_shum_v_sistemata", "text": "Модернизацията на армията не е прекратена, напротив - работи се усилено и се доразвива, обяви министърът на отбраната и вицепремиер Красимир Каракачанов в ефира на БНТ. Той коментира изказването на президента Румен Радев, според когото работата по въпроса е зарязана. До края на март се внасят проектите за Сухопътните войски и за авиацията в Министерския съвет, уточни Каракачанов. Ставало дума само за три самолета в стария проект, в новия се искат оферти и за нови самолети, и за стари. Всичко това обаче трябва да бъде одобрено не само от правителството, а и от Народното събрание. Очаквано: ГЕРБ върнаха покупката за изтребители в изходна позиция И даде примери за други свои постижения - за пръв път от 10 години са увеличени заплатите в армията, търговските дружества в системата на отбраната за пръв път излизали на печалба, а Военномедицинска академия за пръв път излизала на нула.  Каракачанов призна, че е учуден от репликата на Радев, тъй като двамата са говорили и \"той знае моята теза, моята визия\". Обаче между Министерството на отбраната и президентската институция имало \"нормален диалог\". Според него в случая имало подходяща българска поговорка -  . Каракачанов коментира и спречкванията си със своя коалиционен партньор Валери Симеонов, като отбеляза, че не иска да му отговаря по медиите по коалиционни въпроси. А за идеята си за референдум за Истанбулската конвенция и еднополовите бракове, критикувана от Симеонов, каза: Симеонов намекна за \"патриотичен развод\" на НФСБ и ВМРО за евровота На въпрос дали все пак има шанс коалицията между патриотите да се разтури до евроизборите през 2019 г., Каракачанов заяви: Симеонов намекна за \"патриотичен развод\" на НФСБ и ВМРО за евровота", "date": "2018.02.20", "title": "Каракачанов: Президентът Радев създава излишен шум в системата"}
{"url": "http://clubz.bg/64457-sasht_izprashtat_poslanie_na_rusiq_kato_demonstrirat_sila_v_cherno_more", "text": "Американският флот засилва присъствието си в Черно море като част от противопоставянето на същите стъпки, които извършва Русия. Това заяви пред Си Ен Ен официален военен представител на Вашингтон. Напрежението в региона постоянно се покачва, след като Русия увеличи военното си присъствие там. Това последва анексирането на Крим през 2014 г. Руски изтребител прелетя край US боен самолет над Черно море На 17 февруари разрушителят \"Карни\" се присъедини към бойния кораб \"Рос\" в Черно море с цел \"провеждане на морски операции по сигурността\", гласеше изявление на Шести американски флот. За първи път два американски бойни съда се оказаха едновременно в Черно море от юли 2017 г. На 18 февруари Русия обяви, че разполага свои кораби в района. Министерството на отбраната в Москва излезе с изявление, че фрегатата \"Адмирал Есен\" и два патрулни кораба са влезли в Черно море за поредица от учения. Двама американски представители от сферата на отбраната, базирани в Европа, заявиха пред Си Ен Ен, че Русия е особено чувствителна към американските военни операции в региона. Причина за това са скорошните стъпки на Москва по милитаризирането на Крим. Крим не е краят на амбициите на Русия в Черно море САЩ и НАТО обвиниха Кремъл, че разполага много на брой войски и военно оборудване на полуострова. Представител на Северноатлантическия пакт каза пред Си Ен Ен, че Русия е разположила в Крим подводници. Западният алианс не се стреми към еквивалентен отговор, а засилва позициите си в Югоизточна Европа. Според американски чиновник от сферата на отбраната Москва укрепва полуострова с най-новите си оръжия и сухопътни войски. Кремъл се опасява, че военният капацитет на Вашингтон може да подкопае руските предимства. Руснаците се опасяват най-вече от способността на американците да нанасят точни удари, както и от системите на САЩ за отбрана срещу балистични ракети като Aegis (\"Егида\"). С нея са оборудвани и \"Рос\", и \"Карни\". Според наблюдатели същата тази чувствителност на Москва обяснява защо руски бойни самолети започнаха да летят в по-опасна близост до американски разузнавателни машини в района в сравнение с други места. Разузнавателните полети са необходими, за да се разбере по-добре военната активност на Русия. Въоръжен Су-27 прелетя опасно близо до разузнавателен самолет ЕП-3 на американския флот в международното въздушно пространство над Черно море през януари - само на метър и половина. Подобен инцидент в същия район имаше и през ноември 2017 г. След януарската случка от Държавния департамент заявиха, че това увеличава риска от сблъсък във въздуха. От руското Министерство на отбраната обаче твърдят, че прехващането било в съответствие с международните норми и че така на американския самолет не било позволено да навлезе в руското въздушно пространство над Крим. Освен Русия излаз на Черно море имат членките на НАТО Турция, България и Румъния, както и партньорите на пакта Украйна и Грузия. Алиансът засили активността си в региона като част от засиленото си присъствие в Румъния - една от едва шестте му членки, които харчат 2 на сто от своя БВП за отбрана. Според американски представители заради нарастващото напрежение и засилената военна активност в Черно море дейността на САЩ трябва да бъде засилена. Така ще бъдат установени правила и за Вашингтон, и за Москва, които да действат безопасно близо един до друг като по време на студената война. Крим не е краят на амбициите на Русия в Черно море", "date": "2018.02.20", "title": "САЩ изпращат послание на Русия, като демонстрират сила в Черно море"}
{"url": "http://clubz.bg/64458-sasho_dikov_napuska_bi_aj_ti_%E2%80%93_ne_mu_predlojili_predavane", "text": "Две седмици след като Би Ай Телевизия смени собствеността си, водещият на най-популярното предаване и програмен директор Сашо Диков напуска. Новото ръководство не му е предложило да продължи да прави „Просто Диков“, нито е поискало от него нещо друго. Диков решил да напусне, вместо да бездейства. Телевизията бе продадена на фирмата на Мирослав Янев \"Интерактив ТВ системс България\" АД, която е регистрирана специално за сделката в края на ноември. В съвета на директорите са Мирослав Янев и Албена Атанасова, както и дружеството \"Интерактив ТВ системс ООД\". Какво се случва в Би Ай Телевизия През миналата седмица за управител на Би Ай Ти беше назначен Веселин Иванов, който бе съветник на правосъдния министър Зинаида Златанова в кабинета „Орешарски“. Иванов бе за кратко главен редактор и на сайта „Правен свят“, след като той бе също продаден и промени редакционната си политика, за да се превърне от критик в защитник на главния прокурор Сотир Цацаров. Веселин Иванов от кабинета \"Орешарски\" поема Би Ай Телевизия Първото действие на новия собственик Мирослав Янев бе да спре всички предавания. Той не е обявил подробности за плановете си пред екипа на телевизията. В изявление за медиите Янев обясни, че \"рестартираме проекта BIТ, за да създадем първата телевизия от ново поколение в България, насочена към младата и активна аудитория“. Янев обяви, че ще трансформира „най-добрите предавания на BIT, за да ги направим конкурентни в дигитална среда и ще ги надградим с нови и уникални елементи“. Засега нищо от това не се е случило. Веселин Иванов от кабинета \"Орешарски\" поема Би Ай Телевизия", "date": "2018.02.20", "title": "Сашо Диков напуска Би Ай Ти – не му предложили предаване"}
{"url": "http://clubz.bg/64470-nakazaniq_grozqt_uigyn_i_manchestyr_siti_za_sblysycite_snoshti", "text": "Футболната асоциация (ФА) на Англия обяви, че ще разгледа сцените по време и след мача \"Уигън\" - \"Манчестър Сити\" (1:0) от осминафиналите за Купата на страната. Почти сигурно ще се стигне до наказания и за двата отбора, като за \"Уигън\" санкцията е неизбежна. Треторазредният клуб поднесе изненада с победата си над гранда. Така \"гражданите\" са аут от турнира и няма да могат да спечелят и четирите купи, за които играят през сезона. \"Сити\" е почти сигурен шампион на Англия, финалист за Купата на лигата и напрактика си е осигурил място на четвъртфиналите в Шампионската лига. Популярният Уил Григ реализира единствения гол в 79-ата минута след груба грешка на защитника Кайл Уокър. Григ нашумя по време на европейското във Франция през 2016 г. Феновете на Северна Ирландия пееха песни за него, а той дори не беше национал и го нямаше по френските терени. \"Сити\" тотално надигра своя противник, имаше огромно предимство във владеенето на топката, корнерите и головите ситуации, но не успя да вкара. Първата скандална ситуация се разигра в добавеното време на първото полувреме, когато Фабиан Делф от гостите влезе грубо в краката на Макс Пауър. Съдията Антъни Тейлър подготви жълт картон, но след секунди вдигна направо червен на халфа на \"гражданите\". Треньорът на тима Пеп Гуардиола побесня и влезе в остър спор с наставника на \"Уигън\" Пол Кук. Разпрата им продължи в съблекалнята. Кадри от камерите на Би Би Си показват, че двамата почти са стигнали до бой. ФА чака докладите на съдиите и делегата, за да прецени дали да накаже треньорите. Самата ситуация с Делф също е под прицел. Най-нажежено обаче стана след последния съдийски сигнал, когато публика на домакините нахлу на терена от всички сектори. А играчите не бяха напуснали игрището. Серхио Агуеро беше провокиран и удари запалянко. Само намесата на играчи на \"Уигън\" и хора от скамейките предотврати много тежък инцидент. Междувременно феновете на победителите отидоха към сектора с гостуващата агитка и решиха да продължат да празнуват там. От трибуната полетяха предмети, седалки, рекламни пана... Стюардите едва се справиха със ситуацията. \"Уигън\" ще бъде наказан по последните два казуса, тъй като не е взел мерки да не допуска публика на терена. Засега Агуеро виси, а \"Сити\" е заплашен от глоба заради щетите в сектора. Сцените в този момент върнаха зрителите към миналото на английския футбол. И настоящето на балканския, в който нахлуването на терена и чупенето на седалки са често срещана практика.", "date": "2018.02.20", "title": "Наказания грозят \"Уигън\" и \"Манчестър Сити\" за сблъсъците снощи"}
{"url": "http://clubz.bg/64460-teodor_ushev_s_edna_istoriq_za_licemerieto_i_falsha_video", "text": "Рисунки върху спасителни термични одеала, видео арт и първата в България инсталация с миксирана реалност включва най-новият визуален авторски проект на Теодор Ушев \"Като в тъмно огледало\" (In the mirror, dimly). Изложбата инсталация ще беше представена в София днес в Софийската градска художествена галерия и ще може да се види до 11 март. Това не е изложба, а инсталация и ще бъде преживяна от посетителите. Ще видят една история, ще се замислят за лицемерието и за фалша, казва самият Ушев. Това е първият голям проект на Ушев извън киното. Клуб Z ви направи съпричастни с излъчване на живо. Видеото от събитието вижте по-долу. Снимките и кадрите са на нашия фотобилдредактор", "date": "2018.02.20", "title": "Теодор Ушев с \"една история за лицемерието и фалша\" (ВИДЕО)"}
{"url": "http://clubz.bg/64438-v_krim_pravilno_sprqha_bylgarskoto_tv_predavane", "text": "Радиотелевизионната компания \"Крим\" правилно e спряла тв предаването \"Български срещи\". Това заяви специално за Клуб Z Иван Абажер - председател на Българската автономна културна асоциация \"Паисий Хилендарски\" в Крим. Той е и кримският представител в Обществената камара на Руската федерация. Кримски българи: Ние сме под руско робство Той потвърди за спирането на предаването, но нарече \"фейк\" твърденията, че българите на полуострова готвят бунт по тази причина. Новината съобщи през уикенда рускоезичният сайт \"Информационное сопротивление\". Той цитира Василий, активист на Симферополското дружество на българите. Според изданието сънародниците ни в Крим щели да се обърнат с молба за помощ към България. До този момент не е получавана нито жалба, нито молба за помощ, отговориха на запитване на Клуб Z от Министерството на външните работи в София. Той потвърди, че Радиотелевизионната компания \"Крим\" е държавна, но допълни, че тя работи на стопанска сметка и финансовата полза е на първо място. Освен това нямало наличен телевизионен журналист или говорител, който да владее добре български език. Това също било причина предаването да не се излъчва. Посланик Микола Балтажи: Българи в Крим подкрепиха присъединяването към Русия Абажер все пак е изпратил писмо до Екатерина Козир - директорката на Радиотелевизионната компания \"Крим\". В него се изтъква, че спирането на предаването за българите грубо противоречи на указа на руския президент Владимир Путин от април 2014 г. за реабилитирането на депортираните от Крим народи. Абажер допълни, че се надява въпросът да бъде разрешен в полза на българите на полуострова. Клуб Z попита Иван Абажер дали подкрепя руската анексия на Крим. И обясни, че такова било желанието на огромната част на полуострова, изразено на референдума през пролетта на 2014 г. А това, че ЕС, включително България, не признават нито референдума, нито анексията, било плод на позицията на \"управляващите елити в Европа и САЩ\", които изобщо не познавали ситуацията на място. Затова български журналисти трябвало да отидат в Крим и да видят с очите си колко добре живеят хората, след като полуостровът е станал руски. Той никога не се е развивал по-добре, твърди Абажер.   Посланик Микола Балтажи: Българи в Крим подкрепиха присъединяването към Русия", "date": "2018.02.20", "title": "\"В Крим правилно спряха българското тв предаване\""}
{"url": "http://clubz.bg/64410-vyprosi_za_shef_kak_biografiqta_vi_doprinasq_za_doverieto_v_syda", "text": "Бивш председател на изпуснатия след ерата \"Янева\" от \"здравите сили\" Софийски градски съд и бивш зам.-председател от временното управление на Владимир Йорданов. Това са двамата кандидати в предстоящия избор за нов административен ръководител на сочения от мнозина за най-важен съд в страната. Калоян Топалов: 5000 лв. за разпределение на едно дело в СГС. Натам стават милиони Във вторник съдийската колегия избира между Светлин Михайлов, обвил се с, меко казано, спорна репутация по време на мандата си 2004-2009 г., и Евгени Георгиев, който пък бе зам.-председател при временното управление на Владимир Йорданов  . На 12 февруари мнозинството в Общото събрание на съда изпрати в конкурса Георгиев (с 44 гласа „за“) и Михайлов (25 гласа „за“). Добър ориентир   може да бъде изведен от въпросите, които неправителствени организации зададоха към претендентите. Законът дава такава възможност, като разпорежда питанията да се огласяват публично, както и отговорите на тях - най-често това става при изслушването на кандидатите от ВСС, припомня правният сайт \"Де факто\". От опцията да питат са се възползвали   и фондация  . Питанията на БИПИ задава директорът на института Биляна Гяурова-Вегертседер. Към Светлин Михайлов: Към Евгени Георгиев: Питанията на „Антикорупционен фонд“. Те са подписани от представляващата фондация Мирослава Петрова и са поотделно към всеки от кандидатите. А в придружителното писмо до ВСС от фондацията обясняват, че поставят въпросите на базата на имуществените декларации на двамата претенденти и свои насрещни проверки, включително в имотния регистър. Декларирани са парични сметки на обща стойност 1 059 610 лв., два леки автомобила на обща стойност 56 600 лева, шест недвижими жилищни имота, два гаража и две ниви, продадени през предходната година един апартамент и един гараж. От проверка в имотния регистър се установява, че от 1999 г. е извършил множество сделки с недвижими имоти, такива осъществяват и родителите му, като някои от имотите придобиват от сина си, прехвърлят му други или му даряват получените от продажбата парични средства. За Евгени Георгиев обобщената информация е: Декларирани са един апартамент и две дворни места в СИО (съпружеска имуществена общност, б.р.), средства в размер на 3500 лв. в банка, общо седем покупки на акции, извършени от Евгени Георгиев и съпругата му. Както и други пет недвижими имота, за които не става ясна каква е частта на Евгени Георгиев, деклариран е един автомобил на стойност 5 800 лв. в СИО и друг за 8 000 лв., за който не става ясно каква част се притежава от Евгени Георгиев, три договора за кредита общо за 196 000 лева, два договора за ипотека в полза на банка на обща стойност 215 000 лева, разходи за обучение общо за 245 000 лева. Въпросът към Евгени Георгиев:", "date": "2018.02.20", "title": "Въпроси за шеф: Как биографията ви допринася за доверието в съда?"}
{"url": "http://clubz.bg/64442-razsledvat_zetq_na_trymp_i_izvyn_ruskata_vryzka", "text": "Разследването на специалния прокурор Робърт Мълър проучва опитите на Джаред Къшнър - съпруга на Иванка Тръмп, да осигури финансиране за компанията си за недвижими имоти в периода между избирането на президента Доналд Тръмп и встъпването му в длъжност, предаде Си Ен Ен. Според телевизията това е първият признак, че разследването на Мълър за евентуална руска намеса в изборите в САЩ през 2016 г. се фокусира върху нещо отвъд предполагаемите руски контакти на Къшнър. На практика се разследват потенциалните инвеститори и връзките на президентския зет с Китай и други фирми. Зетят на Тръмп бил питан при последните разпити за усилията му да осигури финансиране на офис-сграда в Ню Йорк, която имала финансови трудности, съобщи Си Ен Ен, като се позова на запознати с разследването източници. Телевизията отбеляза, че причината за интереса на Мълър към темата не е ясна. Спецпрокурорът Мълър ще разследва Тръмп-младши Според в. \"Ню Йорк таймс\" седмица след избирането на Тръмп Къшнър се срещнал с боса Ву Сионхуи и висши мениджъри на китайската група \"Анбан иншурънс\", собственик на хотел \"Уолдорф Астория\" в Ню Йорк. Той бил пред сделка с китайския холдинг да вложи пари в неговата фирма, но неочаквано споразумението пропаднало.  По онова време Къшър водил преговори и с катарска фирма. Той имал проблеми с имот на Пето авеню в Манхатън, за който изхарчил 1,8 милиарда долара. Заради небостъргача на номер 666 зетят натрупал дългове и търсел инвеститори, за да излезе на зелено, припомня Си Ен Ен.  Според негово изявление пред разследващите от Конгреса в преходния период Къшнър е разговарял с хора от повече от 15 страни. Може ли Робърт Мълър да повдигне обвинения срещу Тръмп? Съпругът на Иванка отрече да е приемал руски средства, за да финансира свои бизнес начинания и защити контактите си с руски представители по време и след президентската кампания като \"уместни\", съобщава БТА. Миналата година президентът Тръмп коментира, че разследването на Боб Мълър е с прерогативи единствено по \"руската връзка\" и ако спецпрокурорът започне да души около частни негови сделки или на негови близки от семейството, то той ще прескочи червената линия. Само преди седмици излезе и разкриите на \"Ню Йорк таймс\", че през миналото лято Тръмп е искал да уволни Мълър, но бил спрян от негов съветник.  Може ли Робърт Мълър да повдигне обвинения срещу Тръмп?", "date": "2018.02.20", "title": "Разследват зетя на Тръмп и извън \"руската връзка\""}
{"url": "http://clubz.bg/64434-45_000_voini_v_shipka_i_lovuvat_po_granicata", "text": "Българското национално движение \"Шипка\" е най-голямото паравоенно формирование, възникнало в България от мигрантската криза, в което членуват, по данни на самата организация, близо 45 000 души. За БНД \"Шипка\" разказва през обектива си известният френски фотограф Жером Сесини, който публикува репортажа си в   - проект, който обединява дни от най-добрите професионални фотографи в Европа. Сесини, чест победител от международни конкурси за фотография и с изложби в Европейския парламент, показва членовете на паравоенното формирование по време на тренировки и поклонение пред паметници на български национални герои. Той показва как, водени от ветерани от армията, мъжете се отправят към пропускливи гранични региони, облечени в камуфлажни униформи и маски, с надеждата да сплашат и възпрат мигрантите, устремили се към ЕС. Авторът проследява заражднето на движението, възникнало след като през лятото на 2013 г. групи сирийски мигранти вече започват да се мяркат в горите на Източна България - последица от сирийската гражданска война, довела до най-тежката бежанска криза от Втората световна война. Безпрецедентен брой отчаяни хора се насочиха към границите на Европа, пише Сесини, по море - до гръцките острови, или през сухоземните пътища към България. Тези хора, търсещи убежище, представляват само малка част от стотиците хиляди, влезли в други държави от ЕС по онова време. Но бяха достатъчно, за да накарат бдителни българи, ядосани или уплашени от внезапния приток на външни лица, да вземат в свои ръце охраната на границата, става ясно от разказа. През октомври 2017 г., когато Жером Сесини се среща с хората от БНД \"Шипка\", освен че се хвалят със своите 45 000 членове, те обявяват и за получената подкрепа от много крайнодесни формирования в Европа, сред които ПЕГИДА (Патриотични европейци срещу ислямизацията на Запада) и на Джим Доусън, шотландецът, основал организацията \"Британия над всичко\". Той  събира и дарения за тях.  “Спасителите на Запада”от ПЕГИДА хвърлиха зараза и по света Фотографът прекарва един ден в патрул от около 50 мъже на възраст между 15 и 50 години, а вторият ден в Царево, край морето, където се води обучение на членове на \"Шипка\" - упражнения за близък бой, умения за оцеляване и обучение по стрелба. Сесини ги оприличава на \"военни игри\". Мъжете виждат себе си, казва Сесини,   и обвиняват европейските лидери за липсата на политики за миграция или дори за съучастие в един вид \"голямата подмяна\" на бялото християнско население на Европа. Техните притеснения и страхове отекват в много други групи и общности в цяла Европа, където кризата на мигрантите е подхранвала чувствителността срещу бежанците и особено срещу мюсюлманските бежанци. Двама от мъжете, които Сесини среща, са от Румъния, където също учредяват подобно движение. Сесини казва, че не заема позиция в своите фотографии, а показва реалност, която повечето хора не искат да видят. БХК иска от Цацаров да прекрати Български воински съюз и БНД \"Шипка\" През август 2016 г. Българският хелзинкски комитет (БХК) поиска от главния прокурор Сотир Цацаров да прекрати регистрацията на БНД \"Шипка\", но до ден днешен няма реакция от там. БХК иска от Цацаров да прекрати Български воински съюз и БНД \"Шипка\"", "date": "2018.02.20", "title": "45 000 \"воини\" в \"Шипка\". И ловуват по границата"}
{"url": "http://clubz.bg/64445-bil_li_e_korbin_cheshki_shpionin", "text": "Британският министър-председател Тереза Мей заяви, че председателят на опозиционната Лейбъристка партия Джеръми Корбин \"трябва да бъде открит и прозрачен\" за контактите си от Студената война с комунистически шпионин, за които го обвиняват, пише The Daily Express, съобщава агенция \"Фокус\". Наскоро бившият чехословашки таен агент Ян Саркоци, работил във Великобритания между 1986 и 1989 г. под дипломатическо прикритие заяви, че се е срещал с Корбин, който тогава е бил просто депутат от Лейбъристката партия и е получавал от него разузнавателна информация. Според депутата от Консервативната партия Дейвид Морис парламентарната комисия по външните въпроси трябва да започне разследване. Министърът отбраната на Великобритания Гевин Уилямсън заяви, че не може да се има доверие на председателя на Лейбъристката партия Джеръми Корбин, след като се разбра, че по време на Студената война се е срещал с чехословашки дипломат, коменитра и London Evening Standard. \"Таймс\": Лейбъристите в Англия са новите полезни идиоти Уилямсън подчерта, че е \" , че Корбин се е срещал с посланик, който е бил   под прикритие. Самият британски опозиционер потвърди, че се е срещал с чехословашки дипломат през 1987 г. в парламента, но не е знаел, че е шпионин. Според разсекретени документи на чехословашкото правителство е имало три срещи между бъдещия председател на партията и чешкия агент като едната е целяла \"засилването на взаимното признаване и задълбочаването на доверието\". На свой ред депутатът от Консервативната партия член на парламентарната комисия по разузнаването заяви, че Корбин е трябвало да се досети, че чехословашкият дипломат, поискал среща с него би трябвало да е шпионин. Вицепредседателят на британската Консервативна партия Бен Брадли изтри свой коментар в социалната мрежа „Туитър“, в който твърди, че председателят на Лейбъристката партия Джереми Корбин е бил платен информатор на чехословашкото разузнаване през студената война. Той реши да върне думите си назад, след като бе заплашен лично от Корбин със съд, пише The Guardian. По-рано в понеделник Брадли заяви, че Корбин  “. След това говорител на Корбин заяви, че неговите адвокати ще поискат изтриването на коментара иначе ще подадат иск в съда. „Джеръми инструктира правния си екип да се свърже с Брадли, за да изтрие този очернящ коментар, иначе ще бъде съден“, заяви говорителят. Директорът на настоящите чешки разузнавателни служби Светлана Птачникова заяви, че в архивите Корбин е бил приеман като потенциален контакт, но не е бил информатор.", "date": "2018.02.20", "title": "Бил ли е Корбин чешки шпионин?"}
{"url": "http://clubz.bg/64443-cvetanov_radev_zavijda_na_borisov", "text": "Политическа завист заради външнополитическите успехи на премиера Бойко Борисов. Така заместникът на Борисов в ГЕРБ и председател на парламентарната група на партията Цветан Цветанов обясни последната публична изява на президента Румен Радев по адрес на министър-председателя. През миналата седмица Радев отправи задочно няколко въпроса към Борисов - среща ли се с депутата от ДПС Делян Пеевски, има ли общи бизнес интереси с него и печелят ли фирми около Пеевски обществени поръчки. Последва отговор на Борисов, който отрече и трите \"обвинения\". А днес в сутрешния блок на бТВ това коментира и Цветанов. По думите му в своя отговор Борисов \"показа изключително голямо държавническо поведение\". Пеевски поиска Румен Радев да му се извини. Бил обиден На въпрос на водещия защо всички така се отричат от Пеевски, след като на практика той е обикновен депутат, Цветанов отвърна: След което уточни какво има предвид, изброявайки всички външнополитически успехи на Борисов и срещите му с европейски и световни лидери. Румен Радев: Има ли Борисов общи бизнес интереси с Пеевски? След което се върна на темата с изтребителите, станала повод за нарочена анкетна комисия в Народното събрание. \"Защо беше въведен осмият критерий за самолетите и беше елиминиран един от участниците?\", хвърли камък в градината на Радев, чието служебно правителство завърши процедурата по закупуването на нов изтребител за авиацията, елиминирайки един от участниците - американската страна. По темата с исканата от ГЕРБ оставка на зам.-председателя на парламента от БСП Валери Жаблянов, автор на изречението в декларация на БСП, че Народният съд е бил необходим и неизбежен, Цветанов изброи и старите грехове на Жаблянов - че се обяви срещу ратификацията на договора за добросъседство с Македония и саботира едноминутното мълчание за жертвите на комунистическия режим. Посочи, че НС ще гласува по процедура оставката му, ГЕРБ събира подписи за това. ГЕРБ иска оставката на Жаблянов заради гафа с Народния съд Цветанов определи като превърнал се в политически въпроса с исканата оставка на шефа на НЗОК проф. Камен Плочев и прехвърли отговорността за назначението му към бившия здравен министър на това правителство Николай Петров. Новият министър Кирил Ананиев поиска оставката на Плочев заради изненадващо писмо до парламента с искане за нови над 270 милиона за здравната каса за разплащане с партньорски каси в Европа. Здравният министър \"уволнява\" шефа на НЗОК. Заплашвали Плочев с репресии Румен Радев: Има ли Борисов общи бизнес интереси с Пеевски? ГЕРБ иска оставката на Жаблянов заради гафа с Народния съд Здравният министър \"уволнява\" шефа на НЗОК. Заплашвали Плочев с репресии", "date": "2018.02.20", "title": "Цветанов: Радев завижда на Борисов"}
{"url": "http://clubz.bg/64446-zdravniqt_ministyr_vyprosyt_s_ostavkata_na_plochev_se_politizira", "text": "Финансовият въпрос с актуализацията на бюджета на Здравната каса се политизира, а управителят й Камен Плочев говори неистини вследствие на непознаване на процедурите Това стана ясно от думите на министъра на здравеопазването Кирил Ананиев, който коментира в сутрешния блок на Нова тв защо миналата седмица поиска оставката на Плочев, макар да няма формално право да го \"уволни\", тъй като управителят на НЗОК се назначава от парламента. Проф. Плочев попадна в полезрението на изпълнителната власт, след като стана ясно, че прескачайки надзора на Касата, здравния и финансовия министър и Министерския съвет като цяло, е разпратил до парламентарните групи писмо с искане за актуализация на бюджета на НЗОК с малко над 271 млн. лв. Мотивът - държавата няма да може да се разплати със здравните каси на други страни, в които са се лекували български граждани. Зад Плочев застана БСП. Ананиев показа докладна записка от Плочев. \"Това, което той предлага в докладната е заложено вече в бюджета за 2018 г.\", посочи министърът. Показа и два протокола, подписани с асоциациите на здравните каси в Германия и Австрия - най-големите ни кредитори и обяви, че ако държавата не се разплати в сток от 18 месеца, тогава се съставя протокол за разсрочено плащане. Здравният министър \"уволнява\" шефа на НЗОК. Заплашвали Плочев с репресии След което обвини Плочев в говоренето на неистини. Очаква се днес здравният министър да се срещне с парламентарната група на ГЕРБ, от която до голяма степен зависи ще бъде ли гласувана оставката на шефа на Касата.", "date": "2018.02.20", "title": "Здравният министър: Въпросът с оставката на Плочев се политизира"}
