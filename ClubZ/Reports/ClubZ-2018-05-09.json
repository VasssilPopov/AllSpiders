{"url": "http://clubz.bg/67638-silen_vqtyr_sprq_spasitelnata_misiq_za_boqn_petrov", "text": "Спасителният екип от шестима души - шерпи и професионални спасители, който и тази сутрин тръгна да търси алпиниста Боян Петров, се е върнал, без да достигне дори Лагер 1 заради лошото време. Това съобщи пред \"Дневник\" Деян Петков от екипа на алпиниста в София. Спасителната акция достигна вчера Лагер 1 на 6400 м и не откри там Петров. Планът за днес беше да се върви и към Лагер 2, ако условията позволяват. Силният вятър обаче е върнал участниците в акцията отново в базовия лагер. Надеждите са Боян Петров да е в лагер № 2 Планът за утре е \"възможно най-много хора\" да тръгнат отново нагоре в издирване на Боян Петров, с когото няма връзка от 29 април, а тибетските власти съобщиха за изчезването му на 6 май. Деян Петков разказа, че всички в базовия лагер са обявили, че искат да участват в акцията - както шерпи, така и алпинисти. Освен това прогнозата за утре сутрин е за хубаво време. Петков съобщи и че има поне два хеликоптера на Непал, които при добро време и разрешение от страна на Китай са готови да излетят на спасителна мисия. Използването на машина от Непал се налага, тъй като тибетската алпийска асоциация не разполага с техника, която да може да изпълнява мисии на височина над 5000 м. Катманду има вертолети, които могат да се издигнат на по-голяма височина, но е нужно разрешението на Китай, за да могат да навлязат на територията на Тибет. Екипът на Боян Петров все още не е информиран дали китайските власти са дали разрешение непалски вертолет да лети над алпинисткия маршрут, за да помогне в търсенето Петров. Днес външният министър Екатерина Захариева заяви, че едва тази сутрин е поискано разрешение от Китай. Едва тази сутрин е поискан хеликоптер за Боян Петров В същото време Мингма Шерпа - един от най-добрите катерачи в света, който има в колекцията си всичките 14 осемхилядници, съобщи, че е получил обаждане с молба да излети с издирващия хеликоптер утре. В интервю за \"Дарик радио\" днес той заяви, че е оптимист за мисията на полета заради очакването утре времето да е ясно и дори си е изпратил паспорта на властите за получаване на виза. Трудната част от Лагер 3 до върха Шиша Пангма е, че след него има леден тесен участък, по който се върви, обясни той. Познава добре района и смята, че може да бъде много полезен. Мингма Шерпа е управляващ директор на една от местните компании, организиращи трекинги - Seven Summits. Обяснява, че когато Боян Петров е планирал тазгодишните си изкачвания, първоначално е обмислял да се насочи към Чо Ою  и са обсъждали да ползва неговите услуги, което се е случвало и преди. В крайна сметка обаче заради решението му първо да атакува Шиша Пангма не е негов клиент, тъй като компанията няма представители в този район. Шерпа разкри, че също е разстроен от липсата на българина, тъй като го чувства \"като брат\", познават се от години, а Боян винаги е бил \"джентълмен и много мил човек\". Жената на Боян: Не ми казвайте, че нещо е невъзможно Междувременно Радослава Ненова, жената до Петров, публикува банкова сметка за набиране на средства за спасителната акция. Както тя обясни, средствата са й нужни сега, а австрийската застрахователна компания може да изплати пари по-късно, при това след доста формалности. Paypal  Едва тази сутрин е поискан хеликоптер за Боян Петров Жената на Боян: Не ми казвайте, че нещо е невъзможно", "date": "2018.05.09", "title": "Силен вятър спря спасителната мисия за Боян Петров"}
{"url": "http://clubz.bg/67637-i_lenin_se_vlyubil_bezumno", "text": "Какво пречи революцията и любовта да вървят ръка за ръка? На 9-ти април 1917 г. един влак, пълен с въодушевени руски емигранти, отпътува от Цюрих за Санкт-Петербург. Пъкленото дело е пуснато в действие. Един малък детайл от перфектния план на Владимир Илич Ленин застрашава имиджа на бащата на този гигантски проект, когато в последния миг на борда се качва Инеса Арманд - убедена комунистка, съпруга на богат московски търговец и... любовница на Ленин. Изневярата е прегрешение, с което съпругата на вожда Надежда Крупская просто не може да се примири. Не след дълго тя започва да търси начин да се отърве от Инеса. Споделя със Сталин подозрението си, че Инеса шпионира за западно правителство - и така се ражда заговорът срещу красивата французойка... и сценарият, написан от младия български сценарист Мартин Григоров, който е сред отличените в ежегодния конкурс за сценарий Cannes Screenplay Contest. Резултатите от надпреварата по традиция се обявяват месец преди филмовия фестивал в Кан Творбата \"В сянката на Ленин\" е отличена в категория  . Освен първите три награди, се отличават официално и първите петима сред 10-те финалисти, а Мартин е на трето място сред тях. \"В сянката на Ленин“ разглежда аферата на водача на Октомврийската революция с Инеса Арманд, смятана за голямата му любов. Главният герой в сценария обаче не е Владимир Илич, нито Инеса, а съпругата му Надежда Крупская, която понася всички последствия на тази връзка. Как завърша тази история? Разделят се, Инеса умира от холера в провинцията, но споменът за нея преследва вожда до гроб. Чрез собствената си гибел Арманд дарява на Надя и Ленин това, което никога не са имали: истинско семейство. Те отглеждат заедно невръстните ѝ деца и откриват, че никога не е твърде късно да създадеш траен и стабилен брак.", "date": "2018.05.09", "title": "И Ленин се влюбил безумно..."}
{"url": "http://clubz.bg/67631-104_godishniqt_avstralijski_uchen_kojto_se_gotvi_da_umre_v_chetvyrtyk", "text": "Дейвид Гудол не страда от неизлечима болест, но смята, че качеството на живота му се е влошило и иска да умре. Най-вероятно това ще се случи още в четвъртък. Той е на 104 години, най-възрастният австралийски учен. В родината си желанието му да сложи край на живота си беше отхвърлено, затова той потърси помощ извън Австралия и беше принуден да лети до Швейцария. \"Не искам да пътувам до Швейцария\", каза ученият пред тв Ей Би Си преди да отпътува на последното си пътешествие преди седмица. После добави, че му се налага да се възползва от възможността за асистирано самоубийство, нещо, което Австралия не позволява. Той не скри тогава, че е много ядосан. Ученият от университета \"Едит Коуан\" от Пърт пристигна в Швейцария в понеделник, съобщава АФП. Според организацията, която помага на Гудол да осъществи последната си житейска мисия в Швейцария  \"Exit International\", той е опитал да се самоубие по-рано тази година, но не е успял. От организацията са му уредили контакта с фондацията за асистирано самоубийство \"Eternal Spirit\" със седалище в Базел. Евтаназията или асистираното самоубийство е незаконно в повечето страни по света. В Астралия беше забранено до миналата година, тогава щатът Виктория стана първият, в който това ще бъде разрешено. Но законодателството, което ще влезе в сила през юни 2019 г., ще се прилага само за терминално болни хора, които са с ума си, и за които прогнозите за живот са по-малко от шест месеца. Според швейцарското законодателство всеки, който е със съхранени умствени способности и който за определен период от време постоянно желае да се раздели с живота си, може да поиска асистирана доброволна смърт. \"Eternal Spirit\" е една от организациите в Швейцария, които помагат на хора, решени да сложат крайна живота си. В сряда оттам съобщиха, че 104-годишният австралийски учен е преминал през два медицински прегледа, извършени от различни лекари, откакто е в страната. \"В сряда вечер управителното тяло на фондацията ще разгледа документацията и ще се произнесе за желанието на Дейвид Гудол да умре\", се казва в становище от организацията. \"Неговото желание е проверено от двама лекари и трима души от фондацията. Ако и петимата кажат \"да\", Гудол ще може да мине през вливане, с което ще се сложи край на живота му\", допълват оттам. Било много вероятно и петимата да дадат утвърдителен отговор, тъй като ученият бил в много напреднала възраст, страдал от редица дегенеративни заболявания, а бил с напълно ясен разсъдък. При асистираното самоубийство човекът, който е решил да сложи край на живота си, трябва да е способен сам да извърши последното действие. Повечето швейцарски фондации дават на пациентите да пият натриев пентобарбитал, който е силен седатив, а в големи дози може да доведе до спирането на свиването на сърдечния мускул. Но тъй като при поглъщането той може да изгари лигавицата, от \"Eternal Spirit\" предпочитат венозно вливане. Професионалист подготвя иглата, но пациентът е този, който отваря системата, за да почне барбитуратът, смесен с физиологичен разтвор, да тече във вените. От фондацията смятат, че всички държави трябва да въведат система като тази в Швейцария, която позволява на хората да изберат да умрат достойно.", "date": "2018.05.09", "title": "104-годишният австралийски учен, който се готви да умре в четвъртък"}
{"url": "http://clubz.bg/67625-spas_aleksandyr_izliza_izzad_reshetkite_i_vednaga_vliza_pak", "text": "Прокуратурата подложи измамника Спас Василев-\"Александър Николов\" на подобен на неговите прийоми, само и само да осуети излизането му иззад решетките. Днес Софийска районна прокуратура е внесла в съда искане за вземане на нова мярка за неотклонение  по отношение на известния измамник, завъдил хиляди приятели в медиите под името Александър Николов с профилна снимка на чужденец. Към момента Спас Василев, добил известност в социалните мрежи с името „Александър Николов“, изтърпява присъда „лишаване от свобода“ за срок от седем месеца за извършена измама, дадена му именно от СРС. Измамникът Спас-Александър отива на съд заради учителка и банкер Той обаче е неизменно в ареста от 13 октомври 2017 г. и практически идва моментът, в който ще си е излежал присъдата  В Софийска районна прокуратура са налице още две досъдебни производства за измами срещу Спас Димитров Василев, разследването по които не е приключило, припомнят днес от държавното обвинение. Предвид високата обществена опасност на деянието и дееца, както и поради обстоятелството, че предстои освобождаване на Василев от затвора, поради изтърпяване на наложеното му наказание „лишаване от свобода“, наблюдаващият прокурор е постановил  като е разпоредено привеждането му в сградата на СРС днес – на 09.05.2018 г. – за разглеждане на искане за вземане спрямо него на мярка за неотклонение „Задържане под стража“, поясняват от прокуратурата.", "date": "2018.05.09", "title": "Спас-Александър излиза иззад решетките... И веднага влиза пак"}
{"url": "http://clubz.bg/67601-iran_shte_prodylji_da_spazva_sporazumenieto", "text": "Иран ще продължи да изпълнява международното ядрено споразумение след решението на американския президент Доналд Тръмп за излизане на Съединените щати от него, предаде Ройтерс. Това заяви в телевизионно обръщение лидерът на Ислямската република Хасан Рохани. Рохани допълни, че Иран е готов да поднови дейността си в ядрената сфера след консултации с другите пет световни сили, които са част от споразумението. Тръмп извади САЩ от \"ужасното\" и \"едностранчиво\" споразумение с Иран Иран готов да реагира на всяко решение на Тръмп Доста по-груб от президента бе председателят на иранския парламент Али Лариджани. Депутатите пък изгориха в залата американското знаме и копие от Съвместния всеобхватен план за действие (СВПД), каквото е пълното официално название на постигнатото през 2015 г. споразумение с Техеран. Той допълни, че президентът Еманюел Макрон ще разговаря по-късно днес с Рохани. Точно Макрон бе човекът, който до последно се опитваше да убеди Тръмп да не се оттегля от сделката. Междувременно стана ясно, че парламентът в Техеран вероятно ще увеличи разходите за балистични ракети, предаде Ройтерс, като цитира високопоставен депутат. Именно балистичната програма беше една от оспорваните от Доналд Тръмп точки в споразумението с Иран, подписано за САЩ от Барак Обама.  Според иранския върховен лидер - аятолах Али Хаменей, Иран няма да остане в ядреното споразумение без \"солидни гаранции\" от страна на Европа. Хаменей определи решението на САЩ като \"глупаво и повърхностно\".  Аятолахът, който е най-висшата ръководна инстанция в Иран, не е ревностен привърженик на сключената през 2015 г. сделка и многократно е критикувал публично САЩ, че не спазват споразумението.  Иран готов да реагира на всяко решение на Тръмп", "date": "2018.05.09", "title": "Иран ще продължи да спазва споразумението"}
{"url": "http://clubz.bg/67621-uber_i_nasa_partnori_za_razrabotka_na_dronove_i_letqshti_taksita", "text": "Компанията за наемане на транспорт чрез интернет платформа Uber подписа споразумение с американското Национално управление по въздухоплаване и изследване на космическото пространство (НАСА) за разработка на летящи превозни средства за \"градска въздушна мобилност\", включително дронове за доставка на стоки, предаде Асошиейтед прес. Това съобщи НАСА в момент, когато в Лос Анжелис се провежда среща на високо равнище на ръководители на компании в технологичния и транспортния сектор, които обсъждат бъдещето на градската авиация.  Шеф на Uber прогнозира летящи таксита до 5-10 години Това е второто споразумение на НАСА с Uber за разработка на концептуални модели и технологии за градска въздушна мобилност, уточнява Ройтерс. Целта е да се разработи сигурна и ефикасна система за бъдещия транспорт в гъсто населени райони. Летателните средства не бива да пречат на националните авиодиспечери и да не са прекалено шумни. Дроновете за доставка на стоки и пътническите въздушни таксита отлитат и кацат вертикално. В Лос Анжелис Uber представи как биха изглеждали бъдещите летящи таксита - полудронове, полухеликоптери с футуристични линии, информира Франс прес. Това са прототипи, които още не съществуват, уточни Ерик Алисън, директор на програмите за летящи таксита Uber Elevate на Uber Air. Компанията гледа на тези машини като на възможно решение за отпушване на движението в мегаполиси като Лос Анжелис, известен с адските си задръствания. Точно както небостъргачите облекчиха струпването на жилищни и търговски площи на земята, Uber Air иска да издигне градския транспорт в небесата, подчерта Никхил Гоел, директор на авиационните продукти. Миналата година Uber обяви, че има за цел през 2020 г. да започне демонстрационни полети в Лос Анжелис, а през 2023 г. да пусне първите пътнически полети, достъпни чрез приложения - точно както е при наемането на автомобили с шофьор. Uber ще тества летящи таксита от 2020 г. На първо време машините ще имат пилот, но с времето могат да станат безпилотни. Според оперативния директор на продуктите Джеф Холдън пречки ще има главно от гледна точка на регламентите и организацията на въздушното пространство, отколкото по научни причини, защото \"технологията вече съществува днес\". Ръководителят на Tesla Илон Мъск - другият гигант в транспортните технологии от Силициевата долина - е избрал тъкмо обратното решение за избягване на уличните задръствания и работи по система от подземни совалки. Uber ще тества летящи таксита от 2020 г.", "date": "2018.05.09", "title": "Uber и НАСА партньори за разработка на дронове и летящи таксита"}
{"url": "http://clubz.bg/67629-vlizat_barekov_lobachevski_i_vojnstvashtata_devica_v_edin_bibliotekarski", "text": "„ „ Прокуратурата ще проверява съдии, свързани с КТБ", "date": "2018.05.09", "title": "Влизат Бареков, Лобачевски и войнстващата девица в един Библиотекарски..."}
{"url": "http://clubz.bg/67630-ebvr_prognozira_zapazvane_na_rasteja_ot_36_za_bylgariq_prez_2018", "text": "Европейската банка за възстановяване и развитие (ЕБВР) не очаква повишение на икономическия растеж в България през 2018 година и прогнозира запазване на темпото от миналата година. - 3.6%. Това става ясно от новия й доклад \"Регионални икономически перспективи\". През 2017 г. беше отчетен същият ръст. През ноември м.г. обаче банката прогнозира забавяне до 3.2%. За 2019 година се очаква слабо понижение на ръста на БВП до 3.4 на сто. Министерството на финансите е доста по-оптимистично, тъй като очаква икономиката на страната да порасне до 3.9%. А Уникредит Булбанк е още по-ведра - 4.4% през 2018 г. и 4.2% през 2019 г. ЕБВР отбелязва, че през миналата година частното потребление е представлявало основен двигател на растежа на българската икономика с оглед на увеличаване на средната заплата поради затягане на пазара на труда и нарастване с 10% на минималната работна заплата. По-доброто усвояване на структурните фондове на ЕС пък доведе до увеличаване на инвестициите през 2017-а година след техен спад година по-рано. Нетният износ обаче се отрази отрицателно върху икономическия растеж поради увеличаването на вноса, дължащ се на по-силно вътрешно потребление. ЕБВР отбелязва, че след тригодишна дефлация потребителските цени се увеличиха през 2017-а година в резултат на по-голямото потребление на домакинствата. През миналата година българското правителството се придържаше към строга фискална политика, което доведе до бюджетен излишък, възлизащ на 0.9% от БВП в края на 2017 г., се посочва в новия доклад на ЕБВР. Според банката икономическият растеж в България ще продължава да се определя от вътрешното търсене, тъй като затегнатите условия на пазара на труда стимулират потреблението, докато инвестициите ще продължават да се засилват с оглед на инфраструктурните проекти, финансирани според Европейската бюджетна рамка 2014-2020 г.", "date": "2018.05.09", "title": "ЕБВР прогнозира запазване на растежа от 3.6% за България през 2018"}
{"url": "http://clubz.bg/67626-makar_i_da_go_nqma_hyb_balkan_stana_obekt_s_nacionalno_znachenie", "text": "Девет ключови обекта на \"Булгартрансгаз\" ЕАД бяха обявени от Министерския съвет за обекти от национално значение според Закона за устройство на територията и за национални обекти според Закона за държавната собственост. Теменужка Петкова: Пускаме поръчките за хъб \"Балкан\" и за \"Белене\" Обектите за разширение, модернизация и рехабилитация на газопреносната мрежа, които получават този статут, са: газов хъб \"Балкан“, разширение на газопреносната мрежа в участъка от българо-турската граница до компресорна станция \"Странджа\", разширение на газопреносната инфраструктура паралелно на северния магистрален газопровод до българо-сръбската граница, преносен газопровод до Панагюрище и Пирдоп, преносен газопровод за Свищов, преносен газопровод до Разлог и Банско, модернизация на компресорните станции \"Лозенец\", \"Петрич\" и \"Ихтиман\" чрез интегриране на четири газотурбокомпресорни агрегата, подмяна на северен (магистрален) газопоровод в участъка Беглеж - Дерманци - Батулци - Калугерово и подмяна на северния (магистрален) газопровод в участъка от Вълчи дол до Преселка. Борисов рекламира в Истанбул хъб \"Балкан\" и Южния газов коридор (ВИДЕО) С реализацията на проекта за газов хъб \"Балкан\" ще бъде изградена необходимата газопреносна инфраструктура, която да свърже пазарите на природен газ в региона с тези в Централна и Западна Европа, както и на държавите от Енергийната общност - Сърбия, Република Македония, Босна и Херцеговина. По този начин проектът ще допринесе за постигането на основните приоритети на европейската енергийна политика. Проектът е включен в десетгодишния план за развитие на мрежите на ENTSOG. Брюксел отпуска 920 хил. евро за газовия хъб \"Балкан\" С реализацията на проекта за разширение на газопреносната инфраструктура на \"Булгартрансгаз\" ЕАД в участъка от българо-турската граница до българо-сръбската граница ще се постигне сигурност на доставките на природен газ както за нашата страна, така и за съседните балкански държави и региона, откриване на допълнителни висококвалифицирани работни места, затвърждаване на ролята на България като транзитна страна в региона и ЕС. Проектите за изграждане на преносни газопроводи до Панагюрище и Пирдоп, до Свищов, както и до Банско и Разлог се финансират по линия на Международния фонд „Козлодуй“, администриран от Европейската банка за възстановяване и развитие. Проектът за модернизация на трите компресорни станции „Лозенец”, „Петрич” и „Ихтиман” е част от дейностите, които се финансират по линия на Механизма за свързване на Европа. Модернизацията на компресорните станции предвижда интегриране на 4 нискоемисионни турбинни газокомпресорни агрегата, като в компресорна станция \"Лозенец\" ще бъдат интегрирани два агрегата. С реализацията на проекта компресорните станции ще отговарят на най-високите европейски екологични изисквания. Брюксел отпуска 920 хил. евро за газовия хъб \"Балкан\" С рехабилитацията  на участъци от северния полупръстен Беглеж-Дерманци-Батулци-Калугерово и Вълчи дол-Преселка ще бъде гарантирана надеждността на съоръженията и ще бъде осигурен проектният капацитет за пренос на природен газ. Теменужка Петкова: Хъб \"Балкан\" няма да заобикаля Украйна Изпълнението на всички обекти е включено в десетгодишния план за развитие на мрежите на \"Булгартрансгаз\" ЕАД за периода 2017-2026 г., одобрен от Комисията за енергийно и водно регулиране на 1 август 2017 г. Борисов рекламира в Истанбул хъб \"Балкан\" и Южния газов коридор (ВИДЕО) Брюксел отпуска 920 хил. евро за газовия хъб \"Балкан\" Брюксел отпуска 920 хил. евро за газовия хъб \"Балкан\" Теменужка Петкова: Хъб \"Балкан\" няма да заобикаля Украйна", "date": "2018.05.09", "title": "Макар и да го няма, хъб \"Балкан\" стана обект с национално значение"}
{"url": "http://clubz.bg/67633-prezidentyt_bez_pobedata_nad_kafqvata_chuma_obedinena_evropa_shteshe_da_ostane_blqn", "text": "Девети май - Ден на Победата и Ден на Европа. Двата празника не бива да ни противопоставят, а да ни обединяват, написа президентът Румен Радев на официалната си страница във фейсбук. Изисква го почитта към милионите жертви и решителното отхвърляне на всякакви форми на исторически ревизионизъм, посочва държавният глава. Русия вади хиперзвуковата ракета \"Кинжал\" на парада за 9 май Без победата над кафявата чума, обединена Европа щеше да остане несбъднат блян. В борбата с хитлеризма, редом с милионите съветски граждани и воини от Великобритания, САЩ, Франция, и другите страни от антихитлеристката коалиция, по бойните полета положиха костите си и хиляди българи. Днес почитаме и тяхната памет, пише Радев. Сталин и червени знамена със сърп и чук пред Съветската армия (СНИМКИ) Той добавя, че Обединена Европа не е икономически проект, а хуманистичен идеал и антифашизмът е вграден в нейния ценностен фундамент. Ето и пълния текст на изявлението му:   Сталин и червени знамена със сърп и чук пред Съветската армия (СНИМКИ)", "date": "2018.05.09", "title": "Президентът: Без победата над кафявата чума, обединена Европа щеше да остане блян"}
{"url": "http://clubz.bg/67610-svetyt_sreshtu_trymp_zaradi_sdelkata_s_iran", "text": "Франция, Великобритания и Германия са решени да продължат да прилагат иранското ядрено споразумение и същевременно да работят по договаряне на ново и по-обхватно, предаде Франс прес. Тримата лидери изразяват съжаление и безпокойство след решението на Тръмп да се изтегли от иранското ядрено споразумение, което, по думите им, \"е от особено значение за споделената ни сигурност\" и напомнят, че Международната агенция за атомна енергия (МААЕ) смята, че Иран продължава да спазва ангажимента си да не разработва ядрено оръжие. Последното се оспорва от САЩ и Израел. Тръмп извади САЩ от \"ужасното\" и \"едностранчиво\" споразумение с Иран Тримата европейски лидери призовават Иран да прояви сдържаност в отговора си на американското решение и да продължи да спазва задълженията си по споразумението. В замяна Техеран ще се възползва от отмяната на икономическите санкции от другите страни по документа, обещават те. Париж, Лондон и Берлин искат и да се подготви ново, по-обхватно споразумение за ядрената програма на Иран след 2025 г., ракетната му програма и \"дестабилизиращите му регионални дейности, по-специално в Сирия, Ирак и Йемен\" - все теми, които мотивираха изтеглянето на САЩ от сегашното споразумение, отбелязва АФП. Иранският президент по-рано заяви, че иска в близките седмици Техеран да обсъди с европейците, китайците и руснаците дали те могат да гарантират интересите на Иран след оттеглянето на САЩ от ядреното споразумение. ЕС е решен да съхрани иранското ядрено споразумение и съжалява за решението на президента Тръмп да изтегли САЩ от него, заяви шефката на дипломацията на ЕС Федерика Могерини. \n\tИранското споразумение \"изпълнява целта си да гарантира, че Иран няма да разработва ядрени оръжия и ЕС е решен да го съхрани\", каза Могерини. Тръмп не уточни кои санкции на САЩ срещу Иран ще бъдат възстановени и кога, но предупреди, че \"всяка страна, която помага на Иран в стремежа му към ядрени оръжия, може също да бъде тежко санкционирана от САЩ\". Бившият американски президент Барак Обама нарече решението на президента Доналд Тръмп за изтегляне на САЩ от иранската ядрена сделка \"сериозна грешка\", която ще подкопае глобалното доверие към Америка, предаде Асошиейтед прес. Правителството на Обама договори сделката, припомня агенцията.  В разпространено снощи изявление Обама каза, че решението на Тръмп да се изтегли е \"погрешно\", още повече, че Иран изпълнява споразумението. Бившият президент на САЩ предупреди, че  . Обама също така предупреди, че без сделката САЩ могат един ден да се окажат изправени пред лош избор: въоръжен с ядрено оръжие Иран или поредна война в Близкия изток. Според него сделката с Иран показва какво може да се постигне чрез дипломация, включително когато става дума и за Северна Корея. Като става дума за опасността от надпревара в ядреното въоръжаване в Близкия изток, няма признаци, че Иран или която и да е друга от основните сили, участващи във все още съществуващото и засега успешно споразумение просто ще последва измисления от Тръмп нов план. По-вероятно е решението му да позволи на Техеран да поднови ядрената си програма, да влоши отношенията с европейските съюзници, да подкопае доверието в Америка, да създаде условията за евентуална по-голяма война в Близкия изток и да затрудни постигането на споразумение със Северна Корея относно нейната ядрена програма. С други думи, точно каквото можеше да се очаква от човек, който - въпреки серия от банкрути и съдебни дела срещу него, има репутацията на майстор на сделките - вероятно заради една книга и телевизионно риалити шоу. Той продължава да отхвърля споразумения, които според него не е трябвало никога да бъдат сключвани, и нарушени обещания за \"по-добра сделка\". В същото време Тръмп премина от заплахи с война към дипломация със Северна Корея и се готви да се срещне с нейния лидер Ким Чен Ун, за да го убеди да изостави ядрената си програма и арсенал от 20 до 60 оръжия. Защо севернокорейците да вярват, че САЩ ще спазят което и да е споразумение, сключено от президента? Залозите с Иран са високи. Със Северна Корея обаче те са още по-високи, подчертава американският всекидневник.  Нито целувките на френския президент Еманюел Макрон, нито по-хладните доводи на германската канцлерка Ангела Меркел, нито призивите на британския външен министър Борис Джонсън, който подкани президента на САЩ \"да не изхвърля бебето заедно с мръсната вода\", не постигнаха резултат. Тръмп показа, че той прави ходовете на международната шахматна дъска, без да показва уважение към съюзниците си, които го посетиха във Вашингтон. САЩ са само една от шестте страни, подписали ядреното споразумение с Иран през 2015 г., но могат самостоятелно да провалят всичко, отбелязва френското издание, подчертавайки, че Тръмп взе едностранно решение и при изтеглянето от парижкото споразумение за климата на 1 юни миналата година. Защо, пита вестникът. Президентът на САЩ държи да изпълни предизборните си обещания, независимо колко са реваншистки по отношение на предишния президент Барак Обама или колко са опасни за икономическите и геополитическите интереси на неговата страна и света. Независимо дали водят до заплаха от безпрецедентна криза с европейските съюзници, независимо дали водят до риск от въоръжен конфликт между Израел и Иран в Близкия изток, в който Сирия и Ливан ще бъдат \"странични жертви\". Независимо дали компрометират инвестициите на американски предприятия. Всичко това е без особено значение, защото Тръмп е начело на най-голямата световна сила и има възможност да блокира всички останали страни. Той направи точно това, използвайки за претекст една по-голяма цел: да запази мира в Близкия изток и света - което, според него, може да се постигне чрез замяна на споразумението, сключено от Обама. Това е неговият начин да се представи като спасител на човечеството - включително на иранския народ - който, както посочи Тръмп, е подтиснат от режима на моллите.  заяви руското външно министерство, според което това решение е грубо погазване на международното право, предаде Франс прес. Според Москва това решение на Тръмп \"е поредното доказателство, че Вашингтон е неспособен да води преговори, а американските критики към законната ядрена дейност на Иран служат само за уреждане на политически сметки\" с Техеран. Министерството добавя, че Русия има готовност за по-нататъшно взаимодействие с другите страни по иранското ядрено споразумение (Китай, Франция, Великобритания и Германия) и че ще продължи активно да развива двустранното сътрудничество и политическия диалог с Иран, отбелязва ТАСС.", "date": "2018.05.09", "title": "Светът срещу Тръмп заради сделката с Иран"}
{"url": "http://clubz.bg/67627-deklaraciqta_na_shuman_obedinena_evropa_koqto_da_razviva_afrika", "text": "Защо днес се отбелязва Денят на победата? Едва ли има човек в България, който да не знае отговора на този въпрос. В крайна сметка България беше сателит на СССР и 9 май бе основен пункт в пропагандата относно прогресивната роля на комунизма. А за по-младите, които не помнят онези мрачни времена, грижи полагат БСП и \"Атака\". Всяка година те отбелязват подобаващо този ден, въпреки че на 9 май Българив формално е в лагера на губещите от Втората световна война. Президентът: Без победата над кафявата чума, обединена Европа щеше да остане блян Далеч по-малко се знае защо 9 май се отбелязва и като ден на Европа. На тази дата през 1950 г. тогавашният френски външен министър Робер Шуман произнася декларация, станала известна като \"Декларацията на Шуман\". В нея той предлага създаването на Европейска общност за въглища и стомана (ЕОВС). Тази общност е основана от Франция, Западна Германия, Италия, Нидерландия, Белгия и Люксембург. Това е първата наднационална европейска институция, която създава основата на Европейския съюз. Датата за произнасянето на декларацията не е избрана случайно. Очевидно посланието е било, че от Втората световна война трябва да се извлекат необходимите поуки. Нещо, което страните победителки в Първата световна война не правят, с което постилат червения килим за политическия възход на Хитлер в Германия. Сталин и червени знамена със сърп и чук пред Съветската армия (СНИМКИ) Поради тази причина празнуването на този ден като ден на победата не е особено разумно от европейска гледна точка. Горделивостта на победителите, непрекъснатото напомняне на победените, че са победени, не води до нищо друго, освен до реципрочен отговор. Именно това са осъзнали европейските държави след Втората световна война. Те са разбрали, че Европа трябва да върви към обединение, на първо време икономическо, което да притъпи националните различи и да отстрани възможността за нова война. Това осъзнаване е получило своя политически израз в декларацията на Шуман. В документа има фрази, които звучат изключително актуално и днес. Изтъква се, че обединението на Европа няма да стане изведнъж, а чрез конкретни постижения, които създават чувство на солидарност. Шуман прогнозира, че икономическото обединение на Европа ще доведе до повишаване на жизнения стандарт. Изтъква, че една от основните задачи на Европа е развитието на африканския континент. Като че ли още тогава е предвидил възможен бежански проблем, с който се сблъскваме днес. БСП и \"Атака\" в юмручен спор за титлата най-голям русофил (ВИДЕО) Ето какво се казва в документа, подготвен от Шуман: Сталин и червени знамена със сърп и чук пред Съветската армия (СНИМКИ) БСП и \"Атака\" в юмручен спор за титлата най-голям русофил (ВИДЕО)", "date": "2018.05.09", "title": "Декларацията на Шуман - обединена Европа, която да развива Африка"}
{"url": "http://clubz.bg/67614-buntovnicite_huti_otnovo_izstrelqha_raketi_sreshtu_riqd", "text": "Противоракетната отбрана на Саудитска Арабия е прихванала балистични ракети над столицата Рияд, съобщи местната телевизия \"Ал Арабия\", цитирана от Ройтерс. По-рано най-малко четири експлозии отекнаха в центъра на града. Няма данни за пострадали хора и нанесени материални щети. Отговорност за нападението поеха подкрепяните от Иран шиитски бунтовници хути в Йемен. Една ракета е била прихваната над южния саудитски град Джизан. През последните месеци имаше няколко подобни атаки срещу саудитската столица. За всички тях бяха обвинени хутите. Саудитска Арабия води коалиция срещу бунтовниците, които от своя страна са подкрепяни от Иран. Шиити в Йемен стрелят с ракета по саудитския кралски дворец По-рано днес Рияд приветства решението на президента на САЩ Доналд Тръмп да се оттегли от иранското ядрено споразумение. Саудитска Арабия иска по-строго ядрено споразумение с Иран Съюзниците на Саудитска Арабия в Залива - Бахрейн и Обединените арабски емирства, също приветстваха решението на Тръмп с изявления на дипломатическите си ведомства. Саудитското външно министерство обвини Иран, че използва получените от отмяната на санкциите приходи, за да дестабилизира региона чрез развитие на ракетната си програма и подкрепа за местни сили в Сирия, Йемен и Ливан и отбеляза, че тези проблеми не са взети предвид в иранското ядрено споразумение. Саудитска Арабия иска по-строго ядрено споразумение с Иран", "date": "2018.05.09", "title": "Бунтовниците хути отново изстреляха ракети срещу Рияд"}
{"url": "http://clubz.bg/67606-bnt_uvolni_glavniq_si_producent_dyrjavnata_inspekciq_vliza_na_proverka", "text": "Дългогодишният главен продуцент на БНТ Роберт Ковачев е бил освободен. Решението е било взето от Управителния съвет на телевизията, а мотивът е оптимизация на работата, съобщава  . Новината е потвърдена от генералния директор Константин Каменаров. Освен Ковачев, който е продуцент на \"Вътрешна телевизионна продукция\", уволнен е и ръководителят на производствен център \"Реализация-Информация\" Васил Николов. Решението за освобождаването на Ковачев влиза в сила от днес, разказаха за Клуб Z от обществената телевизия. БНТ2 става образователна и културна телевизия, спира дублиращите новини  Засега в телевизията не планират да назначават нови лица за овакантените позиции. Имало достатъчно редактори на щат, които могат да поемат работата.  Неофициално има няколко мотива за освобождаването на Роберт Ковачев. Първият е в недобрите резултати на голяма част от предаванията. Ковачев получавал и нещо като две заплати. Едната - по щат, а другата - по 300 лева за всяко седмично издание на публицистичното предаване във вторник вечер \"Референдум\", на което е съавтор.  БНТ спира две предавания. Заради нисък рейтинг Засега не е ясна съдбата на \"Референдум\", тъй като предаването е регистрирано от Ковачев във \"Филмаутор\" - дружеството за колективно управление на права върху аудио-визуални произведения. \"Референдум\" ще си продължи. Тепърва ще разглеждаме казуса, но Роберт Ковачев не е единствен автор. Най-много да смени името на предаването\", казаха още от БНТ.  В телевизията се носела мълва и за  . Оттам не смятат да подават сигнали до прокуратурата, а са поискали с писмо Агенцията за държавна финансова инспекция (АДФИ) да извърши проверка. От нея щяло да стане ясно и бил ли е Ковачев част от предполагаемите схеми за лично облагодетелстване. Ако целта е убийството на БНТ, нека го кажат Не на последно място от БНТ твърдят, че Ковачев е бил и в дъното на поощряването на скандала с \"Денят започва с култура\". Както Клуб Z писа, единственото нишово предаване в българския ефир, бе подложено на критики от новия програмен директор Емил Кошлуков, според когото то трябвало да стане по-рейтингово и с повече лайфстайл елементи. Кошлуков не бе доволен и че гостите, които се канят в студиото, не се представят и в другото им амплоа. Като учителят по история Емил Джасим например, който е и активист на \"Да, България\". По трасето Кошлуков на практика уволни продуцента на предаването Весела Петрова. С негова заповед тя бе извадена от списъка с хората, които работят по \"Денят започва с култура\". Кошлуков маха продуцентка на \"Денят започва с култура\" В БНТ има и друга гледна точка по въпроса с участието на Роберт Ковачев в тези събития. Разказват, че Ковачев е \"подкокоросвал\" екипа да протестира. Твърдят и че е упражнявал натиск върху колеги, ако не подкрепят протеста, да получат по-ниска атестация, каквато журналистите в обществената телевизия получават. Всяка рокада в БНТ и всяко действие на новото му ръководство се гледат под лупа и предизвикват широк обществен отклик. Телевизията-майка бе подложена на критики от природозащитници за начина, по който отразява протестите срещу промяната в плана за управление на Национален парк \"Пирин\". По повода пък Кошлуков показа среден пръст в ефир, за което БНТ бе глобена с 3000 лева. Броженията около \"Денят започва с култура\" изкараха журналисти и техни съмишленици на протест. Интерпретации имаше и върху плановете на новото ръководство за промени в БНТ2, които планове фигурират в управленската концепция на Каменаров и са публични - на сайта на Съвета за електронни медии. Адмирации предизвика спирането на \"Шоуто на Канала\", въпреки че се водеше рейтингово предаване, както и тръгването на култовото състезание \"Стани богат\" всяка делнична вечер. Бе спряно и обзорното предаване \"Плюс това\". На последно място изникна и казусът може ли Каменаров да продължи да заема поста в БНТ, ако се потвърди присъдата му по случай от 2016 г., когато е било установено, че е седнал пил зад волана. БНТ спира две предавания. Заради нисък рейтинг Ако целта е убийството на БНТ, нека го кажат Кошлуков маха продуцентка на \"Денят започва с култура\"", "date": "2018.05.09", "title": "БНТ уволни главния си продуцент, държавната инспекция влиза на проверка"}
{"url": "http://clubz.bg/67618-patrioti_vs_islqmskiq_institut_iskat_bylgarsko_zname_pred_vseki_hram", "text": "\"Алтернативният\" законопроект за промени в Закона за вероизповеданията, \"обнародван\" преди дни от вицепремиера и лидер на ВМРО Красимир Каракачанов, беше внесен днес от депутати от \"Обединените патриоти\". С призив големият коалиционен партньор от ГЕРБ да го подкрепи.  Закон за вероизповеданията \"Каракачанов\": молитви само в храма, на български и само с диплома  По думите на зам.-председателя на ПГ на \"Патриотите\" Искрен Веселинов внесеният от парламентарните водачи на ГЕРБ, БСП и ДПС (макар да не изброи вносителите от опозицията) е \"част\" от техния проект и се надява двата законопроекта да бъдат обединени впоследствие. Сред общите неща са предложението за държавна субсидия за вероизповеданията, към които принадлежност са заявили поне 1% от българските граждани, макар че има нюанси. ГЕРБ, БСП и ДПС с общ проект: Пари за вероизповеданията по модела на партиите - според броя вярващи Друга идея е забраната за дарения към вероизповеданията от чужди държави и лица. Изключения могат да се правят с разрешение на Министерския съвет, ако става дума за дарения за ремонти на храмове, примерно, гласи проектът на ГЕРБ, БСП и ДПС. В проекта, подкрепен от ГЕРБ, обаче имало \"две-три спорни тези\", твърди Веселинов. В проекта на \"Патриотите\" се предлага, ако до 3 години след влизане в сила на \"патриотичните\" промени в закона - ако бъдат приети - висшите училища на вероизповеданията, които не са направили постъпки за акредитация по Закона за висшето образование - да бъдат закрити. Това засяга Висшия ислямски институт, който не е университет по смисъла на закона. Главното мюфтийство от години се бори да получи право да построи сграда - наличието на каквато е едно от условията за акредитация. В преходните и заключителните разпоредби на проекта на \"Патриотите\" има и още едно любопитно изискване - те искат пред или на \"сградите на вероизповеданията\" задължително и постоянно да се вее българският национален флаг. Според Веселинов това значи \"на всеки храм\" - без значение християнски, мюсюлмански или друг, да се вее трикольорът. Такова задължение по закон в момента има само за държавни институции - сградите на Народното събрание, на Президентството, на министерствата и другите държавни учреждения, на регионалните структури на министерствата и областните администрации, на Конституционния съд, на органите на съдебната власт, на Българската народна банка, на Българската национална телевизия, на Българското национално радио, на общините, районите и кметствата, както и на държавните и общинските училища, на митническите пунктове, пристанищата, железопътните гари и аерогарите. ГЕРБ, БСП и ДПС с общ проект: Пари за вероизповеданията по модела на партиите - според броя вярващи", "date": "2018.05.09", "title": "\"Патриоти\" vs Ислямския институт, искат българско знаме пред всеки храм"}
{"url": "http://clubz.bg/67620-13_000_marshiruvaha_na_cherveniq_ploshtad_v_denq_na_pobedata_snimki", "text": "Русия разбира колко сериозни са новите заплахи в света, зад които прозират старите черти на нетърпимост и претенции за изключителност, и е готова за диалог по въпросите на сигурността. Това заяви руският президент Владимир Путин на парада на Червения площад в Москва по случай 73-ата годишнина от победата над нацистка Германия, предаде ТАСС.  Той посочи, че е важно всички страни, цялото човечество да осъзнае, че мирът е много крехък и неговата стабилност укрепва общия ни стремеж да се чуваме, да се доверяваме и да се уважаваме.   Путин изтъкна, че именно Съветският съюз е предопределил изхода от Втората световна война, но днес се правят опити да се отрече този подвиг. Ние няма да позволим това, заяви Путин.  В парада на Червения площад тази година участваха повече от 13 хиляди души. Бойната техника бе 158 единици, а въздушните машини - 75.  ", "date": "2018.05.09", "title": "13 000 маршируваха на Червения площад в Деня на победата (СНИМКИ)"}
{"url": "http://clubz.bg/67613-novo_napadenie_sreshtu_jurnalist_v_cherna_gora", "text": "Известна разследваща журналистка от Черна гора беше простреляна и ранена в столицата Подгорица. Оливера Лакич, репортер от в. \"Виести\" е била ранена в левия крак пред дома си. Тя е била закарана в болница и е вън от опасност, съобщава \"Гардиън\". Според полицията нападението е станало около 9 часа вечерта във вторник . Води се разследване, нападателите се издирват като в Подгорица има засилено полицейско присъствие. Главният редактор на \"Виести\" Михаило Йовович разказа, че Лакич му обяснила, че към нея се приближил мъж и стрелял в крака ѝ, докато други двама мъже избягали. Журналистката, която се занимава с разследвания на корупция и престъпност, е била нападана и преди шест години. Това стана след като тя публикува серия от статии, които разкриват нечисти сделки за цигарена фабрика. Тогава нападателят беше арестуван и оставен в затвора за няколко месеца, а Лакич известно време имаше полицейска охрана. \"Колко дълго ще продължава това. Много от историите, за които тя пишеше, не бяха разследвани от властите. Докога ще живеем в страх от подобни подлеци\", пита главният редактор на \"Виести\" в коментар, публикуван в сайта на изданието. Премиерът Душко Маркович осъди нападението. Това е втората атака срещу журналист в Черна гора рамките на един месец. Това предизвика международна загриженост. Миналия месец бомба избухна близо до дома на известен журналист в Биело поле. Американското посолство в Подгорица написа в туитър, че \"следи със загриженост новините за нападението на журналистката Оливера Лакич\". Оттам напомниха, че журналистите са гарантите на демокрацията и трябва да бъдат защитени, за да могат спокойно да вършат работата си. Айво Орав, който е начело на представителството на ЕС в Черна гора определи нападението като \"много тревожно\". Черна гора се присъедини към НАТО миналата година, а сега се стреми към членство в ЕС. По-голямата част от нападенията срещу журналисти пред последните 15 години, в това число и убийството на редактора Душан Йованович през 2004 г., остават неразкрати.  ", "date": "2018.05.09", "title": "Ново нападение срещу журналист в Черна гора"}
{"url": "http://clubz.bg/67612-pompeo_ot_phenqn_shte_rabotim_sys_severna_koreq_za_postigane_na_mir", "text": "САЩ са решени да работят със Северна Корея за постигането на мир на Корейския полуостров, заяви пред севернокорейски представители в Пхенян американският държавен секретар Майк Помпео, цитиран от Ройтерс. Ким Чен-ун и Тръмп се срещат в демилитаризираната зона Държавният секретар на САЩ Майк Помпео пристигна на посещение в Северна Корея за преговори за освобождаването на трима задържани американци и подготовка на безпрецедентна среща на върха между президента на САЩ Доналд Тръмп и лидера на КНДР Ким Чен-ун. Това е втора визита на Помпео в Северна Корея за по-малко от шест седмици. Служител на южнокорейското президентство заяви, че се очаква Помпео да се върне от Северна Корея с трима задържани американски граждани, както и с подробности за предстоящата среща на върха със севернокорейския лидер Ким Чен-ун, включително точната дата. Ким и Мун пресякоха границите (ВИДЕО+СНИМКИ) Централен въпрос при посещението на Помпео е освобождаването на трима арестувани американци, съобщава Държавиният департамент.  Един от тях е задържан още през 2015 г., а другите двама - миналата година. И тримата са обвинени в шпионаж. Миналата година малко след пристигането си в САЩ почина американски студент, освободен след 17 месеца затвор в Северна Корея. 22-годишният Ото Уормбиър беше върнат в много тежко здравословно състояние. Той е арестуван докато е на туристическа обиколка в Северна Корея през 2016 г., защото се е опитал да открадне предмети с пропагандни лозунги. Според семейството на младежа, той е изпаднал в кома през март 2016 г., след като е осъден на 15 години тежък труд в севернокорейски лагер. Смъртта му доведе до допълнително засилване на напрежението между Вашингтон и Пхенян. Ким получи благословия от Си за срещата с Тръмп Втората визита на Помпео цели също да подготви почвата за историческата среща между севернокорейския лидер Ким Чен Ун и американския президент Доналд Тръмп.  През април Тръмп изненадващо обяви решението си да приеме поканата на Пхенян за среща на високо равнище. Планирането ще приключи скоро, а разговорите ще се съсредоточат около ядреното разоръжаване на Корейския полуостров, заяви Помпео. По време на изявлението си за оттеглянето на САЩ от ядреното споразумение с Иран, Тръмп обяви, че Помпео пътува към Пхенян и заяви: Ким и Мун пресякоха границите (ВИДЕО+СНИМКИ) Ким получи благословия от Си за срещата с Тръмп", "date": "2018.05.09", "title": "Помпео от Пхенян: Ще работим със Северна Корея за постигане на мир"}
{"url": "http://clubz.bg/67623-den_pyrvi_v_tyrsene_na_syvyrshenstvoto_snimki", "text": "От вторник вечерта Кан посреща прилива на световното кино. Сред първите, стъпили се на червения килим пред Фестивалния дворец, украсен с огромни плакати със сцени от филма на Жан-Люк Годар „Лудия Пиеро“, бяха актрисите Джулиан Мур, Кейт Бланшет, Пенелопе Крус, Хавиер Бардем, Бенисио дел Торо, Изабел Аджани, режисьорът Мартин Скорсезе. Някои от тях са в журито на фестивала, други – участници в откриващия филм „Всички знаят“ на иранеца Асгар Фархади, трети – гости на прожекцията. Тази година „Модното ревю“ в Кан започна един ден по-рано, а селфитата на килима са забранени. 71-вото издание на международния филмов фестивал в Кан се провежда от 8 до 20 май. През 2018-а фестивалът, както отбеляза неговият президент Пиер Лескюр, максимално актуализира своя формат. Първоначално кинофорумът бе насрочен за 9-20 май, но датите бяха изместени с един ден. По този начин закриването на фестивала ще се проведе в събота вместо неделя, което според организаторите щяло да балансира графика на премиерите и да повиши престижа на събитието. Но престижът на събитието винаги зависи най-вече от качеството на филмите. Тази година в основния конкурс на спектакъла участват 21 филма от Иран, Испания, САЩ, Китай, Корея, Франция, Турция  Журито, оглавено от Кейт Бланшет, има общо девет членове: китайският актьор Чанг Чен, американската писателка, режисьор и продуцент Ава Дюверне, певицата Хадж Нинг от Бурунди, френската актриса Леа Сейду и американската ѝ колежка Кристен Стюарт, както и трима режисьори – французинът Робер Гедигян, канадският му колега Денис Вилньов и Андрей Звягинцев – първият руснак в журито на най-престижния световен кинофестивал през XXI век. Режисьорът на „Нелюбов“ и „Левиатан“ обеща да участва в избора на предстоящия носител на 71-вата „Златна палма“ със сърцето си.          ", "date": "2018.05.09", "title": "Ден Първи в търсене на съвършенството (СНИМКИ)"}
{"url": "http://clubz.bg/67615-jenata_na_boqn_ne_mi_kazvajte_che_neshto_e_nevyzmojno", "text": "Това написа във фейсбук Радослава Ненова, жената до Боян Петров. Втори ден продължава издирването на алпиниста, който изчезна на 29 април в подножието на връх Шиша Пангма в Хималаите. Едва тази сутрин е поискан хеликоптер за Боян Петров Надеждите са Боян Петров да е в лагер № 2 Надеждите са Боян Петров да е в лагер № 2", "date": "2018.05.09", "title": "Жената на Боян: Не ми казвайте, че нещо е невъзможно"}
{"url": "http://clubz.bg/67616-bsp_i_ataka_v_yumruchen_spor_za_titlata_naj_golqm_rusofil_video", "text": "Спорът между БСП и \"Атака\" за това кой е най-добрият представител на интересите на Кремъл у нас върви отдавна. Досега той се водеше най-вече със словесни нападки от парламентарната трибуна. Днес обаче този спор стигна до физически сблъсъци между представители на БСП и репортер на телевизия \"Алфа\", която е партийната телевизия на \"Атака\". Действието се разигра по време на т.нар. Марш на Безсмъртния полк. Сталин и червени знамена със сърп и чук пред Съветската армия (СНИМКИ) Ето както съобщиха от \"Атака\" за инцидента: От \"Атака\" разпространиха и снимки, на които с червена стрелка е указано как точно е упражнено насилието над репортера на \"Алфа\". Официална позиция от БСП засега няма.   От \"Атака\" разпространиха и видео \n\t", "date": "2018.05.09", "title": "БСП и \"Атака\" в юмручен спор за титлата най-голям русофил (ВИДЕО)"}
{"url": "http://clubz.bg/67617-sem_s_nov_star_predsedatel", "text": "Съветът за електронни медии (СЕМ) преизбра за свой председател София Владимирова, съобщиха от пресцентъра на медийния регулатор. Владимирова е избрана за втори мандат с четири гласа \"за\" и един \"въздържал се\". Въздържалият се е Мария Стоянова като нейното обяснение е, че собственият й мандат изтича това лято и не е морално да взима кадрови решения за ръководството на органа.  СЕМ с нов председател - София Владимирова Членовете на Съвета за електронни медии се избират или назначават за срок шест години. Съставът му се обновява през две години от квотата на Народното събрание и през три години от квотата на президента. Имат 6-годишен мандат и право на общо два мандата, но не последователни. Владимирова е от квотата на парламента и влезе в състава на СЕМ заедно с Розита Михайлова през 2016 г. Председателят се избира за срок от една година. Владимирова бе избрана начело на 9 май 2017 г. Първият й мандат в СЕМ бе от 2010 г. и отпадна при ротацията през 2012-а. НС избра Розита Михайлова и София Владимирова за СЕМ. Без дебати. Завършила е Софийския университет \"Св. Климент Охридски\" с магистърска степен по журналистика, специалност \"Телевизионна журналистика\". Започва кариерата си в медиите още като студент в БНР, програма \"Христо Ботев\". Над 10 години е репортер и сценарист, участва в създаването на предаванията \"Сблъсък\", \"10-те най\", \"Мюзик айдъл\", \"Рекламна пауза\" и др. От септември 2009 г. до април 2010 г. е директор на Дирекция \"Информация, връзки с обществеността и европейска комуникация\" в Министерство на външните работи, когато за кратко го оглавяваше Румяна Желева. НС избра Розита Михайлова и София Владимирова за СЕМ. Без дебати.", "date": "2018.05.09", "title": "СЕМ с нов-стар председател"}
{"url": "http://clubz.bg/67619-otsystvieto_na_goranov_blokira_voennite_proekti_v_ministerskiq_syvet", "text": "Заради липса на становище от Министерството на финансите и отсъствието на финансовия министър Владислав Горанов, който е извън страната, в днешния дневен ред на кабинета не са били включени точките за двата проекта на Министерството на отбраната - за бронираната машина и изтребителите. Това обясни министърът на отбраната Красимир Каракачанов пред журналисти в Министерски съвет. Каракачанов лобирал пред Нинова за новите изтребители Каракачанов добави, че е получил уверение от Владислав Горанов, че другата седмица Министерството на финансите ще е готово със своето становище. По думите му проектите са съгласувани с абсолютно всички министерства, липсва само становището на финансовото ведомство. Решено: тръгва втори опит за купуване на изтребители и бойна техника Военният министър допълни, че след като бъде готово становището на Министерството на финансите, другата седмица тези проекти ще бъдат гласувани на заседанието на кабинета. По думите му няма основание да бъде получен отказ. Борисов не иска да харчим 2% от БВП за отбрана, а по разчети за приоритети Решено: тръгва втори опит за купуване на изтребители и бойна техника Борисов не иска да харчим 2% от БВП за отбрана, а по разчети за приоритети", "date": "2018.05.09", "title": "Отсъствието на Горанов блокира военните проекти в Министерския съвет"}
{"url": "http://clubz.bg/67624-tyrsim_si_menidjyr_reklama", "text": "„Клуб Z“ търси да назначи мениджър-реклама. Ако сте специалист в тази област и ви се работи с готиния екип на една вече утвърдена и обещаваща медия, може би вие сте нашият човек. Пишете ни! Задълженията включват набиране на клиенти, планиране, разработване и организиране на рекламни кампании в онлайн изданието   и  , грижа за успешното им протичане и отчитане, комуникация по текущи проекти. Ако наистина харесвате тази работа, имате минимум 3 години професионален опит и в момента работите на сходна позиция, изпратете ни CV на и-мейл:   или ни напишете  .  Срокът за изпращане на CV e 10 юни 2018 г. Избраните кандидати ще бъдат поканени на интервю.", "date": "2018.05.09", "title": "Търсим си мениджър реклама"}
{"url": "http://clubz.bg/67608-kyde_e_mareshki_na_cherveniq_ploshtad", "text": "Ако си мислите, че нямаме представител на Червения площад в Москва за парада по случай \"День победы\" - грешите. Сталин и червени знамена със сърп и чук пред Съветската армия (СНИМКИ) В руската столица е лидерът на \"Воля\" и зам.-председател на Народното събрание Веселин Марешки, който през последните седмици се превърна рязко в защитник на Русия и дори обяви, че ще иска референдум за членството на страната ни в НАТО (което няма как да стане по закон), защото Русия можела да защити по-добре националния интерес от Алианса. ГЕРБ чества Европа, БСП - Деня на победата, ДПС - и двете Тази сутрин от \"Воля\" разпространиха кадър, на който Марешки позира от Червения площад. Посланието от профила му във фейсбук по случай 9 май е:      ГЕРБ чества Европа, БСП - Деня на победата, ДПС - и двете", "date": "2018.05.09", "title": "Къде е Марешки? На Червения площад"}
{"url": "http://clubz.bg/67607-klip_v_kojto_rapyr_ubiva_nared_zavladq_amerika_video", "text": "Американският рапър Доналд Глоувър, познат в музикалните среди като Чайлдиш Гамбино  главоломно се изкачва в YouTube с новата си песен This is America   Преди година Глоувър бе отличен с награда „Грами“ за арендби изпълнение, а сега е на върха с парче, в чието видео се размахват оръжия, намеци за дискриминация и убийства – и не е съвсем от обичайните рап клипове от гетото. „Гардиън“ нарече песента  , цяла Америка я обикна на мига, а клипът събра 10 млн. гледания за по-малко от 24 часа. Какво се крие обаче зад видеото на Доналд Глоувър? Някои твърдят, че това е  действието се развива в огромен склад, където Глоувър танцува около назряващ бунт и завършва видеото с комплексна дисекция на насилието с оръжие и американския расизъм. Различни тълкувания на клипа вече започнаха да циркулират в мрежата. В сцената в началото, преди да застреля музикант с покрита с чувал глава, Глоувър се усмихва гротескно и заема пози, които накараха някои фенове в туитър да направят паралел между изпълнението на рапъра и карикатурата на тъмнокожия герой Джим Кроу, родил се по времето на сегрегацията. Други предполагат, че целият клип е упрек към чернокожите изпълнители, в това число и към самия Глоувър, че все още влизат в стереотипни роли, за да привличат приходи с изпълненията си. По-нататък видеото продължава с разстрела на цял госпъл хор. Един от стиховете, който пее хорът, гласи:  , но след края на думите усмивката на лицето на персонажа на Глоувър се заменя с апатия – той взема автомат и разстрелва госпъл певците, докато на заден фон върви рефренът  . Според анализатори сцената е поместена в клипа, за да демонстрира умората на рапъра от опитите му да натрупа богатство, да използва черната култура като извор на пари и да остане духовно извисен в ера на насилие и стрелба. Докато Гловър и група танцьори в ученически униформи продължават  с пародия на известни танцови движения, наложени от безсмислени, но пък популярни клипове, зад тях се развива бунт. Полиция разгонва протестиращите и безмилостно се опитва да въдвори ред. Хореографката на видеото Шери Силвър сподели коментар на потребител в туитър, вероятно в израз на съгласие с неговото мнение. В клипа се преплитат десетки препратки към събития от американския обществен и политически живот, случили се наскоро. Един от тях напомня за смъртта на Стивън Кларк, застрелян неотдавна от полицията в Сакраменто. Тогава полицаите се оправдаха, че са стреляли при самозащита, защото сметнали, че телефонът в ръката на задържания е оръжие. След броени дни ще видим Доналд Глоувър в „Соло: История от „Междузвездни войни“ в образа на Ландо.    ", "date": "2018.05.09", "title": "Клип, в който рапър убива наред, завладя Америка (ВИДЕО)"}
{"url": "http://clubz.bg/67609-edva_tazi_sutrin_e_poiskan_helikopter_za_boqn_petrov", "text": "България е поискала хеликоптер от Китай за спасителната акция в търсене на изчезналия алпинист Боян Петров  заяви външният министър Екатерина Захариева преди заседанието на Министерския съвет тази сутрин. Колегите на Боян: Тръгна сам, другите се върнаха заради лошото време В медиите се появиха информации, че това искане е било отправено още вчера, но дипломат № 1 опроверга това. Жената на Боян: Не ми казвайте, че нещо е невъзможно По-рано днес жената до Боян Петров - Радослава Ненова, заяви в bTV, че е в постоянна връзка с Борисов и Захариева. Според нея хеликоптерът е зареден и чака в Непал разрешение за излитане от Китай. Тя призова да се действа по-бързо, тъй като мъжът й може да има  Надеждите са Боян Петров да е в лагер № 2 Лошото време обаче може да затрудни включването на хеликоптера в мисията, както и високата надморска височина. Боян Петров, който е част от експедиция за покоряването на връх Шиша Пангма в Хималаите, е в неизвестност от 29 април - оттогава никой не го е виждал. Вчера тръгна първият спасителен екип с трима шерпи. Те не откриха алпиниста в лагер № 1 и днес трябва да стигнат до лагер № 2. Жената на Боян: Не ми казвайте, че нещо е невъзможно Надеждите са Боян Петров да е в лагер № 2", "date": "2018.05.09", "title": "Едва тази сутрин е поискан хеликоптер за Боян Петров"}
{"url": "http://clubz.bg/67611-demokratichna_bylgariq_shte_otblycnem_vce%C4%B8i_%C4%B8ojto_ni_dyrpa_na_iztok", "text": "Поздрав за Деня на Европа, припомняне, че с края на Втората световна война свободата в Европа от нацисткия тоталитаризъм не идва за всички, защото половината от нея попада под комунистическа тоталитарна система, и предупреждение, че днес отново има политици, които ни теглят на Изток, а не към Европа, към която принадлежим - това съдържа декларацията на \"Демократична България\", с която обединението отбелязва датата 9 май. ГЕРБ чества Европа, БСП - Деня на победата, ДПС - и двете „Дeмoĸpaтичнa Бългapия“ пoздpaвявa вcичĸи бългapи c Дeня нa Eвpoпa. Ha 9 мaй oтбeлязвaмe ĸpaя нa вoйнaтa, ĸoятo пoгyби милиoни чoвeци. B тoзи дeн cи cпoмнямe зa yнищoжeниeтo и мъĸaтa, дo ĸoитo вoдят бoлнитe aмбиции нa caмoзaбpaвили ce диĸтaтopи, въopъжeни c идeoлoгиятa нa oмpaзaтa. Πpeди 73 гoдини oбaчe Eвpoпa ce paздeля c eднo злo, зa дa пocpeщнe дpyгo. Koнтинeнтът ни ce ocвoбoждaвa oт нaциcтĸaтa тoтaлитapнa cиcтeмa, нo cвoбoдaтa нe идвa зa вcичĸи. Бългapия oтнoвo ocтaвa нa гpeшнaтa cтpaнa и дaлeч oт cвoбoдaтa, paзвитиeтo и блaгoдeнcтвиeтo. Koмyниcтичecĸaтa тoтaлитapнa cиcтeмa oĸoвaвa Бългapия в пoтиcничecтвo, изocтaнaлocт и бeднocт. Днec Бългapия e пocтигнaлa мeчтaтa нa вcичĸи тeзи, ĸoитo пpeз цялoтo вpeмe пpoдължaвaxa дa вяpвaт, чe ниe cмe eвpoпeйци. Бългapия e чacт oт Зaпaдa и тoвa e зacлyгa нa вcичĸи дeмoĸpaти, ĸoитo пoиcĸaxa и нaпpaвиxa cтpaнaтa ни члeн нa EC и  HATO. Cъздaдoxмe „Дeмoĸpaтичнa Бългapия“, зaщoтo днec дeмoĸpaтитe виждaмe oпacнocт cтpaнaтa ни oтнoвo дa бъдe тлacнaтa ĸъм гpeшнaтa cтpaнa. Oбeдиниxмe ce, зaщoтo имaмe oщe paбoтa зa въpшeнe и oщe мeчти зa пocтигaнe – Бългapия дa бъдe иcтинcĸa eвpoпeйcĸa cвoбoднa, paзвитa и бoгaтa дъpжaвa. Ha вcичĸи тeзи, ĸoитo paбoтят aĸтивнo Бългapия дa бъдe oтĸлoнeнa oт избpaнaтa пocoĸa, дa бъдe oтĸъcнaтa oт Зaпaдa, зa дa бъдe гpaбнaтa oт Изтoĸa, в Дeня нa Eвpoпa иcĸaмe дa ĸaжeм:", "date": "2018.05.09", "title": "\"Демократична България\": Ще oтблъcнeм вceĸи, ĸoйтo ни дърпа на Изток"}
{"url": "http://clubz.bg/67604-cenite_na_petrola_trygnaha_nagore_sled_reshenieto_na_trymp_za_iran", "text": "Цените на петрола силно се повишиха в азиатската търговия след решението на президента на САЩ Доналд Тръмп да оттегли Вашингтон от иранското ядрено споразумение, предаде Франс прес, цитирана от БТА. Тръмп извади САЩ от \"ужасното\" и \"едностранчиво\" споразумение с Иран В азиатската електронна сесия  .  Пазарите се опасяват от свиване на предлагането, изтъкват анализатори. Иран е петият най-голям производител на петрол в света. Наблюдателите правят сравнение с Венецуела, където след санкциите нивата на производство намаляха и предлагането се понижи. The Economist: Разрушената сделка с Иран - залози и рискове Лондонският сорт  .  Вчера при закриването на търговията в Ню Йорк американският лек суров петрол поевтиня с 1,67 долара до 69,06 долара за барел, а лондонският Брент - с 1,32 долара до 74,85 долара за барел. Производството на петрол в Иран скочи с близо еедин милион барела на ден след като санкциите върху страната бяха вдигнати като част от ядрената сделка през 2016 г. Поне част от това количество отново ще бъде отеглено от световния пазар. Това се случва на фонан на вече растящите цени заради нестабилността във Венецуела и други страни от ОПЕК. The Economist: Разрушената сделка с Иран - залози и рискове", "date": "2018.05.09", "title": "Цените на петрола тръгнаха нагоре след решението на Тръмп за Иран"}
{"url": "http://clubz.bg/67603-prokuraturata_shte_proverqva_sydii_svyrzani_s_ktb", "text": "Има обвинение срещу един от адвокатите на Цветан Василев, че е опитвал да \"профилактира\" с пари свидетел срещу него. Това каза днес на излизане от делото за КТБ шефът на спецпрокуратурата Иван Гешев. Прокурорът отправи още и недвусмислен намек, че ще се проверяват всички съдии, които гледат дела, свързани с фалита на банката. Има преписка за вандалски действия по отношение на друг свидетел, която е в 6-о районно управление, стана ясно от думите му. В момента пък е депозирана молба до съда от друг свидетел в процеса, че срещу него се образуват дела от трети лица свидетели - от кръга на Цветан Василев. Образували се  Съдът е приел молбата за сведение. Копие от нея има до Инспектората на ВСС и спецпрокуратурата. Според свидетеля му било намекнато, че ако си промени показанията по делото за фалита на КТБ, съдебният тормоз спрямо него щял да спре. Именно по този сигнал, който е от вчера, прокуратурата щяла да провери дали има извършени престъпления от магистрати. Ще се направи проверка по образуваните дела. Гешев уточни, че  че са образували дела. Проверката ще е за извършени престъпления, но какво точно ще се проверява, ще реши наблюдаващият прокурор. Макар че нямало да казва имена, стана ясно, че Гешев има предвид с \"профилактирането\" адвокат Лазар Карадалиев. Самият той отказа да коментира, а колегата му Константин Симеонов заяви, че прокуратурата \"има някакви неща\". Той обаче разкри какво се цели според него: има тактика на прокуратурата ключови свидетели като Бисер Лазов и Албена Андреева да бъдат изкарани застрашени,  Т.е.  САЩ вече разглеждат жалбата на Цветан Василев по закона \"Магнитски\" Иначе днес съдия Виржиния Петрова накара адвокатите и 17-те присъстващи подсъдими да станат прави и да изслушат обвинителния акт по КТБ, който бил \"една от най-тържествените части\" в наказателния процес. На всеки от 18-те подсъдими, включително и на отсъстващия Цветан Василев, освен че има минимум по един адвокат, му е назначен нарочно и по един служебен защитник. После допусна с усмивка - освен ако прокуратурата не иска да седне, тогава и те могат. На това Иван Гешев отговори, че няма проблем - те могат да четат прави. Днес делото тръгна по същество, което означава, че трябва да се прочете  - кой в какво е обвинен. Проблемът е, че само той е 5000 страници, в целия си обем обвинителният акт е от 11 000 страници (самото дело е 1360 тома). Според медийни изчисления  Прокурорите са 4-ма, водени от шефа на спецобвинението Иван Гешев, който обаче по едно време напусна залата. Преди това взе думата: , каза Ина Лулчева, която защитава Маргарита Голева и Красимир Хаджидинев, одитори от KPMG. Другите подсъдими и адвокати започнаха да ѝ ръкопляскат, което изключително ядоса съдийката. По-рано Лулчева поиска специално да се запише в протокола становището й: Само Цветан Василев е обвинен в 146 деяния - най-вече свързани с подбудителство за отпускане на кредити. На всяко едно от тях се четат номерата на IBAN на банкови сметки, корекции на закони от еди-кой си брой на \"Държавен вестник\", номерата на регистрации и пр. Повтаря се, че са отпуснати с цел да бъдат присвоени кредити на фирми без б Да не говорим за другите 17 обвиняеми... Константин Симеонов - адвокат на Василев, каза, че това не е шиканиране на процеса, а спазване на закона - затова прокуратурата да не съкращава и да чете диспозитивите мотамо. По думите на Иван Гешев - това да се чете обвинителен акт на глас не можело да стане в нито една страна в ЕС. След уточнение, че там не пишат обвинения в хиляди страници, Гешев заяви, че там не липсвали 4 млрд лв от една банка. В крайна сметка съдия Петрова се съгласи с Лулчева и разпореди да седнат и прокуратурата, и другите страни. Съдия Виржиния Петрова получи делото на 21 юли 2017 г., \"след като бил отстранен проблем със сървъра във Висшия съдебен съвет\". Тя е бивш прокурор и съдия от СРС.", "date": "2018.05.09", "title": "Прокуратурата ще проверява съдии, свързани с КТБ"}
{"url": "http://clubz.bg/67602-gerb_chestva_evropa_bsp_denq_na_pobedata_dps_i_dvete", "text": "Традиционно - датата 9 май раздели парламента на две кое е по-важно - Денят на Европа или Денят на победата. А една парламентарна група се \"въздържа\" от декларация - \"Обединени патриоти\". Председателката на Народното събрание Цвета Караянчева от ГЕРБ даде тон за последвалите политически изказвания, честитейки Деня на Европа. Последва декларацията на ГЕРБ, прочетена от водещата външната комисия Джема Грозданова. След кратък разказ на историята за поставянето на началото на Обединена Европа от Робер Шуман през 1950 г., благодарности, почит и признание \"към всички работили за постигането на мечтата на редица поколения българи, да видят и България наредена като равноправен член сред семейството на свободните европейските народи\", Грозданова припомни датата, на които страната ни първо става пълноправен член на Съвета на Европа и получава покана за асоцииране към Европейските общности – днес носещи името  ЕС. Последва и припомняне на усилията на нацията да стане член на ЕС, което се случва през 2007 г., за да се стигне до декларацията, че ГЕРБ  Неизбежно се стигна до постиженията на Българското председателство на Съвета на ЕС и постигнатото за 11 години в ЕС.  Втори думата взе Драгомир Стойнев от БСП. Декларацията му започна с думите: Социалистите обявиха, че без Ден на победата, който се чества днес в Москва заради капитулацията на Германия преди 73 години, нямало да има Ден на Европа.  , обяви Стойнев. По думите му обаче днес изградените след Втората световна война колективни системи за сигурност в света са в сериозно изпитание, а  Социалистическата партия пък работи България да е държава,  . Йордан Цонев от ДПС се появи сред това и обобщи, че на 9 май трябва да се чества и Ден на Европа, и Ден на победата. , обяви Цонев. И припомни как войните в Европа са се случвали заради различни форми на национализъм. После добави: Последни по темата 9 май от парламентарната трибуна се произнесоха от \"Воля\", следвайки новия си политически път, прокламиран от няколко дни - този с поглед към Русия. От формацията \"преброиха\" жертвите на Втората световна война, особено тези от страна на Русия. Декларацията им беше под надслов \"Благодаря\". Изненадващо - този път \"Обединетите патриоти\" замълчаха. Обикновено назад в годините лидерът на \"Атака\", а сега председател на парламентарната група на по-малкия коалиционен партньор в управлението Волен Сидеров държи реч по случай Деня на победата. Този път това не се случи. ", "date": "2018.05.09", "title": "ГЕРБ чества Европа, БСП - Деня на победата, ДПС - и двете"}
{"url": "http://clubz.bg/67600-dyshterqta_na_trifon_ivanov_blagodarq_vi_syrca_cherveni", "text": "Галина Иванова, една от двете дъщери на Трифон Иванов, написа трогателно послание във фейсбук в знак на благодарност към феновете на ЦСКА-София. На 5 май нейният баща, който почина внезапно на 13 февруари 2016 г. от инфаркт, бе почетен специално по време на тържествата по случай 70-годишнината на ЦСКА на стадион “Васил Левски”. Подобно на стотици други величия на червения клуб и Трифон получи възпоменателен медал (посмъртно). А в третата минута на мача с “Лудогорец” (заради номера на “железния” защитник) стадионът избухна в ръкопляскания. Христо Стоичков си поплака в ложата на стадиона, както на юбилейния си шоумач през лятото на 2016-а. Хеликоптер спусна Пената, Камата и Бербо на \"Васил Левски\" (СНИМКИ) Галина Иванова понякога използва фейсбук, за да споделя мисли и емоции за един от героите на световното \"САЩ ’94\". Междувременно благодарност към ЦСКА отправи и Славея Сиракова, дъщеря на Наско Сираков и внучка на покойния Петко Сираков. И на нея бе връчен медал. Петко Сираков е бивш състезател на ЦСКА по борба, олимпийски вицешампион и световен шампион.", "date": "2018.05.09", "title": "Дъщерята на Трифон Иванов: Благодаря ви, сърца червени"}
{"url": "http://clubz.bg/67605-stalin_i_cherveni_znamena_sys_syrp_i_chuk_pred_syvetskata_armiq_snimki", "text": "За пореден път днес бе проведен т.нар. Марш на Безсмъртния полк. На него присъства активът на БСП начело с лидера на партията Корнелия Нинова. Те заеха своите места в шествието, което носеше портрети на Сталин и развяваше червени знамена със сърп и чук.   Маршът се проведе по улиците на София и още няколко десетки градове в България. Официалната идеята на събитието е да се почетат загиналите в борбата срещу фашизма. Къде е Марешки? На Червения площад На практика обаче този марш от няколко години е официално мероприятие на държавната власт в Русия, като на него е присъствал и Владимир Путин. Организатори на събитието са фондация \"Безсмъртният полк\", Координационен съвет на руските съотечественици в България, федерация \"Съюз на съотечествениците\", Българският антифашистки съюз, Съюзът на ветераните от войните на България, Национално движение \"Русофили\", Федерация за приятелство с народите на Русия и ОНД, фондация \"Устойчиво развитие за България\", сдружение \"Александър Невски\", Съюз на българските журналисти, Форум \"България - Русия\", Национално сдружение \"Заедно с Русия\", движение \"Че Гевара\" - България. В събитието бяха включени и невръстни деца. За пореден път бе развято и руското знаме. На събитието присъства и посланикът на Русия Анатолий Макаров.  Български трикольори също можеха да бъдат забелязани. Руските знамена обаче имаха решително надмощие пред Паметника на Съветската армия. Както е известно, тази армия е окупирала България през 1944 г., за да установи тоталитарен режим в продължение на 45 години. По време на този режим страната ни бе откъсната от естественото си европейско развитие, а хиляди българи бяха убити или пострадаха от развихрилия се политически терор. Въпреки това и до днес този паметник стои в центъра на София. Събитието не мина и без инциденти. През последните години БСП и \"Атака\" открито си съперничат за това кой е най-верният изразител на интересите на Кремъл у нас. Това се случва дори и от парламентарната трибуна. Съперничеството доведе до конфликт пред Паметника на Съветската армия между депутата Славчо Велков, лидерът на БСП-София Калоян Паргов и репортер от телевизия \"Алфа\", която е партийната телевизия на \"Атака\".  ", "date": "2018.05.09", "title": "Сталин и червени знамена със сърп и чук пред Съветската армия (СНИМКИ)"}
{"url": "http://clubz.bg/67599-siriq_izrael_atakuva_s_raketi_nasha_baza", "text": "Сирийски държавни медии обвиниха Израел, че е изстрелял ракети по обект близо до Дамаск снощи, предаде Ройтерс. Това станало малко след като американският президент Доналд Тръмп съобщи за излизането на САЩ от ядрената сделка с Иран. Заради решението Тел Авив обяви максимална степен на тревога. От израелската армия заявиха, че след засичането на \"необичайна дейност\" на ирански военни в Сирия цивилните власти в района на Голанските възвишения са били инструктирани да подготвят бомбоубежища. Разположени са нови системи за отбрана и са мобилизирани резервисти. Тръмп извади САЩ от \"ужасното\" и \"едностранчиво\" споразумение с Иран Ген. Гади Айзенкот отменил участието си в годишна конференция за сигурността и се срещнал с военния министър Авигдор Либерман и други шефове на националната сигурност. Израел приветства решението на Тръмп, но стъпката му предизвика и опасения от напрежение в региона. Два часа след изявлението на американския президент сирийската държавна агенция САНА съобщи за взривове в Кисве, южно от Дамаск. Силите за противовъздушна отбрана на Арабската република стреляли по две израелски ракети и ги унищожили, твърди медията. Израел атакува иранците в Сирия заради свален изтребител Израелските ВВС бомбардирали военна база в Кисве, без да има убити или ранени, заяви пред Ройтерс командир от един от регионалните съюзи, подкрепящи сирийския президент Башар Асад. Иран и ливанската групировка „Хизбула” помагат на Асад да се бори с бунтовниците, грабнали оръжието преди 7 години. Израел ги атакува на няколко пъти с надеждата да спре създаването на ливанско-сирийски фронт край северните си граници. При въздушен удар на 9 април срещу сирийска военновъздушна база бяха убити няколко ирански военнослужещи. Техеран обвини Тел Авив и се зарече да отговори на атаката. Израелски медии съобщиха снощи, че заповедта за подготовка на бомбоубежища в Голан е безпрецедентна стъпка от началото на сирийската гражданска война през 2011 г. Израел превзе възвишенията от Сирия при близкоизточната война през 1967 г. и ги анексира. Но присъединяването им не получи международно признание. Израел разположи на Голанските възвишения противовъздушни системи „Железен купол” с малък обсег, съобщиха местни медии. Това означава, че Тел Авив очаква атака с ракети „земя-земя”. Израелският премиер Бенямин Нетаняху направи обръщение по телевизията, в което приветства политиката на Тръмп към Иран. Той спомена и за напрежението в Сирия. В туитър Авигдор Либерман заяви, че е разговарял с американския си колега, шефа на Пентагона Джеймс Матис, и го е информирал за развитието на ситуацията в региона.  Израел атакува иранците в Сирия заради свален изтребител", "date": "2018.05.09", "title": "Сирия: Израел атакува с ракети наша база"}
{"url": "http://clubz.bg/67594-economist_razrushenata_sdelka_s_iran_zalozi_i_riskove", "text": "Тръмп представи хода си като сигурен. Но привидното спокойствие и увереност на Тръмп не могат да скрият напълно множеството рискове, които той поема. Доналд Тръмп залага на това, че иранските лидери блъфират когато казват, че сегашната сделка е най-добрата и финална оферта, която ще предложат. Когато Иран е готов да стане сговорчив, Тръмп обеща да бъде „готов, желаещ и способен“ да преговаря. На Стария континент обаче биха желали да имат гаранция. Европейски дипломат споделя по този повод седмиците интензивни дискусии с Белия дом, в които са искали обосновка за колосалната игра на зарове от страната на САЩ. От там обяснявали, че президентът е решил да изиска от иранците всичко: тотален край на ядрената програма, на производството на балистични ракети и на подривните дейности в региона. От обещанията на съюзниците за ремонт на сделката с Иран, екипът на Тръмп избра разрушението. Президентът реши, че след като основите са нестабилни, е по-добре да се срине цялата сграда. Личната увереност на Доналд Тръмп изглежда почива върху няколко стълба. Един от тях е неговото презрение към Барак Обама и убеждението, че може да подобри всяка сделка постигната от своя предшественик. Тръмп извади САЩ от \"ужасното\" и \"едностранчиво\" споразумение с Иран Говорейки пред репортери след изявлението на Тръмп, неговият съветник по националната сигурност Джон Болтън добави и някои детайли към решението на своя шеф. САЩ са научили труден урок преди много време, че „ние преговаряме само от позиция на силата“. Отказвайки се от сделката с Иран и възобновявайки санкциите, САЩ налагат точно такива позиции на сила, обясни той. Бенямин Нетаняху, премиерът на Израел, аплодира „разумното решение“ на Доналд Тръмп да отхвърли „катастрофалната ядрена сделка с терористичния режим в Иран“. Нетаняху обясняваше, че сделката с Иран не го отдалечева от създаването на ядрена бомба. Най-накрая, Тръмп и неговите съветници правят залог и за Европейските си приятели. Той залага, че правителствата на Великобритания, Франция и Германия блъфират, когато казват че сегашната сделка е по-добра от никаква сделка и че ще продължат да я поддържат жива, дори след като американският им съюзник е излязъл от нея.  ", "date": "2018.05.09", "title": "The Economist: Разрушената сделка с Иран - залози и рискове"}
{"url": "http://clubz.bg/67598-pavlova_za_sreshtata_es_zapadnite_balkani_ne_e_vajno_da_dojdat_liderite_a_da_ima_predstaviteli", "text": "Министърът за европредседателството Лиляна Павлова допусна, че на срещата ЕС - Западни Балкани, насрочена за 17 май в София, може и да не дойдат лидерите на всички държави. Това е доста странно изявление, тъй като форматът на форума е лидерски. На 16 май в София ще се съберат лидерите на страните членки на ЕС, а на 17 май е планирана срещата 28 + 6, т.е. към тях се присъединяват и лидерите на шестте държави от Западните Балкани (Албания, Македония, Черна гора, Сърбия, Косово и Босна и Херцеговина). Ще бъде ли бойкотирана срещата на върха ЕС-Западни Балкани Павлова потвърди, че най-важната среща за българското европредседателство е тази на 16-17 май.  Испанският премиер няма да участва в срещата за Западните Балкани в София Запитана какво ще прави след края на европредседателството, което приключва в края на юни, Павлова отговори: \"Да съм министър не е самоцел, има достатъчно работа за всички.\" \"Сега идва част 2 на пакета от преговорите и тя е много по-трудна. Но ние тук ще бъдем много твърди. Но е много важно да участваме в преговорите, за да изразим позициите си. Те никак няма да са лесни, защото решенията се вземат с квалифицирано мнозинство. Трябва да намерим държави като нашата, които са с мнение, и да се обединим с тях\", каза Павлова. Новите европравила за автомобилния транспорт заплашват с фалит стотици български фирми, тъй като увеличават разходите им. Зад \"Пакета за мобилност\" застават големите страни като Франция, Германия, Австрия и Италия. Промените предвижда шофьорите на ТИР-ове от източноевропейските страни да получават командировъчни като тези в западноевропейските, а задължителната 45-часова почивка на седмица да изкарват в хотел. Проблемът е, че превозвачите от Източна Европа не могат да поемат такива разходи и 190 000 български шофьори са заплашени да останат без работа.  В интервюто Павлова коментира и една година от работата на третия кабинет на Бойко Борисов. \"Няма коалиция, която да е перфектно смазана. В управлението ние нямаме проблем, нямаме вътре онова напрежение, което опитват да нагнетят отвън. Не председателството ни е обединило, а приоритетите в програмата ни. Оттук нататък ние имаме много ясен план как да продължим през следващите 3 години\", посочи Павлова по повод търкания с коалиционните партньори от \"Обединените патриоти\". Коалицията проскърцвала в парламента, кабинетът си е ОК Испанският премиер няма да участва в срещата за Западните Балкани в София Коалицията проскърцвала в парламента, кабинетът си е ОК", "date": "2018.05.09", "title": "Павлова за срещата ЕС - Западните Балкани: Не е важно да дойдат лидерите, а да има представители от всички страни"}
{"url": "http://clubz.bg/67590-putin_ne_dava_signal_za_naslednika_si", "text": "Четвъртото короноване на руския президент Владимир Путин отново извади на дневен ред въпроса кой ще бъде неговият наследник, пише в. \"Фигаро\". Чрез запазването на премиерския пост за Дмитрий Медведев обаче Путин цели да не подава поне засега такъв сигнал, допълва френското издание. През първите си години на власт президентът повиши стандарта на живот, прекрати беззаконието по улиците и установи някакво подобие на стабилност, отбелязва в. \"Таймс\". В същото време той като че ли се стремеше да поддържа добри отношения със Запада. Путин -  строен и младолик на 65 (ГАЛЕРИЯ) Но тези години отдавна отминаха. Младите руснаци са гневни на корупцията и застоя. А в чужбина путинските национализъм и авантюризъм спомогнаха да се възцари атмосфера на подозрителност и недоверие. В речта си при встъпването в длъжност на 7 май Путин увери, че Русия както винаги ще се възроди, подобно на птицата феникс. Но съвременното поколение ще го съди не само по тази шаблонни думи. То ще поиска на корупцията наистина да бъде сложен край, а младите да имат възможност да работят в страната, вместо да се стремят да я напуснат. И ще настоява Русия да не се връща към студената вражеска изолация от едно време с войнствените послания за Украйна, Сирия и мнимите предизвикателства на Запада. Путин не подсказа как смята да стопли сегашните студени отношения на Москва с външния свят и смята ли изобщо да го направи. Първият намек може да бъде направен идната седмица, на срещата в Сочи с германската канцлерка Ангела Меркел. Шрьодер окончателно се унижи до слуга на Путин Ако тогава Путин намекне за гъвкавост и обещае например да накара сепаратистите в Украйна да спазват Минските споразумения, той трябва да бъде поощрен, смята \"Таймс”. Но ако в позициите му продължава да преобладава националистическото предизвикателство, светът трябва да се готви, да се приспособява и дори да се въоръжава, отбелязва изданието. В. \"Индипендънт\" пък коментира думите на руския вожд, че страната му трябва да извърши пробиви във всички сфери на живота и че това може да осигури само едно свободно общество. Въпросът е може ли той да позволи повече свобода, ако тя бъде в ущърб на собственото му влияние. Путин стисна ръцете само на трима души по време на клетвата си, отбелязва в. \"Вашингтон пост\". Това са патриарх Кирил, премиерът Дмитрий Медведев и бившият германски канцлер (1998-2005) Герхард Шрьодер. Според вестника това вероятно е бил опит да се покаже на руснаците и на Запада, че Кремъл все още има съюзници зад граница въпреки санкциите и критиките, смята авторът, руският журналист Антон Трояновски. Това било и сигнал, че заелите положителна позиция по отношение на Кремъл ще бъдат подкрепяни, заявява пред изданието бившият кремълски съветник Алексей Чеснаков. А в. \"Ди Велт” коментира, че появата на Шрьодер означава, че той си е оставил нравствения компас в гардеробната на Кремъл. Изданието допълва, че при автократичните режими е въпрос на чест да седиш или стоиш в първите редове край \"великия и мъдър ръководител\". Патриархът гарантира на Путин духовно благоговение. Медведев винаги му е под ръка в политиката. А функцията на Шрьодер е да придаде международен респект на постсъветския неоцаризъм. А зад гърба на Шрьодер на клетвата стоял актьорът Стивън Сегал. Шрьодер окончателно се унижи до слуга на Путин", "date": "2018.05.09", "title": "Путин не дава сигнал за наследника си"}
{"url": "http://clubz.bg/67597-fandykova_obvini_arestuvanata_kmetica_na_mladost_che_bavela_prepiski", "text": "Големият проблем в район \"Младост\" беше забавянето на преписки не само в строителството, каза по Нова тв кметът на София Йорданка Фандъкова по повод новото искане на кметицата на \"Младост\" Десислава Иванчева за отпуск, подадено от ареста.  На 17 април Иванчева и заместничката й Биляна Петрова бяха задържани в показна акция заради получаване на подкуп от 70 000 евро. Кметицата на София даде пример с разрешително за две улици, бавено повече от година. За двете години на Иванчева на поста нито един доклад, нито едно решение не е било внесено за преодоляване на проблемите, стана ясно още от изявлението на Фандъкова. В миналия мандат само заради съмнения за конфликт на интереси беше освободен предишният кмет на \"Младост\", макар че впоследствие те не се доказаха, заяви столичната кметица. Фандъкова отбеляза, че за първи път за ремонт на кварталните улици се отпускат толкова много средства - 30 милиона лева, което означавало още по-голяма отговорност за районните кметове. 240 000 лв. на ден е неустойката за забавянето на ремонта на \"Граф Игнатиев\". Голяма част от настилката там ще бъде гранит, съчетана с циментови плочи. Премахва се пазарът пред \"Св. Седмочисленици\", оправят се площадите. Няма да допусна компромис с качеството, каза още тя. Ремонтът трябва да приключи най-късно в средата на октомври. \"Джи Пи груп\" спечели обществената поръчка на Столичната община за ремонт на ул. \"Граф Игнатиев\", прилежащите й площади, парка около църквата \"Св. Седмочисленици\" и улиците \"6 септември\", \"Славянска\" и \"Цар Иван Шишман\" с предложена цена от 24 милиона лева. Фирмата строи и част от третия лъч на метрото, а освен това извърши и ремонт на парка и пространството пред НДК.", "date": "2018.05.09", "title": "Фандъкова обвини арестуваната кметица на \"Младост\", че бавела преписки"}
{"url": "http://clubz.bg/67595-senatyt_na_sasht_obqvi_che_rusiq_se_e_namesila_v_izborite", "text": "Комисията по разузнаването на Сената на САЩ разпространи шестстраничен разсекретен отрязък от доклада, в който Русия е обвинена в опит за намеса в президентските избори през 2016 година, съобщава РИА Новости.  Уточнява се, че цел на кибератаката са били между 18 и 21 щата. Освен това Комисията потвърждава, че Русия е предприела Отбелязано е изрично, че \"намесата\" по никакъв начин не е повлияла на изборите. В документа са написани и редица препоръки за защита от чуждестранна намеса в изборите. Доклад: Няма доказателства за намеса на Русия в полза на Тръмп В началото на годината Комисията по разузнаването на Камарата на представителите на САЩ представи резюме от доклада за т.нар. Руско дело. В него бе направен изводът, че Русия се е намесила в президентските избори в САЩ през 2016 година, но никакъв съюз между хора на Тръмп и Москва не е имало. Докладът бе приет от републиканците, а демократите още от самото начало изразиха несъгласие с изводите в документа. Аналогични разследвания се водят и от екипа на спецпрокурора Робърт Мълър.", "date": "2018.05.09", "title": "Сенатът на САЩ обяви, че Русия се е намесила в изборите"}
{"url": "http://clubz.bg/67592-forbs_obqvi_si_e_naj_vliqtelniqt_chovek_na_planetata", "text": "Американското списание \"Форбс\" публикува на сайта си класация на най-влиятелните хора на планетата. Си бе преизбран за президент на Китай през февруари т.г. На конгрес на Комунистическата партия бе направена и поправка в конституцията, която реално го превърна в пожизнен държавен глава. Досега само Мао е имал подобна привилегия. Си Цзинпин става \"Путин плюс\" В първата десетка следват На осмо място е  Президентът на Франция   е 12-и,  британската министър-председателка   - 14-а. Сп. “Форбс”: Меркел е най-влиятелната жена в света Иранският духовен водач аятолах е 17-и, генералният секретар на ООН   е на 31-о място, председателят на Европейската комисия  е 33-и. На 36-о място е севернокорейският лидер  , а турският президент   е 48-и. На 73-а позиция е главатарят на терористичната групировка \"Даеш\"  . Сп. “Форбс”: Меркел е най-влиятелната жена в света", "date": "2018.05.09", "title": "\"Форбс\" обяви: Си е най-влиятелният човек на планетата"}
{"url": "http://clubz.bg/67591-manifestyt_na_depardijo_sarkozi_i_aznavur_e_fashistki_spored_erdogan", "text": "Френският манифест, в който е отправен призив към мюсюлмани да осъдят антиеврейски и антихристиянски стихове в Корана, е фашистки и сходен с идеологията на екстремистката групировка \"Даеш\", заяви турският президент Реджеп Тайип Ердоган, цитиран от ДПА.  Вие не сте по-различни от \"Даеш\", изтъкна Ердоган пред тълпа, събрала се в Анкара за конференция за културното наследство.  Колкото повече предупреждаваме западните страни за враждебността им спрямо турците, исляма, ксенофобията, расизма, толкова по-лоша става нашата репутация, каза по-рано днес президентът Ердоган пред членове на управляващата Партия на справедливостта и развитието (ПСР).  Групата подписа манифест, публикуван вчера във в. \"Паризиен\". В него те отправят призив към мюсюлмани да осъдят някои стихове в Корана, така че \" . Ердоган нарече Холандия \"нацистки остатъци\" и \"фашисти\" Турските опозиционни партии също заклеймиха манифеста. Председателят на светската Народнорепубликанска партия (НРП) Кемал Кълъчдароглу заяви, че манифестът е същият като идеологията на Ал Каида, Ан Нусра, \"Даеш\", информира БТА.", "date": "2018.05.09", "title": "Манифестът на Депардийо, Саркози и Азнавур е фашистки, според Ердоган"}
{"url": "http://clubz.bg/67593-bylgariq_e_na_final_na_evroviziq_video", "text": "България се класира за финала на песенния конкурс \"Евровизия\" на 12 май в Лисабон на състоялия се тази нощ първи полуфинал, съобщи сайтът eurovisionworld.com. България се представя с песента Bones, изпълнена от група Equinox, съставена от Жана Бергендорф, Владимир Михайлов, Георги Симеонов-JJ, Джони Манюел и Трей Кембъл.  Другите девет страни, които преминаха първия полуфинал в португалската столица, са Австрия, Албания, Естония, Израел, Ирландия, Кипър, Литва, Финландия и Чехия. Вторият полуфинал ще се състои на 10 май.", "date": "2018.05.09", "title": "България е на финал на \"Евровизия\" (ВИДЕО)"}
{"url": "http://clubz.bg/67574-za_hristos_argirov_poleznata_za_deca_lula_i_deputatite_jurnalisti", "text": "Редакционната политика, заблуждаващите или неподходящи за деца реклами, нахлуване в личното пространство и нарушения спрямо непълнолетни лица. Това са основните дразнители за телевизионния зрител, става ясно от   на Съвета за електронни медии (СЕМ) за дейността му за 2017 г. Предстои документът да бъде одобрен през тази седмица от парламента. Голяма част от адресираните до СЕМ сигнали касае и неуредени авторски права. Друга - нарушаване на закона за детето. Трета - заблуждаващите или подвеждащи реклами. В доклада се отчита и наличието на телевизии, при които политиката и журналистиката са се слели. На места се поставя под съмнение и обективността на отделни тв водещи. Периодът на доклада обхваща и изборите за парламент през миналата пролет и проследява кампанията и езика на омразата, спазване на принципите на медийния плурализъм и пр. За целта са били наблюдавани 41 програми. На специален едномесечен мониторинг (януари-февруари) е било подложено \"Шоуто на Слави\" по бТВ. Месец по-късно, през март, Трифонов и телевизията влязоха в конфликт, след като шоуменът се опита да употреби ефира за лични политически цели около искания от него референдум за въвеждане на мажоритарен вот, а от бТВ бяха на косъм да спрат цялото предаване. \"В информационната кампания за избори за народни представители СЕМ наблюдава, че    , отчита още регулаторният орган.  Към днешна дата ситуацията в тези телевизии не е много по-различна. Разликата е, че голяма част от кандидатите тогава за депутати сега са такива. Което не им пречи да съвместяват и работата като тв коментатори, интервюиращи собствените си колеги в парламента и пр. Иначе публично известно е, че \"Алфа\" е телевизията на партия \"Атака\", СКАТ - на Национален фронт за спасение на България, \"България 24\" се води близка до ВМРО. В доклада на СЕМ се четат два примера, които илюстрират ролята на тв водещия. В единия пример водещ в тв \"България 24\" произнася коментар, завоалирано насочен срещу еврейската общност:  А в другия пример (в случая \"Канал 3\") водещият се разграничава от свой събеседник, залитнал към езика на омразата. Иначе като цяло според СЕМ електронните медии отразяват сравнително добре кризисни ситуации като настъпили индустриални инциденти, етнически конфликти, лични трагедии с настъпили смъртни случаи и др. Споменати са обаче случаи, при които националната медия бТВ не е спазила журналистическата етика, излъчвайки репортаж от спешната болница \"Пирогов\" след инцидента в \"Стомана индъстри\". \"Господари на ефира\" по Нова тв пък са нарушили принципа за неприкосновеност на личността с материал, при който анонимен източник подтиква свой приятел да осъществи хомосексуално сношение с млад монах с цел разобличение на моралния му облик, както и този на православната църква. По отношение на отразяването на предизборната кампания като положителен се отчита фактът, че вече се прави разграничение между платените партийни съобщения и чисто журналистическия материал. Платените съобщения дават възможност на медиите да покрият изискванията за плурализъм. Език на омразата и враждебен език по време на кампанията почти не се е забелязвал, но от СЕМ пак подчертават, че тези понятия имат нужда от по-сериозна законова регулация. Чести оплаквания регулаторът е получавал по отношение на тв реклами. Като тази на мобилния оператор \"Теленор\" с \"вплетени  – обръщане на другата буза, сътворяване на чудеса, обич към ближния. На техния фон гласът зад кадър разказва за различните предложения на \"Теленор\" през различни истории за измислен герой с име Христос Аргиров.\"  \"Другата реклама с християнски мотиви, която възмути зрителите, е на \"Кредит в точния момент\" на \"Провидент файненшъл България\" ООД. Сюжетът включва елемент от религиозните традиции на Православието –  от свещеник и скачащи във водата по бански млади мъже. Текстът гласи:  описват още от СЕМ. Констатират и че  и така се въвеждат в заблуждение зрителите.  най-вече защото може да повлияят на малолетната аудитория. Като: рекламата на покер сайта Poker Stars, в която участва идолът на много деца - голмайсторът Кристиано Роналдо, или коледната реклама на \"Национална лотария\", в която са изобразени елхи, подаръци, мече, баница с късмети и пр. И в двата случая СЕМ припомня, че според Закона за хазарта на непълнолетните е забранено да участват в хазартни игри, т.е. не са потенциални клиенти на продукта. Брожения е предизвикала и  . Въпросната лула помагала при синузит, астма, алергии и хрема. Друга зрителка пък се е оплакала в ДАЗД от рекламата на \"Киндер\" шоколад, в която детето пита:  Зрители са се оплакали и от BLIZOO на \"Мобилтел\", защото т.нар. . След многократно напомняне операторът е отстранил техническия проблем. СЕМ се е занимал и с въпроса за , разпространяван само в интернет пространството\". Въпросът тук е, че Сузанита бе на 14 години. Все пак при дефилетата й в национален ефир, давайки интервюта, тя е била придружавана от родителите си, които одобрявали певческата й кариера, и в този смисъл законът е спазен. ДАЗД сезира и за проведен разговор между водещия Краси Петров и негов   по БиТ тв заради използвани изрази с нецензурно и обидно съдържание и се толерират компютърни игри, съдържащи насилие. Такъв не е открит. Множество са и случаите, в които телевизиите не се съобразяват с изискванията на Закона за закрила на детето и ги показват в ефир - с лицата им и без разрешение от родителите.", "date": "2018.05.09", "title": "За Христос Аргиров, полезната за деца лула и депутатите журналисти"}
{"url": "http://clubz.bg/67580-nikoga_ne_obqsnqvaj_nikoga_ne_se_izvinqvaj", "text": "Когато Еманюел Макрон се готвеше през 2016 г. за кампанията за предстоящите президентски избори във Франция, той тръгна на безпрецедентен \"голям поход\" - кампания от врата до врата, за да чуе оплакванията на избирателите. Тогава той обеща да въведе нов, по-отворен начин за управление на страната, пише Една година след избирането му нещата не се развиха по този начин, а малък, но нарастващ брой поддръжници от редиците на партията му изразиха неудовлетвореност от лидерския стил, който самият Макрон признава, че невинаги се основава на диалог и сътрудничество. Заобиколен от тесен кръг близки помощници, Макрон прокарва поредица от спорни реформи с по-малко обсъждане, отколкото е обичайно дори за Франция, чиято конституция от 1958 г. дава на президента широки правомощия. Четиридесетгодишният политик, описан от един съветник като хиперактивен човек, който се нуждае от съвсем малко сън, категорично защитава методите си. Това дразни хора като Корин Льопаж, бивш министър в консервативното правителство на Жак Ширак. Тя беше един от първите известни политици, които се присъединиха към кампанията на Макрон през 2016 г. Първоначално спечелена от харизмата на бившия министър и от обещанието да води различна политика, тя каза, че програмата на Макрон е написана зад затворени врати от същата група хора, които сега командват в Елисейския дворец. \n\t\"Бързо установих колко неловко е противоречието между подхода отдолу нагоре, който беше обещан и с който бяха спечелени французите, и реалността\", каза Льопаж пред Ройтерс. \n\t\"Това е демократичен централизъм в съветски стил, напълно вертикален, а също и много мъжки.\" Много обикновени поддръжници, които създадоха хиляди комитети на движението \"Напред\" във Франция по време на кампанията на Макрон, се отказаха, когато разбраха, че идеите им не стигат до Париж. Тъй като Макрон не дава признаци за смяна на курса, рейтингите му на популярност се понижиха до най-ниската си точка от встъпването му в длъжност. Едва 40 на сто от населението има добро мнение за него според скорошно проучване. Сред причините за отслабващата подкрепа е усещането на народа, че има арогантен президент, загрижен за това да се грижи за богатите. \n\tВъпреки че е най-младият избран от народа лидер на Франция, Макрон показа досега непоклатима увереност на поста, подкрепен от тясна група администратори съмишленици - мъже, наречени \"Момчетата на Макрон\", въпреки че сред тях има и жени. Под ръководството на Алексис Колер - който като Макрон е възпитаник на елитното висше училище по администрация ЕНА и е работил в частния сектор - основната група от около дузина членове е отговорна за управлението на програмата за реформи. Това стана с главозамайваща скорост. Само за една година Макрон улесни наемането и уволняването на работници, намали данъка върху богатството, започна реформа в образователната система, разкри планове за намаляване броя на депутатите и влезе в сблъсък с профсъюзите заради реформа на затъналите в дългове железници. \"Започна като спринт, но скоро ще се превърне в маратон\", каза 45-годишният Колер пред Ройтерс в разкошно обзаведения си офис, намиращ се през една стая от президентския кабинет. \n\t\"Ние правим планове за далеч навътре в 2018 г. и дори за по-нататък. Работим въз основа на презумпцията, че ще сме способни да проведем реформите\", каза той. Тази увереност в страна, където правителствата открай време са принуждавани да разводняват реформите или да се откажат от тях заради политическа опозиция и протести - идва от централизация на властта, при която нещата зависят колкото от отделните хора, толкова и от институциите. Той ограничи до 10 броя на съветниците, които министрите могат да имат, и намали тяхната автономия. Когато бе министър на икономиката, Макрон имаше 25 съветници. Министрите също така позволяват техните интервюта за медии да бъдат прочетени първо от Елисейския дворец - понякога и от самия Макрон. \n\tМного от членовете на кабинета са технократи, които все още са неизвестни на обществеността. На премиера, бивш консервативен кмет, му се наложи да има общи съветници с президента, които често са верни хора на Макрон. Канализираното вземане на решения върви ръка за ръка със строг контрол на посланията, като стана ясно от една случка в Елисейския дворец през май миналата година.  \n\tКолер, най-довереният съветник на Макрон, поиска да гарантира, че френската компания \"Алстом\" няма да бъде изолирана от предложения от немския индустриален гигант \"Сименс\" план за сливане на част от операциите си с канадския конкурент \"Бомбардие\". Всяко подобно сливане можеше да изолира и отслаби производителя на високоскоростни влакове \"Алстом\". \"Нуждая се от три месеца без изтичане на никаква информация\", е казал Колер на президентския съветник по печата според думите на присъстващ на разговора източник. Двете компании обявиха сливането на \"Сименс-Алстом\" четири месеца по-късно и дотогава не изтече нищо. Това е необичайно за такива трансгранични сделки с високи залози. Може би изненадващо за един президент, приветстван като спасител на прогресивните ценности в Европа и другаде, кабинетът на Макрон също обяви, че ще премести пресцентъра - символ на прозрачност и отчетност - от Елисейския дворец. \"Специалният съветник\" на Макрон, Исмаел Емелиен, разработи комуникационна стратегия, използваща туитър и видеа на живо във фейсбук, за да ограничи медиите и да представя само гладките моменти от президентския живот. \n\tМалко след избирането си Макрон получи огромно парламентарно мнозинство благодарение на избирателната система, специално проектирана от следвоенния лидер Шарл дьо Гол за увеличаване до максимална степен на президентската независимост от парламента. Неговите депутати, много от които са новобранци в политиката, усърдно прокарваха реформите, които им се снасяха, често чрез укази, предназначени да ускорят дебатите. \n\tЗа инвеститорите способността да се изпълни програма за модернизиране е положителна за френската икономика и в по-широк план за еврозоната. Съперници и шепа съюзници предупреждават, че избирателите може да се насочат към популистките партии на президентските избори през 2022 г., ако смятат, че президентството не се вслушва в тях. Макар че мнозинството на Макрон остава твърдо, някои привърженици, главно от левицата, смятат, че той се отклонява надясно и че заобикаля парламента. Един особено полемичен законопроект за имиграцията, който критиците твърдят, че е прекалено строг и противоречащ на позицията на пробежанските позиции на Макрон по време на кампанията, показа една от първите пукнатини в подкрепата за него. Макрон знае как да отговори на популизма Един депутат от лагера на Макрон гласува против него и 14 се въздържаха. Дезертьорът, бившият социалист Жан-Мишел Клеман, заяви, че има опасност Франция да изпадне в ситуация, в която \"парламентарен контрол не съществува\". А проектът за конституционна реформа за намаляване броя на народните представители ще наклони още повече везните на властта към президента и правителството и ще отслаби парламента, добави той. Залозите са високи: ако гласоподавателите стигнат до извода, че Макрон е поредният разочаровал ги политик, това би могло да бъде от полза за по-екстремистки сили. \"Най-разочарованите няма да дадат своя глас на президента два пъти. Когато имате Марин льо Пен с 21 процента от гласовете и Жан-Люк Меланшон с 20 на сто, всичко може да се случи утре\", каза Клемaн. Макрон си харесал датчанка да замести Юнкер Льо Пен води крайнодясната партия \"Национален фронт\", а Меланшон представлява крайната левица. Съветниците отхвърлят подобни критики. Макрон си харесал датчанка да замести Юнкер", "date": "2018.05.09", "title": "Никога не обяснявай, никога не се извинявай"}
{"url": "http://clubz.bg/67596-nadejdite_sa_boqn_petrov_da_e_v_lager_%E2%84%96_2", "text": "Надеждите на близките, спасителите и приятелите на алпиниста Боян Петров са той да е в лагер № 2. Боян Петров тръгна да щурмува връх Шиша Пангма (8013 м) в Хималаите и от 29 април няма информация за него. Тибетските власти уведомяват българското МВнР на 6 май. Амбицията на Петров е да изкачи всичките 14 осемхилядника в Хималаите, от които до момента е покорил десет, при това без кислороден апарат. Боян Петров отново поема към върховете, единият е Еверест От вчера в издирването му е включен и екип от шестима професионални планински спасители, сформиран със съдействието на китайските и тибетските власти по настояване на българското външно министерство. Екипът се движи по трасето към върха, известен с името Джуджето, като най-малък от хималайските осемхилядници. В момента екипът се намира на около 6000 м надморска височина, където изчаква подобряване на времето.  Нено Димов отхвърли предложенията на алпиниста Боян Петров за Пирин По БНР д-р Карина Сълова, която е изкачила върха през 1999 г. и познава терена, описа Боян Петров като човек с изключителна мотивация, търпение, упоритост, знания, сръчност и способност да преценява обстановката. По думите й лагер № 1 е на височина 6400 м, а вторият в областта на 7000 м и ако Петров не е надминал височина 7000 метра, има реални шансове да е добре. По думите й Боян Петров знае как да изчисли необходимата му доза инсулин в зависимост от натоварването. Тя изключи възможността да е болен от височинна болест. \"Надявам се да не е претърпял някакъв инцидент и да не може да приложи всички тези знания, които има. Последната надежда е да е на лагер № 2. След това се влиза в една зона, в която адаптационните механизми на организма и обмяната на веществата вече не са метаболни, т.е. организмът черпи резерви, без да възстановява\", каза още тя. Боян Петров: Изкачих вече десет, не върви да ги оставиш Пред Нова телевизия проф. Павел Стоев, приятел на Боян, заяви, че алпинистът е уникален с волята си, страшно борбен, идеалист и романтик. Такива хора в днешно време почти не се срещат, каза проф. Стоев, който добави, че Боян Петров е преживял трудностите в живота си именно благодарение на своята борбеност. Според него включването на хеликоптер в спасителната акция е сложна задача заради голямата височина и лошото време в района. \"Спира ни единствено лошото време. Опитваме се да вдигнем и хеликоптер, но е голям проблем разрешението от Китай този хеликоптер да дойде от Непал. Най-важното е Външно да задейства това разрешение и този хеликоптер да тръгне”, заяви по bTV Радослава Ненова, жената до Боян Петров. По думите ѝ машината е заредена и чака в Непал, за да може да излети в момента, в който има разрешение. Отново, ако времето позволява, сателит ще направи снимка на склоновете на Шиша Пангма, за да може, ако Боян е разпънал някъде палатката си, това да се използва за ориентир при издирването. Един живот зависи от бързината, с която ще се реагира, каза Ненова. Нено Димов отхвърли предложенията на алпиниста Боян Петров за Пирин Боян Петров: Изкачих вече десет, не върви да ги оставиш", "date": "2018.05.09", "title": "Надеждите са Боян Петров да е в лагер № 2"}
