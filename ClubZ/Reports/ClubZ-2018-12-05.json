{"url": "http://clubz.bg/76745-predkoledno_kabinetyt_otpusna_milioni_tuk_i_tam", "text": "Милиони за министерства, не повече от 60 000 за стипендии за даровити деца. Предколедно кабинетът днес одобри допълнителните разходи на МВР и още няколко държавни ведомства, които традиционно получават допълнителни средства в края на годината, за да покрият належащи нужди. Най-големият бюджет в най-новата история - заради заплати Така МВР - министерството, което тази година има разходи за близо 1.3 милиарда лева, а догодина - за 1.5 милиарда, получава допълнителни общо 4.2 милиона лева. От тях 2.076 милиона лева  са \"за финансирането на проекти, свързани с изпълнението на неотложни мерки за 2018 г. за присъединяването на Република България към Шенгенското пространство\". Така са мотивирани допълнителните пари от пресслужбата на Министерски съвет. Други 2 130 500 лева се дават \"за подобряване на административното обслужване на гражданите в отдел \"Пътна полиция\" при СДВР и секторите \"Пътна полиция\" при ОДМВР Пловдив, Варна и Бургас\". В МРРБ също се дават пари, но като се режат пари от други звена на регионалното министерство в тазгодишния бюджет. Чрез тях ще се компенсира недостиг в размер на 2 755 000 лв. за изпълнението на проекти за реконструкция и рехабилитация на ВиК системи и съоръжения. Допълнителните средства ще бъдат инвестирани в поддръжката, модернизацията и изграждането на техническа инфраструктура. Парите се вземат от \"Геозащита, картография и кадастър\" - 1.6 милиона лева, и \"Ефективна администрация и координация\" - още 1 155 000 лева. Кметове питат: Какво става със санирането? МРРБ мълчи Освен това в последния месец на годината кабинетът разшири списъка на пътищата за ремонт, които ще се оправят в годината на местни избори - 2019 г. Включени са вече и участъци от първокласните пътища Русе - Велико Търново и Севлиево - Велико Търново - Антоново, както и участъци от третокласната пътна мрежа, като например Микрево - Раздол - Клепало - граница с Република Македония. По-рано правителството гласува 150 милиона лева за ремонти на пътища догодина. На Държавен фонд \"Земеделие“ се отпускат допълнителни до 5 милиона лева, за да се разплати за мерки, свързани с националните доплащания и държавните помощи. Наред с това правителството разреши на Комисията за защита на конкуренцията да увеличи тавана на максималния размер ангажимент за разходи, който може да поеме тази година с още 350 000 лева. Това означава, че КЗК може да сключва нови договори, а също така и да се разплати за други. Пет милиона лева се отпускат допълнително на Министерството на здравеопазването - с целево предназначение за държавни болници за закупуване на дълготрайни материални активи, както и за \"осигуряване на медицинска помощ на специфични групи от населението\" - главно за онколечение. И малко пари за помощи са одобрени днес, сред които 100 000 евро за Афганистан заради рекордната суша. Средства по линия на хуманитарната помощ се отпускат и на Босна и Херцеговина, Република Македония, Република Молдова и Грузия. Средствата в размер на 877 303 лева са за оборудване на имиграционен център (Босна и Херцеговина), на център за деца с аутизъм (Република Македония), на терапевтичен комплекс за деца с увреждания (Грузия), както и осигуряване на компютри за 19 училища (Молдова). На фона на милионите, отпускани на МВР, за стипендии на талантливи деца и за физическо възпитание и спорт се дават скромни суми, които не достигат и един милион лева.  25 483 лева се дават за физическо възпитание и спорт на учениците от държавните училища по изкуствата и по културата към Министерството на културата. Други 91 980 лв. са за стипендии и еднократно финансово подпомагане на ученици, обучаващи се в училищата по изкуствата и по културата към Министерството на културата, както и за изплащане на стипендии на ученици от общински училища по Програмата на мерките за закрила на деца с изявени дарби от държавни, общински и частни училища през 2018 г. Одобрени са допълнително 58 860 лева за стипендии на даровити деца, като тази година за целта са дадени общо 500 985 лева.От 12 общини са постъпили искания за 55 стипендии за общо 44 415 лв. За издадени 19 заповеди от министъра за отпускане на стипендии на ученици в държавни училища през 2018 г. средствата са 11 205 лв. За три издадени от министъра заповеди и одобрени три стипендии на ученици в частни училища в София, необходимите средства за 2018 г. са 3240 лв. и се предоставят на Столична община.  Кметове питат: Какво става със санирането? МРРБ мълчи", "date": "2018.12.05", "title": "Предколедно кабинетът отпусна милиони тук и там"}
{"url": "http://clubz.bg/76756-gol_sys_zadna_nojica_v_dobavenoto_vreme_lishi_levski_ot_pobeda", "text": "\"Левски\" изненадващо се препъна срещу предпоследния \"Септември\" в 18-ия кръг на Първа лига - 2:2. Феноменален гол на резервата Мирослав Будинов лиши \"сините\" от победата в добавеното време - той направи задна ножица от границата на пеналта след центриране от свободен удар и прати топката в мрежата. \"Левски\" два пъти повеждаше в резултата. В 60-ата Станиславв Костов откри резултата, Иван Стоянов изравни в 66-ата. Десет минути преди края Жерсон Кабрал върна аванса на фаворита от спорна дузпа, отсъдена за единоборство на Иван Горанов с Байду. Малко след това Будинов влезе в игра и направи шедьовър. Тогава тимът му беше с човек по-малко. Отборът на словенеца Славиша Стоянович се изравни по точки с ЦСКА-София - по 38. В четвъртък от 17:30 часа \"червените\" приемат лидера \"Лудогорец\", който има 44 т. \"Септември\" остава предпоследен с 11 т. По-рано днес \"Етър\" би \"Ботев\" (Враца) с 2:1. Пловдив е на \"Ботев\", \"канарчетата\" удариха \"Локомотив\" \"Левски\" може би подцени съперника, докато \"Септември\" беше решен за битка и това пролича още от първите минути. Гостите започнаха слабо. Въпреки това в 22-ата минута можеха да открият резултата - топката срещна напречната греда след свободен удар на Жерсон Кабрал и неубедителна намеса на вратаря Янко Георгиев. Веднага след това и Давид Яблонски се размина с гол. \"Септември\" отвръщаше с удари от разстояние на Георги Русев. Малко преди края на полувремето този път десния страничен стълб спаси домакините, след като Костов отклони топката при центриране на Габриел Обертан. В 54-ата гол за \"Септември\" на Бенга не беше зачетен заради нарушение в атака. Малко след това \"Левски\" за първи път дръпна в резултата. \"Септемврийци\" обаче имаха шанса да отвърнат бързо, но си го и заслужиха - личеше по настройката и игровото им поведение. В 66-ата Иван Стоянов наказа грешка, която тежи на вратаря Божидар Митрев и цялата защита. \"Левски\" натисна. Усилията на тима от \"Герена\" се увенчаха в 80-ата, но решението на съдията Петър Костадинов за 11-метровия удар си остава спорно. Реферът бе заобиколен от играчите на \"Септември\". Малко след това Фабиано Алвеш получи втори жълт и червен картон, така домакините останаха и с човек по-малко. Въпреки това те отново не се склониха глави. Малко преди изравняването Борис Галчев едва не вкара от пряк свободен удар. Това стана малко по-късно - доста инфарктно, но и зрелищно. Напълно заслужена точка за \"Септември\" и пореден слаб мач за \"Левски\" в края на годината.", "date": "2018.12.05", "title": "Гол със задна ножица в добавеното време лиши \"Левски\" от победа"}
{"url": "http://clubz.bg/76726-lagard_veshtae_era_na_gneva", "text": "Управляващата директорка на Международния валутен фонд (МВФ) Кристин Лагард призова за възобновяване на международното сътрудничество, опасявайки се от настъпването на \"ера на гнева\", при която неравенствата могат скоро да станат по-големи, отколкото по време на \"златната ера\" на капитализма през 19-и век, предаде Франс прес, цитирана от БТА. В реч, произнесена в престижната библиотека на Конгреса във Вашингтон, Лагард призова за \"нов мултилатерализъм\", който да направи така, че \"икономическите облаги от глобализацията да бъдат разпределени сред всички, а не само сред някои\". По думите й световната търговия трябва да бъде \"ремонтирана\": \"Необходимо е да се стремим към деескалация\" на търговското напрежение и да подобрим системата за обмен, като \"премахнем субсидиите, които водят до изкривявания\" и като защитим правото на интелектуалната собственост. На въпрос за сключеното 90-дневно примирие между Пекин и Вашингтон Лагард заяви, че не е \"сигурна\" дали това ще прерасне в търговско споразумение за три месеца, но приветства \"значителния напредък\". Според нея е важно да има разбирателство между двете страни и те да се споразумеят по ключови принципи. Споменавайки Великобритания, управляващата директорка на Международния валутен фонд заяви,че все повече и повече британците съжаляват за Брекзита: \"Мисля, че има съжаление на много места в Европа. Мисля, че има повече съжаления във Великобритания, отколкото преди 6 месеца.\" Освен това в речта си Лагард призова за нова система на международно данъчно облагане. \"Компаниите имат в момента планетарно присъствие, но правителствата не са намерили добрия данъчен отговор\"', изтъкна тя, критикувайки стратегиите за данъчна оптимизация, при която много постъпления от данъци не влизат в хазната. Без това \" преосмислено международносътрудничество\" Лагард се опасява, че след 20 години, до 2040 година, \"неравенствата могат да станат по-големи, отколкото са били по време на \"златната ера\" на капитализма през 19-и век\". Тази \"ера на гнева\" ще противопостави технологичните гиганти-монополисти срещу икономически слабите страни, а привилегировани категории от населението \"ще могат да живеят до 120 години, докато милиони други ще страдат от бедност\". Има опасност \"бездната между стремежите и действителността\" да \"подхрани гнева и огорчението\", предупреди тя. Твърдейки, че остава \"оптимист\", Лагард увери, че \"ерата на осъществяването на нови идеи\" е възможна. Тогава икономиките ще се възползват от възобновяеми енергии, от по-голяма интеграция на жените на трудовия пазар, а големите компании ще проявяват социална отговорност.", "date": "2018.12.05", "title": "Лагард вещае \"ера на гнева\""}
{"url": "http://clubz.bg/76757-kraj_sporazumqha_se_za_byudjeta_na_es", "text": "Европарламентът и Съветът на ЕС постигнаха днес споразумение за бюджета на ЕС за 2019 г. Новината съобщи участвалият в преговорите от страна на ЕП български евродепутат Андрей Новаков (ГЕРБ/ЕНП). Той допълни, че от рекордния в историята на Съюза бюджет, възлизащ на 166,5 милиарда евро, България ще получи 4,4 милиарда лева. Еврокомисията трябва да представи нов бюджет за 2019 г. Споразумението бе постигнато на триалог с представители на Еврокомисията. Преговорите започнаха вчера и се проточиха през нощта срещу сряда. Това стана, след като еврокомисарят по бюджета и човешките ресурси Гюнтер Йотингер представи новия проектобюджет пред Бюджетната комисия на ЕП преди два дни. Стъпката се наложи, след като през нощта на 19 срещу 20 ноември изтече срокът на помирителния период, в който Парламентът и Съветът на ЕС трябваше да постигнат съгласие. Това щяло да означава забавяне на плащанията за фермерите, забавени студентски стипендии, нито един пилотен европроект за следващата година. Особено тежко би било за по-бедните региони в ЕС, които разчитат на финансирането от Съюза.  Остава споразумението да бъде гласувано в пленарна зала в Страсбург идната седмица. „Споровете за помощта за бежанците в Турция провалиха приемането на бюджета на ЕС“ Причина за пробива са отстъпки, направени от преговорния екип на Съвета. Оттам се съгласили да не бъдат използвани повторно неизползваните средства по програмата „Хоризонт 2020“. Намерен е и компромис по средствата за бежанците в Турция. Този въпрос бе главният препъни камък за приемането на бюджета Картината за България изглежда добре, смята евродепутатът. Според него разбивката на 4,4 милиарда лева, които ще получи страната ни, ще бъде следната: „Споровете за помощта за бежанците в Турция провалиха приемането на бюджета на ЕС“", "date": "2018.12.05", "title": "Край - споразумяха се за бюджета на ЕС"}
{"url": "http://clubz.bg/76748-da_ne_obyrkame_izbiratelq_vs_pravite_vsichko_vyzmojno_da_ne_stane", "text": "Правната комисия прие на първо четене промени в Изборния кодекс, внесени от ГЕРБ и \"Обединени патриоти\". 14 депутати гласуваха \"за\", 4-ма бяха \"против\". Според промените отпада изписването на номера пред партиите и коалициите в бюлетината за гласуване с идеята да не се бърка гласуването за партия с преференциалното гласуване за кандидатите. С промените се ограничава въвеждането на машинното гласуване, а електронното дистанционно гласуване се отлага за неопределено време. Аргументите на опозицията, в лицето на Крум Зарков (БСП) против промените бяха, че от ЦИК правят всичко възможно за да кажат, че машинното гласуване няма как да стане. От комисията и мнозинството пък обясниха, че имат притеснения да няма объркване на избирателите, както и дали ще се гарантират честни избори. Това каза председателят на ЦИК Ивилина Алексиева. Според нея затрудненията не са просто организационни. И уточни, че в секциите, създавани 48 часа преди изборния ден, машините не могат да се тестват. Зарков заяви, че изборният кодекс трябва да се променя само за да се повиши честността. Според него докладите на ЦИК са били полезни, да се установи къде може да има слабости, но не и да се отлага машинното гласуване. Христиан Митев (\"Обединени патриоти\") припомни на Зарков, че към момента по-голямата част от членовете на ЦИК са от квотата на БСП. Според Десислава Атанасова (ГЕРБ) БСП живее е \"паралелна държава и паралелен свят\". Шефът на правната комисия Данаил Кирилов (ГЕРБ) заяви, че не завижда на Зарков за ролята, в която го е поставила собствената му партия. Правната комисия прие и промени, предложени от \"Воля\", с които се въвежда видеонаблюдение в секциите в изборния ден.", "date": "2018.12.05", "title": "\"Да не объркаме избирателя\" vs \"правите всичко възможно да не стане\""}
{"url": "http://clubz.bg/76717-grafa_mejdu_grobishte_na_vseki_kilometyr_i_chelyusti", "text": "Новите ограничители по столичната улица \"Граф Игнатиев\", същата заради която един заместник-кмет подаде оставка и му бе повдигнато обвинение, не оставиха равнодушни софиянци и този път. След десетките весели колажи за настилката пред храм \"Св. Седмочисленици\", сега социалните мрежи изобилстват от изображения от зевзешки характер и по адрес на странните кубчета и триъгълници, които от скоро разделят трамвайното трасе по \"Графа\" от тротоара. Новите ограничители са сравнявани с барикади ала \"На всеки километър\", с перки на акули - ала \"Челюсти\", с мемориални плочи. HUBAVOE. Или как гълъб софиянец умря от мъка при вида на ремонта в София Ето какво роди народното творчество този път: Етюд в морско синьо: Гробищна тематика: #HUBAVOE, но да не забравяме - не е готово. Малко и по темата с чистия въздух. Или както каза проектантът на ограничителите - човек може да се спъне във всяко нещо: А може би столичани са под на мноооого древна цивилизация:  ", "date": "2018.12.05", "title": "\"Графа\" - между гробище, \"На всеки километър\" и \"Челюсти\""}
{"url": "http://clubz.bg/76752-kradesh_gyrmish_bqgash_sporazumqvash_se_s_prokurora_za_shest_meseca_zatvor", "text": "Прокуратурата се споразумя с адвокатите, а съдът в Дупница прие това и   кражба на пари от банкомат в Сапарева баня. След това избягаха с БМВ Х 5, което преди това са откраднали от столичния жк \"Овча купел\", укриха се в горите в района на с. Боснек, а МВР - предвождано от тогавашния главен секретар Младен Маринов, вдигна дори хеликоптер да ги търси. Ето кои са тримата издирвани за взривения банкомат На всеки от четиримата е определено наказание от по шест месеца \"лишаване от свобода\" при първоначален общ режим на изтърпяване. Пред магистратите   както и са покрили щетите за потрошения банкомат, става ясно още от днешното съобщение на МВР. Ето как звучи в полицейско резюме извършеното: Полицията тогава обяви за издирване Тодор Б. (41 г.), Красимир Йорданов-Джонката (40 г.) и Кирил Митев (35 г.) За тримата имаше издадена общодържавна заповед за издирването им \"във връзка с тежко криминално престъпление\". Съобщението от есента на 2017 г. време завършваше така: А дали при такива \"строги\" наказания въпросните \"граждани\" - особено след като трябва и да свидетелстват тет-а-тет в съда, ще се чувстват защитени и ще сигнализират... Оставяме на вас да решите.", "date": "2018.12.05", "title": "Крадеш, гърмиш, бягаш, споразумяваш се с прокурора за шест месеца затвор"}
{"url": "http://clubz.bg/76751-kabinetyt_obezglavi_kfn_kato_prati_shefkata_j_v_london", "text": "Комисията за финансов надзор (КФН), която наблюдава активи за милиарди, бе обезглавена, след като внезапно шефката й - Карина Караиванова, бе изпратена като представител на България в Европейската банка за възстановяване и развитие (ЕБВР) в Лондон. Решението за това е взето на днешното заседание на Министерския съвет и влиза в сила от 1 март догодина. Караиванова ще смени Калин Митрев, съпруг на бившата шефка на ЮНЕСКО Ирина Бокова и един от първите шефове на Агенцията за приватизация. Карина Караиванова има богат професионален опит в работата с международните финансови институции, в частност с Европейската банка за възстановяване и развитие и ще представлява ефективно интересите на Република България, пише правителствената пресслужба. От началото на дейността си в България през 1993 г. до 31 октомври 2018 г., ЕБВР е предоставила инвестиции в размер на 3.847 млрд. евро за финансиране на 249 проекта в различни сектори на икономиката на страната. Инвестициите в частния сектор представляват 56% от портфейла на банката в България. Акционерният капитал на ЕБВР е 30 млрд. евро, българското участие е 237,11 млн. евро. Очевидно една от първите задачи на парламента през новата 2019 година ще е да попълни състава на КФН. След като Ралица Агайн подаде оставка през август, заради фалита на кипърската застрахователна компания \"Олимпик\", а сега и председателят на регулатора заминава за ЕБВР, наложително е да има нови попълнения. Сега застрахователният надзор стои без титуляр, а тези функции временно изпълнява Владимир Савов, един от заместник-председателите на КФН. А междувременно днес КФН съобщи, че Карина Караиванова е упълномощила адвокати да заведат дела за клевета, обида и уронване на престижа срещу сайта pik.bg. \"В публикация от днес на споменатия сайт се повтарят твърдения, които отдавна бяха опровергани, отправят се обидни квалификации и се уронва престижа на български гражданин. Въпросната публикация няма нищо общо с истината и съдържа груби манипулации и откровени лъжи. Всеки читател сам може да направи извод доколко е достоверна информацията в тази публикация, след като научи, че показаната \"като част от автопарка на КФН\" луксозна кола никога не е била използвана от председателя или който и да е служител на комисията. Показаната кола принадлежи на съпругата на известен български спортист, който живее близо до сградата на КФН\", се казва в съобщението. ", "date": "2018.12.05", "title": "Кабинетът обезглави КФН, като прати шефката й в Лондон"}
{"url": "http://clubz.bg/76737-pomognete_na_makron_spasete_evropa", "text": "В името на Европа Еманюел Макрон има нужда от помощ - не от нашето презрение или омраза. Един млад френски президент реформатор, обещал \"европейско възраждане\", се оказва в затруднено положение начело на страна, която бързо се превръща отново в \"болния човек на Европа\". Многозначителен момент беше, когато миналия уикенд размирници обезобразиха лицето на статуята на Мариана - символа на републиката, на Триумфалната арка в Париж. Само три седмици по-рано световни лидери се събраха там с Макрон за стогодишнината от края на Първата световна война. Ако \"печалните страсти\", за които Макрон е предупреждавал много пъти, обхванат Франция, ще бъде засегнат цял континент, не само политическата кариера на един човек. \n\tКрайните сили в Европа активно се радват на затрудненото положение, в което \"жълтите жилетки\" поставят Макрон. Удоволствието е несъмнено - от твърдолинейните привърженици на Брекзита във Великобритания (както леви, така и десни) до крайнодесния лидер Матео Салвини в Италия, да не говорим за пропагандната машина на Путин. Те виреят именно благодарение на катаклизмите и хаоса в либералните демокрации. Наградата, към която се стремят екстремистите, е политическо превземане на Европа на изборите за Европейски парламент през май догодина. Събитията във Франция са заплашителни, а тяхната значимост далеч надхвърля границите на една страна. \"Таймс\": Миропомазаният Макрон плаща за високомерието си Тръмп иронизира Макрон заради отложената екотакса \"Жълтите жилетки\" - черни лебеди за Макрон Шок във Франция: Макрон изправен пред най-тежката си криза \n\tСега президентът изглежда парализиран у дома, а скоро може да бъдат погребани неговите европейски планове. Също както отслабената Меркел не направи кой знае колко, за да помогне на Макрон за рестартиране на европейския проект, така и отслабеният Макрон сега ще осигури нова храна за екстремистите и популистите на континента. Льопеновците, орбановците и салвиниевците чакат в готовност. Ако не намерим решения, има опасност европейските избори във Франция да се превърнат в референдум срещу Макрон. \n\tИ така, френският президент губи блясъка на защитник на либералите и проевропейците. Но да се разглежда това като добра новина за Европа и демокрацията като цяло е изключително опасно. То е като да си пожелаваш влакова катастрофа, за да може някои вагони да бъдат сменени. Социалните неволи във Франция са реални и трябва да им се обърне внимание. Но именно силите, които биха спечелили от общата разруха и уличното насилие, ще ни тласнат към бездната. Погледнете смъртните заплахи, отправени към тези жълти жилетки, които казаха, че са готови да преговарят с правителството. \n\tПреди няколко години изтощената и напрегната Италия преживя своите дни на протести \"вафанкюло\" (посланието беше: \"майната ви\", отправено към върхушката), от които доби своята сила популисткото \"Движение 5 звезди\". Какво се случи оттогава? Тази година Италия попадна в хватката на крайната десница. Сегашните дни на \"вафанкюло\" във Франция ще доведат до подобен сценарий, ако трезво мислещите хора не помогнат по някакъв начин на Макрон да възстанови минимално доверие. Не може да има европейски демократичен проект или социална справедливост без европейска демократична Франция. Лицето на Мариана трябва да бъде възстановено. Тръмп иронизира Макрон заради отложената екотакса \"Жълтите жилетки\" - черни лебеди за Макрон Шок във Франция: Макрон изправен пред най-тежката си криза", "date": "2018.12.05", "title": "Помогнете на Макрон, спасете Европа"}
{"url": "http://clubz.bg/76750-rusiq_plashi_kipyr_da_ne_puska_us_bazi", "text": "Русия днес открито заплаши Кипър с “опасни дестабилизиращи последствия”, ако допусне на територията си американски или натовски бази. От различни източници до Москва стига информация за активна разработка от страна на САЩ  на възможности за нарастване на военното им присъствие на острова на Афродита, каза говорителката на руското външно министерство Мария Захарова на брифинг в Москва. Захарова каза, че американски експерти са проучвали обекти от стратегическо значение в Кипър с оглед на създаване на изнесени напред бази на въоръжените сили на САЩ. Заедно с това Вашингтон, по думите на Захарова, “провежда интензивни консултации по различни аспекта на разширяването на сътрудничестовото във военнотехническата сфера”.  ", "date": "2018.12.05", "title": "Русия плаши Кипър да не пуска US бази"}
{"url": "http://clubz.bg/76753-bfs_otgovori_na_cska_sofiq_za_istoriqta_na_cska", "text": "Българският футболен съюз, чрез изпълнителния си директор Борислав Попов, отговори на позиция на ЦСКА-София и на информации в медиите за казус, в който е намесена и УЕФА. На 30 ноември от стадион \"Българска армия\" заявиха, че БФС и конкретно Попов, бавят данни до европейската футболна централа, касаещи участието на ЦСКА в европейските клубни турнири. Целта е ясна - историята на най-успелия български клуб да бъде приложена във визитката на ЦСКА-София. ЦСКА-София към БФС: Кажете на УЕФА, че сме ЦСКА Отделно адвокатът на \"червените\" Първан Първанов се ангажира във Фейсбук със срокове кога тази кореспонденция може да бъде осъществена, намеси и името на Борислав Михайлов. Сега БФС заявява, че УЕФА не е изисквала такава информация. Също така Попов уточнява, че   ЦСКА-София получил   за Лига Европа по-рано тази година. \n\t Почти веднага последва отговор от Първан Първанов, публикуван във Фейсбук:", "date": "2018.12.05", "title": "БФС отговори на ЦСКА-София за историята на ЦСКА"}
{"url": "http://clubz.bg/76755-neno_dimov_bez_pritesnenie_dishame_po_chist_vyzduh_sprqmo_2017_a", "text": "Без притеснение – въздухът през 2017 година е бил по-мръсен от този през последните няколко дни. Това заяви министърът на околната среда и водите Нено Димов в ефира на бТВ тази вечер. Димов се ядоса на различните измервания на граждани, някои от които отчетоха 12 пъти пиково завишение на нормите на фините прахови частици (ФПЧ) в пиковите часове на дните между 1 и 4 декември. Държавните измервателни станции в София подават информация за средните за съответния ден норми, докато гражданските платформи мерят в реално време от различни точки на града. Оттам идва и голямата разлика в данните. Част от София вече диша Димов извади и листче – диаграма, за да покаже че миналата година е било по-мръсно в същия период. Нормите на ФПЧ са били по-високи през тези три дни спрямо тези от 2018 година. И разказа, че по европейското право страните имат право на 35 пъти в годината превишения на нормите. България и сега ги превишава. 21 липси по темата за въздуха След което пак прехвърли на местната власт отговорността за чистия въздух. Не отговори на въпроса за дългосрочната държавна визия – като достъп го мрежите за газифициране например. И даде решение за по-чист въздух: „По-евтиният ток може да идва от централите „Марица“. Това ще поддържа по-ниска цена на тока, следователно ще имаме по-чист въздух. 21 липси по темата за въздуха", "date": "2018.12.05", "title": "Нено Димов: Без притеснение, дишаме по-чист въздух спрямо 2017-а"}
{"url": "http://clubz.bg/76747-vas_vyrna_deloto_pirin", "text": "Т.нар дело \"Пирин\" бе върнато за ново разглеждане, става ясно от   на петчленен състав на Върховния административен съд (ВАС). ВАС връща на нов тричленен състав казуса с мотива, че при решаването му на по-долна инстанция не са били взети предвид всички доводи. Не става въпрос обаче за доводите на Министерство на околната среда и водите, а на природозащитниците, които жалят. Симеонов скача от бургаския мост с релса на врата, ако ВАС го пореже за Пирин Както е известно в края на 2017 година екиминистърът Нено Димов предложи, а Министерският съвет одобри, частично изменение в Плана за управление на парк „Пирин“, с което се дава възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т.нар. втора кабинка. Проект за таква все още не е видял бял свят. Според решението на МС 48 на сто от територията на парк \"Пирин\" се отварят за застрояване, тъй като такива дейности се разрешават в Зоната за сгради и съоръжения (0,6% от парка), Зоната за туризъм (2,2% от парка) и в Зоната за опазване на горските екосистеми и отдих (45,2% от парка). Финална битка за строителството в \"Пирин\". ВАС даде ход на делото За това изменение от екоминистерството твърдят, че няма нужда от извършване на екологични оценки. Така казусът бе отнесен от екозащитниците в съда. Тричленен състав на ВАС отсъди, че министерството трябва да назначи екооценки и също като еколозите изрази „съмнение“, че ако в парка се правят водохващания, то ще е за целите на питейните нужди, а не за захранването на ски пистите с изкуствен сняг. Законът разрешава водохващания да се правят само за питейни нужди, но е факт, че за сегашните писти има изградени съоръжения за сняг. ВАС попита също така какво налага да се прави частично изменение в плана за управление на парка, след като в момента се разработва нов план. МОСВ обаче обжалва това решение, а днес стана ясно, че \"петчленката\" го връща за ново разглеждане. Съдът отмени спорното решение на кабинета за парк \"Пирин\" В решението си ВАС посочва, че долната инстанция не е изяснила въпроса \"каква е правната природа на плана за управление на защитената територия\". Съдия Тодор Тодоров е изразил особено мнение. Решението идва в деня, в който правителството възложи на Нено Димов да започне преговори с концесионера в ски зоната в Банско за изменение в концесионния договор. Именно заради концесионера \"Юлен\" АД и неговото засега само заявено намерение да строи втори кабинков лифт правителството мотивира измененията в плана за парк \"Пирин\". През юли тази година бившият вицепрмиер Валери Симеонов, който е сред основните поддръжните на разширението на ски зоната в Банско беше напълно убеден, че държавата ще спечели делото.  Финална битка за строителството в \"Пирин\". ВАС даде ход на делото Съдът отмени спорното решение на кабинета за парк \"Пирин\"", "date": "2018.12.05", "title": "ВАС върна делото \"Пирин\""}
{"url": "http://clubz.bg/76727-ukrajna_syzdava_svoq_avtokefalna_cyrkva", "text": "Обединителен събор с цел създаване на украинска автокефална църква е насрочен в Киев за 15 декември. Това съобщи президентът Петро Порошенко, цитиран от руската агенция ТАСС.  ", "date": "2018.12.05", "title": "Украйна създава своя автокефална църква"}
{"url": "http://clubz.bg/76746-evropa_blagodari_na_sasht_che_otlagat_izlizaneto_si_ot_dogovora_za_raketite", "text": "Европейските партньори благодариха на САЩ, че са усетили притесненията им и отлагат с 60 дни процедурата по прекратяване на Договора за ликвидиране на ракетитес малък обсег. Това обяви днес пред български журналисти в Брюксел външната министърка Екатерина Захариева. Тя участва в двудневната среща на първите дипломати от страните членки на пакта. САЩ излизат от Договора за ракетите със среден обсег Москва щяла да отговори на САЩ, ако напуснат ядрения договор Съвсем естествено главна тема на срещата бе обявеното вчера намерение на САЩ да започнат подготовка за преустановяванена на участието си в подписания през 1987 г. договор. Причина е, че според Вашингтон и НАТО Москва го нарушава, като разработва и разполага нова ракета със среден обсег. Макар че споразумението е само между две страни, то е изключително важно за сигурността на цяла Европа. И решението на съюзниците показало единството на партньорите от двете страни на Атлантика. Това станало макар понякога да изглежда, че в алианса има леко сътресение. Важното е, че всички в НАТО се грижат заедно за опазването на мира. НАТО продължава подготовката за членство на Грузия НАТО размаха пръст на Косово Клуб Z помоли Захариева да коментира думите на руския сенатор Франц Клинцевич, че въпросната ракета не нарушава Договора, тъйкато е с малък обсег и лети само 498 километра. Има 60 дни, в които ще се види дали този договор ще оцелее. В отговор на въпрос на Клуб Z, Екатерина Захариева съобщи, че на срещата не са обсъждани конкретни действия на НАТО и черноморските й членки в отговор на евентуални бъдещи действия на Русия срещу Украйна в района на Азовско море.  През двата дни на срещата този въпрос бе зададен няколко пъти на генералния секретар Йенс Столтенберг. Той обаче така и не даде нито положителен, нито отрицателен отговор. Основното послание според Захариева е било, че всички желаят деескалация на напрежението. Западните Балкани е била сред най-важните теми за България, каза още външната министърка. Участниците са потвърдили и подкрепили Македония за бъдещо членство. Всички се надяват  да приключи процедурата по договора, за да може Скопие скоро да стане пълноправен член. Важно е също, че е постигнато съгласие за активизиране на годишната национална програма за Босна и Херцеговина. Надеждата е така да се даде тласък на новото правителство в Сараево да осъществи истинските реформи, важни за стабилността, просперитета и сигурността за гражданите. Москва щяла да отговори на САЩ, ако напуснат ядрения договор НАТО продължава подготовката за членство на Грузия НАТО размаха пръст на Косово", "date": "2018.12.05", "title": "Европа благодари на САЩ, че отлагат излизането си от договора за ракетите"}
{"url": "http://clubz.bg/76749-nato_razmaha_pryst_na_kosovo", "text": "Намерението на Косово да трансформира своите сили за сигурност в армия е ненавременно и е срещу съветите на много страни членки. То може да има сериозен отзвук върху бъдещата евроатлантическа интеграция на Косово. За това предупреди генералният секретар на НАТО Йенс Столтенберг. Той отправи остри критики срещу младата балканска република на заключтелната пресконференция след двудневната среща на външните министри от пакта в Брюксел. ЕС: Косово нарушава Споразумението за асоцииране Столтенберг обаче не спря дотук. Той нападна властите в Прищина и за въвеждането на тарифи от 100 процента върху стоки от Сърбя. Според него тази стъпка води до ново разделение. Тя затруднява още повече диалога между Сърбия и Косово, воден с посредничеството на ЕС. Само този диалог ще донесе дълготраен мир в региона, убеден е генералният секретар. Днес на срещата бяха обсъдени Западните Балкани. Специално за целта дойде и върховният представител на ЕС за външната политика и сигурността Федерика Могерини. Това според Столтенберг показва, че НАТО и Европейският съюз имат общ ангажимент към сигурността в този регион. Този път Столтенберг не спомена и дума за Русия след  решението на САЩ да започнат процедура по излизане от Договора за ликвидиране на ракетите със среден обсег. Подсетиха го обаче журналисти. В отговор на въпрос генералният секретар заяви, че поведението на Москва е, меко казано, странно. Той имаше предвид това, че в началото Кремъл изобщо е отричал да разработва и разполага с ракетата, за която го обвиняват САЩ и НАТО. САЩ излизат от Договора за ракетите със среден обсег Европа благодари на САЩ, че отлагат излизането си от договора за ракетите Сред най-важните теми на срещата е била тази за Афганистан, изтъкна шефът на Северноатлантическия алианс. Съюзниците са потвърдили ангажимента с към дългосрочната сигурност на тази страна. Сега най-важното е властите в Кабул да подготвят президентските избори през 2019 г., като подобрят електоралния процес и да прегледат базите данни за регистрация на гласоподавателите. САЩ излизат от Договора за ракетите със среден обсег Европа благодари на САЩ, че отлагат излизането си от договора за ракетите", "date": "2018.12.05", "title": "НАТО размаха пръст на Косово"}
{"url": "http://clubz.bg/76740-sinyt_mi_e_rabotil_po_15_16_chasa_za_510_leva_s_prostitutki_ot_moldova", "text": "\"На морето 17-годишният ми син е работел по 15-16 часа, с проститутки от Молдова за 510 лева заплата. И ми каза - никога повече няма да се върна там\". Това разказа бившият депутат от Патриотичния блок, бивш синдикалист и бивш преподавател в техникум, а днес телевизионен водещ Димитър Байрактаров. Той участва в дискусия по време на представяне на проучването на фондация \"Фридрих Еберт\" и \"Солидарна България\": \"Криза на кадрите: Дефицит на работна ръка или на достойно заплащане\". Изследването се базира на срещи с работодатели от Пловдив, Казанлък и Варна. Момчето работило на морето това лято и Байрактаров описа условията, при които е ставало това, които са на много ниско ниво.  Германия се отваря за повече кадри от чужбина Той обясни, че дъщеря му работи във Великобритания и няма сила, която да я върне в \"този район\". По думите на журналиста манипулативните внушения, че не достига работна ръка и изобщо няма кадри се правят от хора от КРИБ и АИКБ, които медиите редовно канят.  В изказването си той посочи и липсата на синдикални структури в предприятията, тъй като това ставало под натиск от работодателите. \"Я попитайте Валери Симеонов колко синдикални структури има във фирмите му? Аз ще ви кажа колко - нула. А в последните две години фирмите му са съкратили сто висококвалифицирани кадри\", каза Байрактаров за бившия си съпартиец.  Бившият депутат припомни, че през 2009 г., когато е имало силен растеж, общ работник в строителството е получавал заплата между 1500 и 2000 лева, за да строят тези хотели, \"които бетонираха Черноморието, и тези хора никъде не заминаваха тогава\". Байрактаров посочи още, че свободните работни места в държавната администрация например не се обявяват в бюрата по труда, а в   на интегрираната информационна система на държавната администрация. Но има частни борси, където ги има, както и много други, добави той. Проблем с липсата на работна ръка в България на практика няма, има проблем с условията на труд и достойното заплащане - това е основният извод на представеното съвместно проучване. Тезата на бизнеса, обобщена в изследването е, че няма квалифицирани хора, а на синдикатите - че нискоквалифицираните заминават за чужбина, където ги експлоатират. Въпреки това, заради настояванията на работодателите, властта одобри мерки за привличане на 500 000 чужди работници, предимно от държави като Индия и Виетнам, където масово месечното заплащане не надвишава 200 български лева. Наблюденията от последните 3 години сочат, че свободните работни места са 10- 20 пъти по-малко от регистрираните безработни, търсят се основно хора с ниска квалификация, заплати не се обявяват. В началото на ноември 2018 г., когато е бил изготвен докладът, публикуваните обяви са 3198, с общо 13 298 свободни работни места. На първо място е община София-град, значително по-малко са вакантните места в Русе, но това е втората община по брой обявени свободни позиции. Следват Пловдив, Казанлък и Варна. Няма обявени свободни работни места в повече от половината български общини. Общият брой на безработните към ноември е малко над 193 000 души - най-ниската безработица за периода от десетилетие. Но все още обявените свободни позиции са 15 пъти по-малко от броя на официално регистрираните лица без работа. Почти 90% от обявите в национален мащаб са за кандидати, които са с максимум завършен Х клас. Най-рядко търсени са висшистите.  От обявите в Агенциите по труда се търсят предимно куриери, чистачи, поддръжка на сгради, огняри, лични и социални асистенти, директор на бюро по труда. Най-търсените са срещу 510 лв. – минималното месечно заплащане за 2019 г., огромната част от тях на 8-часов работен ден.  Изводът на изследователите е, че ако глад за кадри има той не е за България, а за износ към Западна Европа. В нито един от трите града - Казанлък, Пловдив и Варна, и от проведените срещи с работодатели от \"Белла България\", \"Арсенал\" и \"Агрополихим\", става ясно, че няма трайно незаети работни места. Някъде това е благодарение на организираните от работодателя обучения, другаде е резултат основно от активната работа на Агенцията по заетостта. Като по-скоро вредно за пазара на труда от бизнеса посочили \"влиянието на езиковите и математическите гимназии\" и настояли то да се ограничи, а да има целеви прием за професионално обучение и последваща работа при тях на завършващите. Но след запитване дали да готови да предложат и съответно заплащане срещу това, почти всички не са били съгласни. Според тях обаче вредността на езиковите гимназии се изразявала в това, че подготвяли \"младите българи за емиграция\". Представителите на Българската стопанска камара и във Варна, и в Казанлък отбелязаха, че е редно да се помисли за ограничаването на приема в тях, ако не и за затварянето им. Липсата на професионално образование е основен проблем, според голямата част от присъстващите на работните срещи. Закриването на професионалните училища лишава икономиката от необходимите технически специалисти. Младите хора отказват да работят в заводи, тъй като е непрестижно. Представители на работодателските организации настояват за пълното въвеждане на швейцарския модел, съгласно който се провежда селекция. 30% от децата продължават образованието си във висши учебни заведения, останалите работят в производството, но това не ги лишава от възможността да получават същите възнаграждения като висшистите.  А според представител на Агенцията по заетостта: „Бизнесът късно се усети да прави реклама какво може да постигне човек, работейки в едно предприятие.“ Изследването констатира, че е различна реториката по отношение на „младите“ и „младите цигани“. Първата група се представя като тази, която „иска да работи на бюро“. Учи нещо, което е ненужно. Има високи претенции за заплати. На напомнянето, че основно млади хора работят във веригите за бързо хранене, в които заплащането не е особено високо, присъстващите отговарят: „Е, да, има и такива.“ Представителят на „Белла“ също е срещал искания за нереално високи за начинаещ заплати, но го приема за нормално. Може би защото самият той е в младежка възраст. В групата „млади цигани“ работодателите виждат неоползотворена работна ръка за нискоквалифициран труд и съответно ниско заплащане. Представените две интервюта с млади българи, които работят в чужбина, показаха, че нито един от тях няма намерение да се върне в България - изтъкнаха като причина нивата на заплащане и условията на труд. Роси, магистър, живее и работи във Франция, посочи, че по закон във Франция имаш право на бонуси по Коледа, както и когато изтече срочният ти договор, получаваш допълнителна отпуска, ако работиш повече от 30 часа седмично и т.н. Във Варна преобладава мнението, че изтичането на българските граждани в чужбина се дължи на факта, че „... живяхме затворени твърде дълго време, имаше изходни визи. Това е спонтанен отговор - искат да видят свят. Отиват, връщат се да си видят семейството“, констатира проучването. Представителите на повечето работодателски организации са спокойни, защото смятат, че това е кодирано в бита на българина: „Населението на България традиционно е мигрирало през лятото - кой по строителство, кой гледа животни, и по Димитровден се връщат. Няма нищо опасно в това да има временна миграция.“ Беше подчертана и ролята на цялостната среда, която прогонва дори семейства в добро финансово положение. Представител на синдикатите в Казанлък, чието семейство живее и работи в Испания от дълги години: „Първоначално тръгват навън за по-добро заплащане, след това остават, защото там се живее спокойно. Не биха се върнали, по-скоро ще изтеглят и останалите си роднини в чужбина“. Понякога се и връщат, както показвал опитът на \"Арсенал\"-Казанлък. Надквалификацията в производството за 2016 г. поставят България на осмо място в ЕС. Почти 32% от висшистите заемат длъжности, които не изискват толкова високо образование. Както е подчертано от Евростат, това може да означава, че има твърде много висшисти в страната или да има недостиг на свободни работни места. Но със сигурност не показва дефицит на кадри.", "date": "2018.12.05", "title": "\"Синът ми е работил по 15-16 часа, за 510 лева, с проститутки от Молдова\""}
{"url": "http://clubz.bg/76742-kzk_nezakonosyobrazno_sprqla_nov_opit_na_inerkom_za_sdelka_s_chez", "text": "Върховният административен съд е обявил за \"незаконосъобразно\" разпореждане на Комисията за защита на конкуренцията (КЗК), с което отказва да започне ново производство за разрешение \"Инерком\" да придобие бизнеса на \"ЧЕЗ\" в България. Това става ясно от   от 20 ноември. Съдът настоява КЗК да преосмисли разпореждането си и да спази закона - да започне ново производство по исканата сделка. Решението на съда не е окончателно, но липсват данни дали от КЗК са го обжалвали. До момента обаче старт на ново произвоство за сделката няма - поне липсва каквато и да е информация в сайта на антимонополния орган. КЗК отказа да се произнася втори път по сделката за ЧЕЗ През юли, след поредица от скандали и дори парламентарно разследване на сделката между \"Инерком\" и ЧЕЗ в България за покупко-продажба на бизнеса на чешката компания у нас, КЗК излезе със забрана тя да се осъществи. Един от основните мотиви бе, че собственичката на \"Инерком\" Гинка Върбакова има участие и в бизнес със възобновяеми енергийни източници, както и че сделката ще наруши конкуренцията в електроразпределението. Въпросното решение на КЗК е в съдебна фаза, след като го обжалва и компанията на Гинка Върбакова, и ЧЕЗ, които сключиха предварителен договор за сделката през февруари. Делото по въпроса е насрочено през май 2019 г.  След това обаче Върбакова прехвърли собствеността си върху спорните според КЗК шест фотоволтаични парка и внесе ново искане в комисията да бъде оценен ефектът от евентуална сделка върху пазара. И да се разреши сделката. Това се случва през септември. На 18 октомври обаче антимонополният орган отказва да образува ново производство - защото вече се е произнесла по тази сделка и не вижда нови обстоятелства - най-общо казано. Освен това първото производство било в съдебна фаза, откъдето според КЗК следва, че \" Кой ли ще даде на г-жа Гинка Върбакова парите за ЧЕЗ? След като КЗК забавя сроковете да образува производство по второто уведомление на \"Инерком\", от компанията настояват за отговор. Той в крайна сметка е отрицателен - тоест КЗК отказва да се занимава пак със сделката, а компанията се обръща към съда. А магистратите на свой ред постановяват \" от страна на председателя на КЗК - в случая Юлия Ненкова.  Кой ли ще даде на г-жа Гинка Върбакова парите за ЧЕЗ? Кой ли ще даде на г-жа Гинка Върбакова парите за ЧЕЗ? Кой ли ще даде на г-жа Гинка Върбакова парите за ЧЕЗ?", "date": "2018.12.05", "title": "КЗК незаконосъобразно спряла нов опит на \"Инерком\" за сделка с ЧЕЗ"}
{"url": "http://clubz.bg/76734-budapeshta_pritiska_kiev_chrez_nato", "text": "Будапеща ще блокира и занапред дейността на Комисията Украйна-НАТО, използвайки това за инструмент в борбата за правата на унгарската общност в съседната страна. Това заяви унгарският външен министър Петер Сиярто след заседанията от първия ден на министерската среща на НАТО в Брюксел, предаде ТАСС. По думите му Унгария ще блокира работата на комисията, Украйна поиска свикване на комисията Украйна-НАТО, която служи за консултации на високо ниво между алианса и партньорската страна, след като Русия обстрелва и задържа три украински военни кораба близо до Керченския проток и арестува екипажите им на 25 ноември. Унгарският лидер Виктор Орбан, който гради в страната си “нелиберална демокрация”, е известен с близките си връзки с руския президент Владимир Путин. Министърът изтъкна, че защитата на малцинствените права е неотделима от проблемите на сигурността и стабилността. Унгария може да не използва \"правото си на вето, ако украниците направят необходимите стъпки за възстановяване на правата на унгарската общност, живееща на тяхна територия, както предвиждат двустранните споразумения и международното право. Топката е в полето на Украйна\", добави Сиярто. ТАСС припомня изострянето в унгарско-украинските отношения, след като президентът на Украйна Петро Порошенко подписа миналия септември закон, според който от 2020 г. в образователните учреждения на страната ще се преподава само на държавния език. Унгарската общност бе възмутена от решението на конституционния съд в Украйна, признал за противоконституционен закона, предоставящ на унгарския статут на регионален език. Напрежението нарасна отново заради видеозапис, показващ как унгарското консулство в Берегово издава унгарски паспорти на хора от Закарпатието. След това Киев реши да експулсира консула на тази страна от Берегово, където живеят много унгарци, а в отговор Будапеща обяви украински дипломат за персона нон грата. На този фон Будапеща заплаши да блокира евроатлантическата интеграция на Украйна и сближаването на страната с ЕС. Унгария официално лансира например преразглеждане на всички програми на НАТО в подкрепа на Украйна и блокира работата на Комисията Украйна-НАТО на равнище външни министри, пояснява ТАСС, цитирана от БТА.", "date": "2018.12.05", "title": "Будапеща притиска Киев чрез НАТО"}
{"url": "http://clubz.bg/76741-grigor_dimitrov_s_agasi_v_otbora_nova_raketa_i_novi_nadejdi", "text": "Григор Димитров ще започне 2019 г. с нов човек в щаба си - величието Андре Агаси, с нова ракета и нови надежди. Това става ясно от първата част от голямото му интервю за бТВ, екип на която посети първата ни ръкета в Монте Карло, където той живее между турнирите, а сега се готви за новия сезон. Григор: Няма да играя в София, това е частен турнир Извадка от разговора на журналистката Десислава Стоянова от предаването \"Преди обед\" с Григор разбуни духовете още снощи. Там той казва, че няма да играе на турнира \"София оупън\" в началото на февруари, тъй като го счита за \"частен турнир\" и очевидно пренебрегва, като причината за това остава неизяснена. Той не крие, че все пак е недоволен от представянето си през 2018-а: За Андре Агаси, който влезе в екипа му в края на сезона, Григор разкрива следното: Как е отпразнувал титлата в Лондон през миналата година? Григор се върна в детството си в Хасково.", "date": "2018.12.05", "title": "Григор Димитров с Агаси в отбора, нова ракета и нови надежди"}
{"url": "http://clubz.bg/76738-putin_ne_uchastvam_v_nehitrite_kombinacii_na_poroshenko", "text": "Президентът на Русия Владимир Путин заяви, че няма да отговори на опитите на украинския държавен глава Петро Порошенко да говори с него по телефона, защото не иска да участва в неговата предизборна кампания, предаде ТАСС. Руският лидер нарече действията на украинския си колега  , свързани  Така той отговори на журналистически върос, защо не отговаря на молбата на украинската страна за телефонен разговор. По неговите думи, Порошенко изкусно създава кризисни и провокационни ситуации и веднага прехвърля отговорността за направеното на Русия, след което  На 25 ноември възникна опасен инцидент в Керченския проток и се стигна до стрелба между руски катери и украински кораби. Край: Тръмп отмени срещата с Путин заради Керченския проток И двете страни взаимно се обвиняват за агресията и провокацията. Русия задържа три украински кораби и арестува 24 украински моряци, които са в затвор в Москва. Беше им предявено обвинение в незаконно пресичани на руската граница. ", "date": "2018.12.05", "title": "Путин: Не участвам в нехитрите комбинации на Порошенко"}
{"url": "http://clubz.bg/76739-bylgariq_za_pakta_za_migraciqta_na_oon_vyzdyrjame_se", "text": "Решено: позицията на България по Глобалния пакт за безопасна, регулирана и редовна миграция на ООН ще е \"въздържал се\". Това е решението на Министерския съвет от днес. Нещо повече - страната ни изобщо няма да участва със свои официални представители в Междуправителствената конференция за приемане на Пакта, която ще се проведе в Маракеш, Мароко, на 10 и 11 декември. При последващо гласуване на резолюция в Общото събрание на ООН за утвърждаване на вече приетия пакт Постоянният представител на Република България в ООН да гласува с „въздържал се“, се казва още в съобщението. Каракачанов видя в пакта за миграцията \"глобално преселение на народите\" И гарантира, че ще продължи да изпълнява вече съществуващите и поети международноправни задължения в областта на правата на човека, както и да упражнява засилен контрол на националните граници.  БСП пак по стъпките на Орбан и Тръмп - против Пакта за миграцията на ООН Очакваше се това да е в крайна сметка позицията на България, след като и представителите на по-малкия коалиционен партньор \"Обединени патриоти\", и опозицията от БСП, и дори президентът Румен Радев се обявиха твърдо против присъединяването ни към Пакта. Това е поредният международен документ, към който България отказва да се присъедини, въпреки че първоначалните намерения на представители на управляващите от ГЕРБ са били точно обратните. Първият бе т.нар. Истанбулска конвенция, която, за разлика от Пакта за миграцията, при приемането си поне би имала обвързващо правно действие.  Какво точно съдържа Пактът за миграцията, който България отхвърли? През октомври вицепремиерката и министър на външните работи Екатерина Захариева заяви, че страната ни подкрепя последния вариант на международния документ. От МВнР тогава казаха още, че в него са отразени въпроси от първостепенно значение за страната ни: по-ясното разграничение между легални и нелегални мигранти, възможността за търсене на отговорност (включително наказателна) при нелегално преминаване на границата, препотвърждаване на суверенното право на държавите сами да определят кого да допускат на своя територия, отбелязването на негативния ефект от нелегалната миграция. След атаката срещу документа - първо в средите на \"патриотите\", а после и от лидерката на опозицията от БСП Корнелия Нинова, след заседание на Коалиционния съвет на ГЕРБ и \"Обединени патриоти\" се реши, че страната ни няма да подкрепи Пакта на ООН. Само няколко дни по-късно обаче пред депутати от парламентарни комисии Екатерина Захариева, вътрешният министър Младен Маринов и представител на социалното министерство защитиха международния документ и излязоха с аргументи защо той би бил полезен. Но пък отказаха да кажат каква все пак ще е официалната позиция, която стана ясна днес.  Ще подкрепи ли България Пакта за миграцията на ООН? Това е мистерия Създаването на Глобалното споразумение за сигурна, огранизирана и редовна миграция бе договорено през 2016 г. след най-голямата мигрантска криза в Европа след Втората световна вайна и е записано като цел в т. нар.   която очертава подходите на страните членки на ООН към миграцията. През юли споразумението получи подкрепа от 192 от 193-те държави от ООН. САЩ, а след това Унгария, Полша и Австрия обявиха, че няма да подпишат пакта, защото застрашавал суверенитета им. Към позицията е напът да се присъедини и Чехия. Документът цели да създаде стратегия за защита на мигрантите, за интегрирането им, за връщането им по родните места и най-вече за изкореняване на причините, които водят до масова миграция. В средата на ноември пък говорител на Европейската комисия обяви, че ако държавите, които се оттеглят от подкрепапа за Пакта за миграцията на ООН, бяха прочели документа, нямаше да се оттеглят от него. Говорителят уточни, цитиран от БТА, че предава мнението на председателя на ЕК Жан Клод Юнкер по темата. БСП пак по стъпките на Орбан и Тръмп - против Пакта за миграцията на ООН Какво точно съдържа Пактът за миграцията, който България отхвърли? Ще подкрепи ли България Пакта за миграцията на ООН? Това е мистерия", "date": "2018.12.05", "title": "България за Пакта за миграцията на ООН: Въздържаме се"}
{"url": "http://clubz.bg/76743-tirovete_shte_mogat_da_plashtat_predvaritelno_tol_taksa_po_zaqven_marshrut", "text": "При предварително плащане на тол такса ще се издава маршрутна карта, която позволява на тежкотоварното превозно средство да премине еднократно разстояние в обхвата на платената пътна мрежа от начална до крайна точка, с предварително посочени междинни точки, които не могат да бъдат повече от четири. Това е предвидено в приетата от правителството днес Наредба за условията, реда и правилата за изграждане и функциониране на смесена система за таксуване на различните категории пътни превозни средства на база време и на база изминато разстояние. Правителството отпусна 2.08 милиона за тол системата От 1 януари електронни стикери сменят хартиените винетки, но цените няма да бъдат променяни. За леките автомобили се въвежда и уикенд винетка, която ще важи от 12 часа в петък до 23.59 часа в неделя на същата седмица. До 16 август догодина винетка ще трябва да имат и водачите на тежкотоварни автомобили, а след тази дата те ще плащат тол такса. Маршрутна карта могат да използват водачите на автомобили с тегло над 3,5 т, които не разполагат с бордово устройство или такова за спътниково позициониране, с което да се проследи изминатото разстояние, и не са сключили договори с доставчик на услуга за електронно събиране на такси за изминато разстояние или с доставчик на декларирани данни. Маршрутна карта може да бъде купена не по-рано от 7 календарни дни преди датата на пътуването, като е валидна за срок от 24 часа от декларираната начална дата и час на пътуването. Тя ще може да се купи по електронен път, чрез картово разплащане на терминали за самотаксуване или в пунктовете за продажба. Пътната агенция с нов орган заради тол системата Размерът на тол таксата ще се определя въз основа на заявените начални, междинни и крайни точки на пътуване. Така ще се позволява и преминаването по платените републикански пътища при временна невъзможност да се ползва вече монтирано бордово устройство. Системата ще изчислява автоматично дължимата такса за изминат участък, която ще се плаща предварително, според данните за превозното средство, маршрута и планираната дата на пътуване. Тол таксата за автомобили с тегло над 3,5 т ще се начислява в зависимост от действително изминатото разстояние, което ще се определя с точност до 100 метра. В случай че е установено, че дадено пътно превозно средство се е намирало последователно в две отделни точки на платената пътна мрежа, се приема, че е изминало разстоянието между тях, преминавайки по найкраткия маршрут. Нивата на тол таксите ще се променят според екологичните категории на моторните превозни средства. Предвижда се възможност при промяна на регистрационния номер на лек автомобил тя да бъде заявена в централното или в областните управления на Агенция \"Пътна инфраструктура\", или по електронен път до три работни дни. Отговорността при неправилно декларирани данни относно регистрационния номер на пътното превозно средство, категорията му или периода на валидност на винетната такса, е съответно на собственика или ползвателя, като в случай на неправилно декларирани данни, се счита че за пътното превозно средство не е заплатена дължимата винетна такса. Шофьорите няма да показват бележки за платена електронна винетка Наредбата определя правомощията на Агенция \"Пътна инфраструктура\" като лице, събиращо пътните такси, изискванията за регистрация към доставчиците на Европейска услуга за електронно събиране на такса за изминато разстояние, както и тези за регистрация към националните доставчици на услуги за електронно събиране на тол такси и доставчиците на декларирани данни. Пътната агенция с нов орган заради тол системата Шофьорите няма да показват бележки за платена електронна винетка", "date": "2018.12.05", "title": "Тировете ще могат да плащат предварително тол такса по заявен маршрут"}
{"url": "http://clubz.bg/76744-faraj_napusna_partiqta_si", "text": "Бившият лидер на Партията за независимост на Обединеното кралство (ЮКИП) Найджъл Фараж обяви, че напуска партията, която по думите му е станала неузнаваема заради все по-голямото й отваряне към екстремисти и расисти, предадоха Франс прес и Асошиейтед прес, цитирани от БТА. Фараж споменава несъгласието си с нарастващата радикализация на партията, което приписва на начина на управление на сегашния лидер Джерард Батън. Той пък е назначил за свой съветник антиислямския крайнодесен активист Томи Робинсън.", "date": "2018.12.05", "title": "Фараж напусна партията си"}
{"url": "http://clubz.bg/76724-tajms_miropomazaniqt_makron_plashta_za_visokomerieto_si", "text": "Френското правителство ще защити днес плана си за изход от кризата пред Националното събрание, ден след обявените мерки, целящи да се успокоят протестиращите \"жълти жилетки\" и да се предотврати опасността от нов уикенд на насилие, предаде Франс прес. \n\tПремиерът Едуар Филип ще излезе днес следобед пред депутатите с декларация \"за екологичната данъчна система и нейното отражение върху покупателната способност\". Същото изявление е предвидено за утре пред Сената. \n\tВчера правителството обяви отлагане с 6 месеца на екотаксата за горивата, замразяване на цените на тока и битовия газ през зимния период и отказ от засилване на техническите проверки на автомобилите поне до лятото. \n\tМерките представляват отстъпление за правителството, което до последно изтъкваше твърдата си решимост да запази курса към фискална система на екологичния преход. \n\tПрезидентът Еманюел Макрон и премиерът в крайна сметка решиха, че това е необходимо след три седмици блокади в цяла Франция и две съботи на размирици, най-вече в сърцето на Париж. \n\tЗасега обаче продължават призивите в интернет за нова мобилизация и тази събота. \n\tОтлагането на екотаксите подхранва съмненията в способността на Франция да ограничи бюджетния си дефицит под определения от ЕС праг от 3 процента от БВП през 2019 година, отбелязва АФП. Във Вашингтон президентът на САЩ Доналд Тръмп се изказа иронично по адрес на френския си колега Макрон заради отстъпките пред \"жълтите жилетки\", изтъквайки, че това доказва, че парижкото споразумение за климата е обречено на неуспех. Президентът Доналд Тръмп заяви, че решението на Еманюел Макрон да отложи повишаването на данъка върху горивата след масовите протести оправдава собственото му решение да изтегли САЩ от международното снпоразумение за климата, предаде Асошиейтед прес. Британски и американски издания се спират на развоя на протестите срещу повишаването на данъците във Франция и отстъпките, направени от правителството на премиера Едуар Филип.  Еманюел Макрон плаща за високомерието си, пише в коментар лондонският в.  . Президентът се домогна до властта като радетел за френско възраждане, вярвайки, че е миропомазан да изхвърли стария ред, пише изданието. Забързан да прави реформи, новият президент допусна, че победата му с 66 процента от гласовете му дава мандат да промени Франция по модерен и либерален начин. Вчера обаче Макрон се огъна под натиска на триседмичния бунт, но отстъпките, които направи, бързо бяха отхвърлени от протестиращите, които заявиха, че все още планират демонстрация в събота. \n\tБританският в.   пише, че кризата на Макрон във Франция е опасна за цяла Европа. Екстремистките сили ликуват заради затрудненото положение на президента, коментира изданието. А крайната им цел е да поемат управлението на целия континент. В името на Европа, Макрон се нуждае от помощ, а не от презрение или омраза, подчертава всекидневникът. Според него, младият реформистки лидер, обещал \" , се бори на кормилото на държава, която бързо се превръща отново в  . Многозначителен момент миналата седмица беше, когато през почивните дни протестиращите обезобразиха лицето на статуята на Мариана - символът на републиката, до Триумфалната арка в Париж, припомня вестникът. Ако тези страсти се разгръщат във Франция, ще бъде засегнат и целият континент, а не само политическата кариера на един човек, смята авторът на \"Гардиън\". В.   отбелязва, че Макрон не е успял да преодолее уклона на френските президенти да правят резки завои, макар че често е обвинявал предшествениците си, че като са се съгласявали прекалено лесно да правят обратни завои, не са позволили Франция да модернизира икономиката си и социалната държава и са причина за общественото презрение срещу политическите елити. Сега обаче Макрон направи своето отстъпление, за да спаси програмата си от реформи и вероятно и президентството си.  В.  изтъква, че протестиращите във Франция са част от глобална ответна реакция срещу данъците, свързани с климатичните промени. Единственото най-ефективно оръжие в борбата срещу промените в климата са данъците - налагане на разходи на онези, които увеличават парниковия ефект, смятат икономистите. Но както научи през последните три седмици френският президент Еманюел Макрон, въвеждането на такива данъци може да се превърне в политическа експлозия. Макрон едва ли е сам в безсилието си. Лидери в САЩ, Канада, Австралия и навсякъде по света се изправиха пред яростна опозиция в усилията си да наложат цени на въглеродните емисии. Но френският обрат беше особено обезсърчителен за специалистите по промените в климата, защото се случи точно когато делегати от цял свят се събираха в Катовице за голяма конференция, за да дадат тласък на мерките за опазване на климата.  , посочи Брюно Котре - изследовател от Парижкия институт за политически проучвания. Стане ли дума за околната среда, гражданите виждат най-вече наказателни политики, още и още данъци. Никой няма решение, и само можем да наблюдаваме бедствието, случило се във Франция заради това\". БТА", "date": "2018.12.05", "title": "\"Таймс\": Миропомазаният Макрон плаща за високомерието си"}
{"url": "http://clubz.bg/76736-prokuraturata_ustanovi_nqma_vinoven_za_urana_v_haskovo", "text": "Районна прокуратура-Хасково прекратява производството за евентуалното наличие на завишени количества уран в питейната вода на Хасково. Това става ясно от съобщение на държавното обвинение. Властта обеща до края на ноември Хасково да пие чиста вода Делото се водеше по рядко употребявания \"чернобилски\" чл. 353а от НК - за   По него присъдата би била лишаване от свобода до пет години и глоба от сто до хиляда лева. На 19.04.2017 г. Районна прокуратура – Хасково образува разследване, затова, че в периода от 28.10.2016 г. –  04.04.2017 г., в гр. Хасково, длъжностно лице, в кръга на служебните си задължения е укрило информация за състоянието на околната среда и нейните компоненти, а именно за наличието на високо съдържание на уран и обща алфа активност в подземни води от сондажи на Помпена станция „Хасково – 1“, поясняват от държавното обвинение. Оттам обаче стигат до следния извод, след като е изискана значителна по обем документация от разпитани свидетели и са напарвени 90 проби: Експертите от БАН, изготвили комплексната експертиза по делото са категорични, че изследваните води съответстват на изискванията, предвидени с Наредба № 9. от 2001 г. за качеството на водата. \"Да пуснеш слух, че водата в София е отровена, е отвратително\"  Затова прокуратурата, която започна разследване след като се самосезира по медийни публикации, сега прекратява наказателното производство. \"Да пуснеш слух, че водата в София е отровена, е отвратително\"", "date": "2018.12.05", "title": "Прокуратурата установи: няма виновен за урана в Хасково"}
{"url": "http://clubz.bg/76733-pod_natiska_na_cacarov_kabinetyt_zapochva_pregovori_za_bansko_s_yulen", "text": "След като главният прокурор Сотир Цацаров заплаши от телевизионния ефир, че ще търси отговорност от правителството, ако в спешен порядък не бъдат предприети мерки за изменение на договора за концесията на ски зоната в Банско, днес кабинетът взе решение в тази посока.  На редовното си заседание правителството възложи на министъра на околната среда и водите Нено Димов да проведе преговори с \"Юлен\" АД за изменение и допълнение на концесионния договор, но така, че да се съобрази с препоръките на прокуратурата, която в началото на годината откри нарушение по отношение на дадената на \"Юлен\" площ за стопанисване и реално използваната. Цацаров смело обяви мерки срещу министри, че и срещу кабинета Както е известно, договорът с \"Юлен\", мажоритарният дял от която доскоро държеше кипърската офшорка Маренго Трейдинг, а сега офшорката ТАК Сървисиз, е подписан в далечната 2001 година, като не е актуализиран и е по условията на тогавашния закон за подземните богатства. От години природозащитниците алармират, че концесионерът, зад когото се смята че стои собственикът на ПИБ и председател на федерацията по ски Цеко Минев, се разпростира на площ от 165 ха при определени му по договор 95,5 ха. Срещу това плаща концесионна такса от средно 270 000 лева на година  Проверка на прокуратурата по сигнал на „Зелените“ потвърди тези заключения и поиска от кабинета да ревизира договора с \"Юлен\", което и досега не се е случило. През 2017 година, предколедно, Нено Димов и бившият вече вицепремиер, сега депутат – Валери Симеонов, се опитаха да прокарат на тъмно, без предварително обществено обсъждане, изменение в договора за концесията на ски зоната. Внесоха анекс, който Министерският съвет трябваше да одобри. Това се случва малко преди парламентът да гласува новият закон за концесиите, за който тогава се гарантираше, че ще привнесе повече прозрачност при раздаването на държавните земи за стопанисване. Законът вече е в сила. Вечерта преди разглеждането на тази точка обаче проектоанексът изтече в медийното пространство, като с него на „Юлен“ се даваха повече земи срещу 30% скок на таксата. И екозащитниците веднага реагираха: „увеличават площта, в която може да се сече и застроява Национален парк „Пирин“ десетократно – от 99,5 ха на близо 1000 ха“. Цацаров пише до Борисов: Променете договора с \"Юлен\" (ПЪЛЕН ТЕКСТ) На следващия ден, раздразнен от медийните публикации, премиерът Бойко Борисов нареди точката да бъде отложена. И такава си е до днес. Междувременно се случиха две други неща, които спомогнаха за протакането. Едното е, че в началото на 2018 година прокуратурата започна проверката си за ски зоната, а другото е, че паралелно с проекта за анекс, Димов и Симеонов бяха предложили и частично изменение в Плана за управление на парк „Пирин“, с което се дава възможност за строителство и за извършване на водохващания на 48% от територията на целия парк. Това се случи в последния работен ден на правителството преди Нова година и доведе до вълна от протести. Решението бе мотивирано със строителството на т.нар. втора кабинка. Проект за таква все още не е видял бял свят. Според решението на МС 48на сто от територията на парк \"Пирин\" се отварят за застрояване, тъй като такива дейности се разрешават в Зоната за сгради и съоръжения (0,6% от парка), Зоната за туризъм (2,2% от парка) и в Зоната за опазване на горските екосистеми и отдих (45,2% от парка). Кабинетът жали отмененото от съда решение за Пирин За това изменение от екоминистерството твърдят, че няма нужда от извършване на екологични оценки. Така казусът бе отнесен от екозащитниците в съда. Тричленен състав на Върховния административен съд (ВАС) отсъди, че министерството трябва да назначи екооценки и също като еколозите изрази „съмнение“, че ако в парка се правят водохващания, то ще е за целите на питейните нужди, а не за захранването на ски пистите с изкуствен сняг. Законът разрешава водохващания да се правят само за питейни нужди, но е факт, че за сегашните писти има изградени съоръжения за сняг. ВАС попита също така какво налага да се прави частично изменение в плана за управление на парка, след като в момента се разработва нов план. МОСВ обаче обжалва това решение като към момента се чака произнасянето на петчленния състав на съда.  Въпросът с плана и този с концесията са свързани, защото правителството реши докато ВАС не се произнесе окончателно за плана за управление, да не се изменя и договорът за концесия с „Юлен“. Докато текат делата прокуратурата излезе с резултат по собствената си проверка. И с две препоръки към правителството: Така стигаме до брифинга на Нено Димов в края на миналия месец, когато от прокуратурата, във връзка с участието на Цацаров в \"Шоуто на Слави\" (където обвинител номер едно размаха пръст на кабинета), излязоха със съобщение, че и този ноември са направили запитване до МС докъде са стигнали с процедурата по изменението на договора, а Нено Димов реши да свика спешна пресконференция. За да обяви, че министерството не може да се справи с координатите, заложени в договора като площ за стопанисване. И последваха „но“-тата. Според цитираните координатни точки от 1 до 252, площта за ползване била 818 ха, а според Териториалния устройствен план (ТУП) – 1075 ха. А \"Юлен\" ползва 165 ха. \"На екоминистъра Нено Димов напомняме...\" Или както преди време Димов и Симеонов констатираха - площта на концесията била \"ориентировъчна\". Констатираха още: че в стария закон понятията \"концесионна площ\" и \"концесионна територия\", не съществуват, което води до проблеми при установяването на обекта на концесията. Отделно към момента на сключването на договора с \"Юлен\" не е имало легална дефиниция и за \"ски писта\". Следователно още изначално на държавата не й е било ясно какво влиза в този договор - от площта през пистите и съпътстващите ги съоръжения. И прехвърли отговорността към предшественика си, подписал договора през 2001 година - Долорес Арсенова (въпреки че самият той по това време бе на отговорни позиции в министерството). Валери Симеонов: Вторият лифт на Банско е благотворителен жест Иначе за пореден път Димов заяви, че не знаел кой стои зад „Юлен“. Общувал си само с представители на фирмата. Министърът наблегна на това, че държавата смята да измени договора така, че да се увеличи концесионното плащане. Според първоначалния вариант, онзи предложен на тъмно, прогнозната концесионна такса за следващите три години трябваше да е 350 000 лева. За сравнение, при сегашните условия \"Юлен\" е плащала малко над 274 000 лв. през 2014 г., 261 000 през 2015 г., а за 2016 година - 270 000 лв. Или държавата ще получава около средно 80 000 лева повече на година от стопанисването на най-големия ни ски курорт. В новото споразумение бяха предвидени и глоби за концесионера при неизпълнение и на други клаузи, извън плащането на таксата, каквито досега нямаше. Цацаров пише до Борисов: Променете договора с \"Юлен\" (ПЪЛЕН ТЕКСТ) Кабинетът жали отмененото от съда решение за Пирин \"На екоминистъра Нено Димов напомняме...\" Валери Симеонов: Вторият лифт на Банско е благотворителен жест", "date": "2018.12.05", "title": "Под натиска на Цацаров: кабинетът започва преговори за Банско с \"Юлен\""}
{"url": "http://clubz.bg/76735-21_lipsi_po_temata_za_vyzduha", "text": "Духна вятър. Хората си отдъхнаха. И общинарите си отдъхнаха. Размина се... До следващия път… Само припомням Големия смог в Лондон от 1952 г., когато загиват около 12 000 човека, а над 100 000 продължават да имат тежки здравословни проблеми с години. За да избегнем подобен сценарий, трябва да променим подхода си към кризата. В основата на всяка криза стоят липси. Конструктивно, ето някои липси, които стоят в основата на кризата с въздуха в София: 1. Липсва апаратура за измерване. Във всеки район на София. При 1.5 млрд годишен бюджет, това е странно. \n\t2. Липсва методология за подобно измерване. \n\t3. Липсва критичност от страна на БАН. Срам за академиците. \n\t4. Липсват прогностични модели. Хората модели на Вселената направиха как се разширява за милиарди години, ние за вятъра пет дена напред не можем. \n\t5. Липсва аварийна предупредителна система. Вече има подобни системи за земетресения, ние за мръсен въздух не можем да направим. \n\t6. Липсват данни – колко са хората в София, колко са колите в София, колко хора с какво се топлят, какво количество енергия е нужно, какви енергоизточници са налични… \n\t7. Липсва анализ на причините за замърсяването. Битово горене, транспорт, фабрики, чистота на улиците, ремонти и строежи, изгаряне на отпадъци в промишлени сгради, . \n\t8. Липсват систематичен подход. \n\t9. Липсват целогодишни мерки. Ама мерки на общината. А не само тя да дава предписания какво ние да правим или не. Ако само гражданите ще взимат мерки, то за какво ни е общината. \n\t10. Липсват подземни паркинги. \n\t11. Липсва реформа, приватизация или поне някакво развитие на Топлофикация София. \n\t12. Липсва идея за модернизация на топлоподаването в града. \n\t13. Липсва мислене за нови подходи. Иновации, такива сложни неща... \n\t14. Липсва модернизация на градския транспорт, развитие на електромобили или трамваи или тролейбуси или каквито и да заместители на ДВГ. \n\t15. Липсва системна програма за озеленяване и засаждане на дървета по всички булеварди. \n\t16. Липсва информация за пясъчни бури, започнали да идват до нас през последните години. \n\t17. Липсва редовно почистване на улиците. \n\t18. Липсва система за извозване на снега, след третиране с пясък. \n\t19. Липсва план за газификация или друго енергийно решение на огромна площ от софийската котловина. \n\t20. Липсва желание за работа с гражданските организации, привличането им към решаването на проблемите, липсва кризисен щаб. \n\t21. Липсва признание от страна на общинските власти, че има системен проблем. Това е далеч от изчерпателен списък. Но ако се тръгне от решаване на тези липси, може би ще сме с една крачка по-близо до чистия въздух. А даже и да има налични някои от изброените, те не са публични, не са в отворен формат, не са удобни за използване, не предразполагат към съставяне на модели и предложения за решение. Май трябва да напомня, 21-и век сме, не 19-и. Надявам се общинарите да го разберат по-бързо…", "date": "2018.12.05", "title": "21 липси по темата за въздуха"}
{"url": "http://clubz.bg/76723-trymp_ironizira_makron_zaradi_otlojenata_ekotaksa", "text": "Президентът Доналд Тръмп заяви, че решението на Еманюел Макрон да отложи повишаването на данъка върху горивата след масовите протести оправдава собственото му решение да изтегли САЩ от международното снпоразумение за климата, предаде Асошиейтед прес, цитирана от БТА.     Бой и пламъци под Триумфалната арка в Париж (ВИДЕО) Изправено пред бунта на \"жълтите жилетки\" против фискалната и социалната политика, френското правителство обеща днес да преоцени ефективността на оспорваната реформа на данъка върху състоянието на най-заможните граждани, съобщи \"Франс прес\".  \"Жълтите жилетки\" - черни лебеди за Макрон Запитан за възможно възстановяване на данъка върху богатството, което много от демонстрантите искат, говорителят на правителството Бенжамен Гриво остави вратата отворена: Вчера правителството на приемиера Едуар Филип съобщи, че замразява прибавянето на новата екотакса към цените на горивата с шест месеца. \"Жълтите жилетки\" победиха - бензинът няма да поскъпва Данъкът върху богатството, с който се облагаше цялото състояние, беше трансформиран миналата година в данък само върху недвижимите имоти. По този начин собствениците на големи портфейли с акции бяха освободени от него. Левицата протестира, че това е \"подарък за богатите\". Шок във Франция: Макрон изправен пред най-тежката си криза Гриво каза, че парламентът може да преразгледа мярката най-рано през есента на 2019 година, защото трябват от 18 до 24 месеца, за да бъде оценен пълният й ефект. Ще се отнася до екотаксата върху горивата, той каза, че ако правителството не намери решение в преговори със социалните партньори, ще се откаже да повишава цените на горивата.  \"Жълтите жилетки\" - черни лебеди за Макрон \"Жълтите жилетки\" победиха - бензинът няма да поскъпва Шок във Франция: Макрон изправен пред най-тежката си криза", "date": "2018.12.05", "title": "Тръмп иронизира Макрон заради отложената екотакса"}
{"url": "http://clubz.bg/76720-mishka_s_mishka_shte_ti_schupq_rycete_i_shte_gi_zavra_v_g", "text": "Така Кирил Костов, свидетел по делото \"Суджукгейт\", е бил заплашен от Люцкан Малджиев, син на Петър Малджиев, който е близък до бившия депутат от ГЕРБ Живко Мартинов. През миналата година Мартинов напусна парламента, след като бе обвинен за това, че е изнудвал търговец на месо да даде 4 тона суджук с обяснението, че те са за премиера Бойко Борисов. Суджуци, полиграф, Мерцедес, ревящи работници, скъсана партийна книжка За заплахата разказа самият Костов пред бТВ. След като бе призован да не използва нецензурни думи в ефир, той заяви: С тези примери Костов илюстрира заплахите, на които са подложени свидетелите по \"Суджукгейт\". Той допълни, че семейството му е било \"подлудено\", тъй като цяло лято е било проверявано от държавни институции. Дори осъдили Агенцията по храните, защото незаконно е затворила обект на съпругата на Костов. Той все пак изтъкна, че земеделският министър Румен Порожанов е пратил хора да му се извинят. Костов показа в студиото документ, който съдържа препоръка от местната организация на ГЕРБ по времето, когато тя е била ръководена от Живко Мартинов, за постъпване на работа. В нея се казва следното: Има и печат на партия ГЕРБ, и подпис на Мартинов. Костов каза, че е напуснал ГЕРБ именно защото не е можел да се съгласи с хора като Мартинов и тяхното кадруване в държавната администрация. Самият Мартинов се включи по телефона и каза, че му е известно за съществуването на този документ. Той изтъкна, че никога не е подписвал и подпечатвал подобни препоръки, случаят бил стар и нямал време да разследва злоупотребата. Друг свидетел по делото Людмил Ганчев пък разкри, че е бил запашван от Петър Малджиев. Ганчев бил принуждаван от един от обвиняемите по \"Суджукгейт\", тогавашният полицейски шеф Веселин Колев, да предложи подкуп на съдия от Районен съд-Добрич с цел магистратът да бъде компрометиран.", "date": "2018.12.05", "title": "\"Мишка с мишка, ще ти счупя ръцете и ще ги завра в г...\""}
{"url": "http://clubz.bg/76721-moskva_shtqla_da_otgovori_na_sasht_ako_napusnat_qdreniq_dogovor", "text": "Русия няма да остави без отговор излизането на САЩ от Договора за ликвидиране на ракетите със среден и малък обсег (РСМО). Това заяви днес началникът на руския Генерален щаб Валерий Герасимов на брифинг за чуждестранните военни аташета, предаде ТАСС. САЩ излизат от Договора за ракетите със среден обсег Според шефа на руския Генщаб изявлението на американския президент Доналд Тръмп, че Щатите смятат да напуснат този договор, е опасна стъпка, която може  За да спазят изискванията на Договора за стратегическите нападателни оръжия (СТАРТ-3, бел. ТАСС), САЩ са преоборудвали част от своите стратегически нападателни въоръжения, разположени на 14-те си подводници тип \"Охайо\" и на 41 тактически бомбардировача Б-52Ейч, и едностранно са ги изключили от обсега на това споразумение, каза началникът на руския Генщаб. Тръмп ще вади САЩ от ракетен договор с Русия. Москва: Това е много опасна стъпка Според Валерий Герасимов това дава възможност на Щатите \"в най-кратки срокове да засилят потенциала на своите стратегически нападателни сили и да увеличат броя на бойните заряди с над 1200 единици\". Русия е против разрушаването на Договора за ликвидиране на ракетите със среден и па-малък обсег, но ще бъде принудена да отговори, ако САЩ го напуснат. Това заяви президентът на федерацията Владимир Путин в отговор на журналистически въпрос, предаде ТАСС. \n\tОще преди Вашингтон да обяви, че излиза от този договор, Конгресът на САЩ отпусна средства за научно-изследователски опитно-конструкторски разработки с цел създаване на такива ракети, отбеляза руският лидер, пише БТА.  Тръмп ще вади САЩ от ракетен договор с Русия. Москва: Това е много опасна стъпка", "date": "2018.12.05", "title": "Москва щяла да отговори на САЩ, ако напуснат ядрения договор"}
{"url": "http://clubz.bg/76732-sydiqta_ot_macha_slaviq_cska_sofiq_e_nakazan", "text": "Съдийската комисия на БФС обяви, че наказва съдията Волен Чинков, ръководил столичното дерби \"Славия\" - ЦСКА-София (1:0) от 17-ия кръг. Не става ясно каква е санкцията на рефера, но е много вероятно той да почива до края на календарната година, тъй като е ваден от нарядите за Първа лига и по-рано през есента. \"Славия\" помрачи настроението на ЦСКА-София преди сблъсъка с \"Лудогорец\" Чинков допусна грешки в ущърб и на двата отбора, но повече ощети \"червените\", които претендират за поне две неотсъдени дузпи за тях.  Съдийската комисия обикновено не съобщава за наказания подопечните си. Ясно е каква е целта сега - да се потуши напрежението преди утрешния мач ЦСКА-София - \"Лудогорец\" и да се покаже, че реферските босове все пак \"вземат мерки\". Шеф на \"Левски\" \"емоционално\": Искам преиграване на мача с \"Черно море\" (ВИДЕО) По-рано през сезона недоволство от арбитри изрази и \"Левски\", като изпълнителният директор на клуба Красимир Иванов дори си позволи да присъства на пресконференция, дадена от шефа на СК Йордан Сталев. Шефът на съдиите: Рефери са заплашвани, прокуратурата знае Шеф на \"Левски\" \"емоционално\": Искам преиграване на мача с \"Черно море\" (ВИДЕО) Шефът на съдиите: Рефери са заплашвани, прокуратурата знае", "date": "2018.12.05", "title": "Съдията от мача \"Славия\" - ЦСКА-София е наказан"}
{"url": "http://clubz.bg/76725-trevoga_za_cunami_v_yujniq_pasifik", "text": "Жителите от крайбрежни райони на архипелага Нова Каледония и на Вануату в Тихия океан получиха съобщения да се евакуират заради опасност от цунами след силно земетресение в района, предаде Франс прес. Трусът с магнитуд 7,5 стана край източните брегове на френския архипелаг Нова Каледония. По данни на Геофизичния институт на САЩ епицентърът му е бил на 160 км източно от град Тадин, на дълбочина 10 км. Тихоокеанският център за предупреждения за цунами съобщи, че са възможни вълни цунами от един до три метра по някои брегове на Нова Каледония и Вануату, и до един метър на остров Фиджи.  ", "date": "2018.12.05", "title": "Тревога за цунами в южния Пасифик"}
{"url": "http://clubz.bg/76730-sofiq_smenq_otoplenieto_na_5000_domakinstva", "text": "Съвсем навреме - след два дни в София, в които въздухът не ставаше за дишане, кметицата на София Йорданка Фандъкова съобщи за нов проект, с който общината ще смети отоплителните инсталации на около 5000 домакинства в града. Европейската комисия е одобрила проект на Столичната община за целта, съобщи Фандъкова, която бе в Министерския съвет днес.  Част от София вече диша Според данни от общината към момента домакинствата в София, които се топлят на твърдо гориво, са около 50 000. Една от причините за опасно мръсния въздух е именно отоплението на твърдо гориво, смятат от общината. Екпрести пък твърдят, че един такъв комин \"цапа\" колкото 18 неекологични автомобила.  Фандъкова се похвали, че във вторник - 4 декември, когато общината въведе т.нар. \"зелен билет\" от 1 лев, за да стимулира гражданите да ползват градския транспорт, от услегата са се възползвали 74 478 столичани. Най-много \"зелени билети\" са закупени от касите на метрото – 38 362, останалите са продадени на касите на Центъра за градска мобилност и шофьорите на градския транспорт, както и онлайн.  Столичани купиха 40 000 \"зелени билета\" до обед \"Центърът за градска мобилност има готовност за незабавна реакция да пусне нов „зелен билет“, ако има необходимост. Напомняме, че това е само една от многото мерки за ограничаване на замърсяването с фини прахови частици на въздуха, се казва още в съобщението.  Заявленията идват на фона на протест пед Столичната община заради системно мръсния въздух в града до опасни за здравето нива. Сред исканията на недоволните е да се осигури напълно безплатен транспорт в дните със замърсяване, както и органичания за ползване на лични автомобили.  Фандъкона обяви, че се е запознала с част от исканията. И добави, цитирана от \"Фокус\": Столичани купиха 40 000 \"зелени билета\" до обед", "date": "2018.12.05", "title": "София сменя отоплението на 5000 домакинства"}
{"url": "http://clubz.bg/76729-i_slovakiq_izgoni_ruski_diplomat_zaradi_shpionaj", "text": "Словакия е изгонила руски дипломат заради подозрения в шпионаж. Това съобщи днес радио “Свобода”, позовавайки се на информация на словашкото правителство. То е взело решението за мярката възоснова на данни от военното разузнаване. По думите на министър-преседателя Петер Пелегрини, от неназования сътрудник на руското посолство в Братислава е било поискано да напусне страната на 22 ноември. Той си е заминал в рамките на 48 часа. Изгоненият дипломат е заподозрян в шпионаж. Русия още не е коментирала съобщението на Пелегрини. Не 3 декември чешката служба за сигурност публикува доклад, който обвинява Русия в кибератаки срещу чешкото министерство на външните работи. Документът нарича действията на Русия главна заплаха за сигурността на Чехия - по-голяма от терористичните организации, организираната престъпност и екстремистките сили в самата страна, отбелязва радио “Свобода”. Прага: Русия е опасност за Чехия и ЕС То припомня, че в средата на ноември австрийските медии съобщиха за задържането на пенсиониран военен, заподозрян в шпионаж в полза на Русия. Той заработил €300 000 за 20 години, през които предавал на руснаците сведения за австрийските артилерийски системи и авиация и за миграционната криза. Въпреки самопризнанията му съдът реши да не го арестува. Австрия разследва бивш военен за шпионаж в полза на Русия През пролетта на тази година Холандия задържа група предполагаеми руски шпиони и ги изгони от страната. След това САЩ, Великобритания, Холандия и още няколко държави обвиниха военното разузнаване на Русия в кибератаки по целия свят. Москва отхвърли обвиненията. Лондон: Руското ГРУ използва зловреден софтуер в България и прави кибератаки по цял свят   Австрия разследва бивш военен за шпионаж в полза на Русия Лондон: Руското ГРУ използва зловреден софтуер в България и прави кибератаки по цял свят", "date": "2018.12.05", "title": "И Словакия изгони руски дипломат заради шпионаж"}
{"url": "http://clubz.bg/76728-lyupko_petrovich_veche_e_v_cska_sofiq", "text": "Очакваното от дни назначение на Люпко Петрович в ЦСКА-София вече е факт - клубът го обяви на официалния си сайт. Човекът, извел \"Цървена звезда\" до спечелване на Купата на европейските шампиони през 1991 г., ще работи като консултант на ст. \"Българска армия\".  В информацията се казва, че сърбинът   За последно 71-годишният специалист работеше в Руанда, където спечели трофей. Той се присъединява към своя сънародник Нестор Ел Маестро, на когото някога е водил курсове.  \"Славия\" помрачи настроението на ЦСКА-София преди сблъсъка с \"Лудогорец\" Люпко Петрович има четири престоя начело на \"Левски\". За последно той тренираше \"сините\" през сезон 2016/2017 и ги напусна, когато бяха лидери в класирането и без загуба в Първа лига. Причината бе конфликт с тогавашния спортен директор Станислав Ангелов. Петрович има четири периода и в \"Литекс\". През декември 2015-а той бе наставник на \"оранжевите\", когато бяха извадени от терена на мач срещу \"Левски\" на \"Герена\". Сърбинът е в много близки отношения със собственика на ЦСКА-София Гриша Ганчев. Съдия именник ще ръководи ЦСКА-София - \"Лудогорец\" Утре \"червените\" приемат \"Лудогорец\" във възлов мач от Първа лига. Съдия именник ще ръководи ЦСКА-София - \"Лудогорец\"", "date": "2018.12.05", "title": "Люпко Петрович вече е в ЦСКА-София"}
{"url": "http://clubz.bg/76705-banqta_na_bsp_vs_kolturata_na_gerb", "text": "Дайте на ГЕРБ терен и кранче от оперативна европейска програма и те ще построят път, стадион, пеещ фонтан... или някоя полифункционална \"Арена\". Дайте на БСП проект на ГЕРБ и те ще го оспорят, защото така разбират ролята си на опозиция - или по-скоро на вечната втора (не съпруга, политическа сила). Все да \"не\"-кат. Дори когато заприличват на опортюнисти. Плач по БСП ГЕРБ е живата вода на България. Пийте до дъно Столичното кметство строи 2 зали за 10 милиона в Централна баня Подуянската баня тясна за \"Сфумато\" е ГЕРБ е живата вода на България. Пийте до дъно Столичното кметство строи 2 зали за 10 милиона в Централна баня Подуянската баня тясна за \"Сфумато\" е", "date": "2018.12.05", "title": "Банята на БСП vs кОлтурата на ГЕРБ"}
{"url": "http://clubz.bg/76712-rivyr_plejt_i_boka_huniors_vse_pak_shte_igraqt_v_madrid", "text": "По всичко изглежда, че прословутият финален реванш за Копа Либертадорес между \"Ривър Плейт\" и \"Бока Хуниорс\" все пак ще се играе в Мадрид в неделя от 21:30 часа наше време. Двата вечни аржентински съперника не искаха да пропътуват над 10 000 км, за да излъчат шампиона на Латинска Америка на стадиона на \"Реал\" - \"Сантяго Бернабеу\", но днес се очаква да пристигнат в испанската столица. Поне това обявиха от двата лагери, вече имат запазени хотели и тренировъчни часове. Суперкласико ще се играе в Мадрид - на 10 000 км от Буенос Айрес Първият мач на арената на \"Бока\" завърши 2:2. На 24 ноември трябваше да се играе ответната среща на ст. \"Монументал\" в Буенос Айрес, но автобусът на гостите бе атакуван и счупен часове преди първия съдийски сигнал. Играчи пострадаха от стъкла и от сълзотворния газ, използван от полицията.  \"Ривър Плейт\" и \"Бока Хуниорс\" няма да играят и днес (СНИМКИ) Така двубоят бе отложен. В крайна сметка конфедерацията КОНМЕБОЛ реши от съображения за сигурност да го премести в Европа. \"Бока\" настояваше за изхвърляне на \"Ривър\" и служебно получаване на трофея, а \"милионерите\" се почувстваха ощетени, тъй като губят домакинското си предимство. В последните дни не се знаеше кога и къде ще е срещата, но според аржентинската преса след засилена \"тиха дипломация\" големите съперници са се съгласили да се противопоставят в Мадрид. \"Ривър Плейт\" и \"Бока Хуниорс\" не искат да играят в Мадрид Съперничеството между \"Бока Хуниорс\" и \"Ривър Плейт\" се нарича Суперкласико и има 105-годишна история. Големият залог сега дойде заради това, че тимовете за първи път ще спорят на финал в турнира, аналог на Шампионската лига за Южна Америка. \"Бока\" пет пъти е вземал трофея, а \"Ривър\" - три. В Испания живеят към 300 хиляди аржентинци, отделно много почитатели на грандовете се канят да пътуват от цял свят. Те имат организирани фенклубове в Мадрид. \"Бернабеу\" със сигурност ще бъде пълен, а местната полиция вече е готова - мерките са като за събитие от най-висок риск за инциденти. \"Ривър Плейт\" взе предимство в първия финал срещу \"Бока\" (СНИМКИ) Головете на чужд терен не важат, така двете попадения на \"милионерите\" не им дават предимство. \"Ривър Плейт\" и \"Бока Хуниорс\" няма да играят и днес (СНИМКИ) \"Ривър Плейт\" и \"Бока Хуниорс\" не искат да играят в Мадрид \"Ривър Плейт\" взе предимство в първия финал срещу \"Бока\" (СНИМКИ)", "date": "2018.12.05", "title": "\"Ривър Плейт\" и \"Бока Хуниорс\" все пак ще играят в Мадрид"}
{"url": "http://clubz.bg/76711-zakonite_za_hora_s_uvrejdaniq_v_dnevniq_red_na_deputatite", "text": "Народното събрание ще се захване със законовите промени за хората с увреждания, за които от месеци настояват майките на деца с увреждания и текат протести под надслов \"Системата ни убива\". В дневния ред на депутатите за седмицата са и двата законопроекта, обект на дискусии - закон за хората с увреждания и на закон за личната помощ. Предстои приемането им на второ четене. С първия закон се въвежда задължителна индивидуална оценка на потребностите на хората с увреждания и нови парични добавки. Т.нар. финансовата подкрепа се обвързва с линията на бедност. Според степента на увреждане на даден човек, подкрепата ще е от 7 и 57 процента от сумата, определена като линия на бедност. Сметките показват, че към момента помощта от държавата ще е между 24 и 198 лв. месечно.  Законопроектът за личната помощ, за който от лятото настояват майките, а няколко пъти идеята им бе отхвърляна, урежда асистентските услуги за хората с най-тежки увреждания. Предвидените в него добавки трябва да започнат да се отпускат от държавата от 1 септември 2019 г. Достъпът до лична помощ ще се определя според индивидуалната оценка на всеки гражданин с увреждане. С право на асистент ще са хора с 90 и над 90 на сто увреждане и деца с 50 и над 50% увреждане. Тези категории хора ще имат право да ползват до 168 часа месечно асистент, който ще получава минимална заплата за работата си. В случай, че човек с увреждания полза общинска услуга за помощ обаче, ще трябва да се откаже от добавките за асистент, изплащани от Националния осигурителен институт, или поне от част от тях, гласят текстовете, които предстои да бъдат гласувани.  Законът за личната помощ е основното искане на майките и на гражданите, подкрепящи протеста им. Искането  са оставка на вицепремиера Валери Симеонов се появи по-късно в скандиранията заради негови непремерени думи по адрес на майките и техните деца. Същият законопроект стана причина през лятото и социалният министър Бисер Петков да подаде оставка. В крайна сметка обаче премиерът Бойко Борисов не я прие.", "date": "2018.12.05", "title": "Законите за хора с увреждания - в дневния ред на депутатите"}
{"url": "http://clubz.bg/76713-proektantyt_na_grafa_chovek_moje_da_se_spyne_vyv_vsqko_neshto", "text": "Предизвикалите изключително остра полемика ограничители около трамвайното трасе на столичната ул. „Граф Игнатиев” са по изискване на пътната полиция, а избраната форма е с цел ограничителите да са щадящи за погледа и да не се използват за други цели. Това обясни пред бТВ проектантът на спорното решение арх. Радомира Методиева. В социалните мрежи ограничителите бяха взети на подбив заради формата им, която без много фантазия поражда асоциации с надгробни паметници, мемориални плочи, перки на акули и т.н. Тя обясни, че конкурсният проект не е включвал подобни колчета, но „по нашия закон понятието „споделено пространство” не е дефинирано и законово прието” и така от КАТ са поискали поставянето на ограничителите. Защо точно с тази необичайна форма? Методиева посочи, че на „Солунска” било експериментирано с кубчета, но веднага те били припознати „като места, удобни за сядане” и затова била предложена скосена форма, която да не позволява подобна злоупотреба с общинско имущество. Няма ли обаче риск човек да се спъне в ниската гранитна призма и да се окаже именно върху релсите?  ", "date": "2018.12.05", "title": "Проектантът на \"Графа\": Човек може да се спъне във всяко нещо"}
{"url": "http://clubz.bg/76709-sasht_severen_potok_2_e_losha_ideq", "text": "Съединените щати вярват, че инцидентът в Керченския проток е добро напомняне за Европа колко лош е проектът за газопровода \"Северен поток-2“. Тези думи бяха казани във вторник от представител на Държавния департамент в Брюксел по време на брифинг за журналисти, предава TACC. Говорител на Държавния департамент добави, че поради инцидента в Азовско море Германия е реагирала по-отзивчиво на критиките към \"Северен поток 2\". На мушката в Германия: \"Северен поток 2\"", "date": "2018.12.05", "title": "САЩ: \"Северен поток 2\" е лоша идея"}
{"url": "http://clubz.bg/76670-postsyvetskoto_prostranstvo_izchezva", "text": "Президентът Петро Порошенко внесе във Върховната рада законопроект за спиране на действието на Договора за дружба, сътрудничество и партньорство между Украйна и Русия. Съобщение за това помести официалният сайт на украинския парламент. Шефът на Фонда за украинска политика Костянтин Бондаренко заяви пред   пишат  че договорът фактически вече не действа, тъй като Киев е предупредил Москва, че напролет няма да го продължи. И денонсирането му само констатира този факт. А според руския политолог Алексей Малашенко Киев е сложил финалната точка на постсъветското пространство: Киев къса окончателно връзките с Москва - това сочи обръщение на Петро Порошенко към Върховната рада с молба да бъде подкрепен законопроект, спиращ действието на Договора за дружба, сътрудничество и партньорство между Украйна и Русия. Украинският президент е убеден, че народните представители ще подкрепят предложението му. Не е ясно обаче какви са нагласите на парламентаристите. Но може да предположим, че мнозинството, подкрепило въвеждането на военно положение в Украйна след инцидента в Керченския проток, ще гласува за прекратяване на т. нар. Голям договор между двете страни. Шефът на Фонда за украинска политика Костянтин Бондаренко каза пред \"Независимая газета\", че договорът всъщност вече не действа, защото Киев е уведомил Москва, че няма да го продължи след изтичането му идната пролет. Тъй че Радата ще прекрати правното действие на един документ, де факто неработещ.  Ще отбележим, че споменатият законопроект номер 0206 вече е внасян официално в Радата; нито текстът, нито коментарите към него обаче не са публикувани и досега. Как Русия на Путин се превърна в СССР на Брежнев Официалният представител на украинския президент във Върховната рада Ирина Луценко, участвала в заседание на парламентарния помирителен съвет, изрази надежда депутатите \"да подкрепят инициативата по установената процедура\". Нека припомним, че руско-украинският договор за дружба, сътрудничество и партньорство бе подписан през 1997 г., а през 2008 г. - автоматично продължен за още 10 години. През септември т. г. Съветът за национална сигурност и отбрана на Украйна подкрепи решението на президента Порошенко да се обяви против поредното удължаване на споразумението с Русия.  \n\tЕто как коментира ситуацията Александър Гушчин, доцент от Руския държавен хуманитарен университет и експерт на Руския съвет по международни въпроси: Празните обещания на Путин и носталгията по късния СССР Другояче вижда последиците от скъсване на Големия договор Алексей Малашенко, доктор на историческите науки, ръководител на научните програми в института \"Диалог на цивилизациите\": БТА Празните обещания на Путин и носталгията по късния СССР", "date": "2018.12.05", "title": "Постсъветското пространство изчезва"}
{"url": "http://clubz.bg/76714-chast_ot_sofiq_veche_disha", "text": "Както прогнозираха синоптиците - част от София вече диша. Нивата на замърсяване с фини прахови частици в сряда сутринта са по-ниски на територията на града, показват данните от системата airbg.info. Малко над нормата към 8,30 ч. е замърсяването в районите на \"Подуяне\" и \"Хаджи Димитър\".  В сайта на Столичната община са публикувани и прогнозните данни за чистотата на въздуха за сряда и четвъртък. Според информацията рискът от замърсяване над нормата е нисък. Това прогнозираха и синоптиците преди дни, след като в понеделник и вторник нивата на замърсяване бяха много над нормата, а общината се опита да промени това, въвеждайки \"зелен билет\" във вторник.  Столичани купиха 40 000 \"зелени билета\" до обед Заради наличието на вятър и вдигането на мъглите за днес и утре се очаква сравнително по-чист въздух. Въпреки прогнозите от общината съобщават какви мерки могат да се вземат. Затова призовават на първо място гражданите в София да използват градският транспорт и да ограничат употребата на лични автомобили. Второ - използващите твърдо гориво за битово отопление при възможност да го преустановят и да минат на алтернативно отопление. Продължават и проверките на КАТ и екоинспекцията за \"мръсни\" автомобили и нерегламентирано изгаряне на отпадъци. Данните от международната карта за замърсяване на въздуха на проекта World Air Quality Index обаче са малко по-различни, показва проверка. Към 7 ч. сутринта е отчетено замърсямане между 3 и 5 пъти над нормата в \"Младост\", \"Павлово\" и \"Дружба\", а в \"Надежда\" е било най-мръсно. Като \"лошо\" е отчетено състоянието на въздуха в \"Дружба\" в София, както и в градовете Враца, Плевен, Благоевград, Варна и Хасково - според данните на  . ", "date": "2018.12.05", "title": "Част от София вече диша"}
{"url": "http://clubz.bg/76722-sakskoburggotski_syvetva_borisov_da_udyrji_dokraj_s_kogoto_i_da_bilo", "text": "Правителството да изкара мандата си докрай, ако трябва и в малцинство, личните нападки са много вредни в политиката, в България свободата на словото не е чак толкова застрашена. Това са някои от тезите, които развива в интервю за   бившият премиер Симеон Сакскобургготски. Там той се зарича след 1 януари да ограничи своите публични изяви и да отдели повече време на внуците си. Според него все повече се използва думата  . „Има разминаване с очакванията на избирателите и данъкоплатците и ще се усетят, че това не е рентабилно, добавя той. И призовава за повече диалог както между политиците, така и между институциите. В разговора става дума и  . Симеон Сакскобургготски, за когото лидерът на ГЕРБ неведнъж е казвал, че е „университет“, съветва правителството да не подава остава. И продължава: Според него няма значение на каква подкрепа би могло да разчита правителството на малцинството на Бойко Борисов.", "date": "2018.12.05", "title": "Сакскобургготски съветва Борисов да удържи докрай \"с когото и да било\""}
{"url": "http://clubz.bg/76716-imate_imot_v_bankq_ili_pancharevo_danykyt_mu_skacha_ot_dogodina", "text": "Седмица след публикуването на спорни промени в Закона за местните данъци в \"Държавен вестник\" Столичната община вече е в готовност да ги приложи. Зам.-кметът на София Дончо Барбалов вече е внесъл промени в наредбата, според която собствениците на имоти в районите \"Банкя\", \"Панчарево\" и парк \"Витоша\" от догодина ще плащат по-високи данъци.  Новината съобщи самият Барбалов във фейсбук. Става дума за промените в закона, с които се въвежда възможност общините да завишат данъка върху второ жилище, ако то се намира на територията на курорт и не е регистрирано по Закона за туризма. Президентът Румен Радев наложи вето над идеята, но то бе преодоляно. Не е изключено обаче разпоредбата да стигне до Конституционния съд, както намекна по време на обсъжданията секретарят по правни въпроси на държавния глава проф. Емилия Друмева.  Нов данък за \"имот в курорт\" предлагат депутатите на Валери Симеонов Идеята на управляващите е да се прекрати практиката имоти в курортни селища да се отдават за туристически цели без отчет към хазната. На практика обаче облагането може да засегне добросъвестни граждани, които канят на гости в подобни имоти свои близки и приятели, без срещу това да се дължи наем.  София обаче вече бърза с въвеждането на новите данъчни ставки. Така ако промените в наредбата за данъците на Столичната община бъдат приети, собствениците на имоти в Банкя, \"Панчарево\" и парк \"Витоша\" ще плащат повече. Това ще важи за притежателите на имоти, които не са основно жилище и не са туристически обекти по смисъла на закона.  Град Банкя е със статут на балнеолечебен курорт от национално значение, кв. \"Панчарево\" е балнеолечебен курорт от местно значение, а природен парк „Витоша“ - климатичен планински курорт от местно значение. Това и е основанието, на което по закон имотният данък може да се повиши.  Определените в закона данъчни ставки за имотите в курорти от национално значение са от 5 до 7 промила върху данъчната оценка, а за курортите от местно значение – от 4,5 до 6 промила. Решението за размера на данъка в тези граници се взема от общинските съвети в съответните населени места.  Предложението на Дончо Барбалов е увеличението на данъка да е минимално, посочен от Народното събрание в Закона за местните данъци и такси. А именно - 5 промила над данъчната оценка за имот в Банкя и 4,5 промила за \"Панчарево\" и парк \"Витоша\". Според зам.-кмета това се прави, за да се синхронизира местната нормативна уредба със законовата. Текстовете в закона гласят още, че ако се установи, че даден собственик е посочил повече от един имот като „основно жилище“ на територията на цялата страна, той ще загуби правото си на 50% отстъпка от данъка за основно жилище и ще плаща пълния размер на всичките си имоти.  \n\tКъм момента според информацията в Столичната община новият данък ще засегне около 15 000 имота в Банкя и \"Панчарево\". Предстои и останалите общини, на чиято територия има курорти от национално или местно значение, да променят данъчните си правила. Според решение на Министерския съвет от 2012 г., валидно и до днес, общо 143 населени места и местности са със \"курортен\" статут.  Според бившия вече вицепремиер Валери Симеонов, който защитаваше промените в Закона за местните данъци и такси, новите правила биха засегнали поне 500 000 жилища само по Черноморието. Самата идея за данък курорт дойде именно от партията му НФСБ. ", "date": "2018.12.05", "title": "Имате имот в Банкя или Панчарево? Данъкът му скача от догодина"}
{"url": "http://clubz.bg/76715-kradci_zadignaha_vinoto_i_telta_za_loze_na_valeri_simeonov", "text": "Бившият вицепремиер Валери Симеонов каза тази сутрин пред бТВ, че не точно бащината му къща във врачанското с. Бутан, а стопанска постройка до нея е разбита и обрана. В селото кражбата от лидера на НФСБ е тема № 1. Той подчерта, че не иска хората да остават с впечатлението, че село Бутан е опасно за живеене, напротив – мястото било с установени традиции, а престъпления почти нямало. Симеонов коментира и медийните информации за 31-годишен мъж от селото, който извършил редица престъпления, в това число многократно изнасилване на възрастна жена и побой с лопата на друга. Валери Симеонов дава 20 400 лв. на соцдепутатка, ако роди 3 деца Той се обяви за по-строгото прилагане на законите в подобни случаи, за да не страдат невинни хора. Оказа се обаче, че извършителят все още не е в затвора. От районното управление на полицията в Козлодуй пък ", "date": "2018.12.05", "title": "Крадци задигнаха виното и телта за лозе на Валери Симеонов"}
{"url": "http://clubz.bg/76718-geshev_kato_kazvat_che_nqma_borba_s_organiziranata_prestypnost_ne_im_vqrvajte", "text": "С дълго антре, насочено явно срещу председателя на ВКС Лозан Панов (и неговите две речи - у нас и на форум във Виена), започна представянето днес на акция на спецпрокуратурата и ГДБОП. Задържани са куп оръжия - общо автомати Калашников - 65, 37 бр. \"Скорпион\", 43 пистолета различни марки, 8 кг черен барут, 2 сандъка със запалки за гранати, 487 цеви за различни оръжия, 2 пушки помпи, 14 дръжки със спусък за РПГ. Патроните тепърва ще се броят - \"около 50 000 патрона, възможно е да излязат 100 000, говорим в някакъв диапазон в момента\", изброи шефът на ГДБОП Ивайло Спиридонов. Групите всъщност са били две - една за фалшиви документи и друга - за оръжие. Свързвал ги е общ \"търговски директор\". Лозан Панов не каза на ВСС кой от най-високите етажи разтваря чадър Зам. главният прокурор Иван Гешев започна с това, че големите успехи на България в борбата с организираната престъпност, отразени и в доклада на ЕК, се дължат  А не се дължало на друг - доста по-голям кръг от хора. Този - малкият кръг бил - \"неколкостотин души\", а онези били хиляди и десетки хиляди  Лозан Панов (не) отговаря на въпроси на ВСС - 2.0 В типичния си стил на \"шеги и закачки\" Гешев обяви, че е задържан лидерът на групата с оръжия и е в ареста, но   - явно подигравайки се с условията на Иванчева и Биляна Петрова. Преди него пред журналисти главният прокурор Цацаров заяви: Темата със задържаните оръжия бе коментирана и от Бойко Борисов преди днешното правителствено заседание. Лозан Панов (не) отговаря на въпроси на ВСС - 2.0", "date": "2018.12.05", "title": "Гешев: Като казват, че няма борба с организираната престъпност, не им вярвайте"}
{"url": "http://clubz.bg/76710-ivajlo_moskovski_napusna_i_parlamenta", "text": "Парламентът гласува оставката като депутат на Ивайло Московски, който до скоро заемаше поста на министър на транспорта. Едва трима народни представители се въздържаха. Дебати нямаше. Московски ще бъде назначен за вицепрезидент на Черноморската банка за търговия и развитие. Номинацията му беше направена от правителството през септември, а месец след това бе одобрена и от финансовия министър Владислав Горанов. Ивайло Московски се завърна в парламента след бурните политически реакции около катастрофата край Своге. Той беше остранен от поста заедно с министрите на вътрешните работи и на регионалното министерство Валентин Радев и Николай Нанков. Тогава премиерът Борисов сподели, че му е мъчно да сменя министри, защото \"ги е отгледал от деца в партията\". Повече от 10 месеца прокуратурата \"държи на трупчета\" разследването на инцидента с моторна шейна, при който загина 4-годишният син на Ивайло Московски. Според неофициална информация ще бъде търсена отговорност на бившия министър заради това, че по инструкции шейната, на която е станал инцидентът, е трябвало да бъде ползвана само от един човек.  ", "date": "2018.12.05", "title": "Ивайло Московски напусна и парламента"}
{"url": "http://clubz.bg/76708-24_miliona_za_pismo_na_ajnshtajn", "text": "Писмо на Албърт Айнщайн от 1954 г., в което той определя думата \"Бог\" като \"продукт на човешката слабост\", се продаде на търг за 2,4 милиона долара, съобщи говорителка на аукционната къща Кристис, цитирана от ДПА. \n\tВ писмото, адресирано до германския евреин философ Ерик Гуткинд, Айнщайн остро критикува религията и нарича Библията  На предишен търг през 2008 г. това писмо се е продало за 404 000 долара според тогавашни медийни публикации. \n\tСегашната продажба в Ню Йорк е завършила за четири минути и съществено нахвърля първоначалната оценка на Кристис за около 1,5 милион долара. \n\tЗаедно с комисионите и други такси купувачът ще плати общо 2,9 милиона долара. \n\tВ същото писмо Айнщайн критикува позицията на Гуткинд, че евреите са избран, божий народ. Той казва, че макар и с радост да принадлежи към еврейския народ,  \n\tВ детските си години Айнщайн за кратко е бил последовател на юдаизма. Впоследствие той написва, че не е атеист, но не вярва в личен бог, който се намесва в световните дела, пише БТА.", "date": "2018.12.05", "title": "$2,4 милиона за писмо на Айнщайн"}
{"url": "http://clubz.bg/76693-shpigel_bush_%E2%80%93_gigantyt_na_svetovnata_diplomaciq", "text": "Това, което характеризира великия държавник, от една страна, е късметът да е в точното време на точното място. Нужна обаче е и способност да се използва историческият шанс. Джордж Буш притежаваше и двете. Когато в края на 80-те години на миналия век рухна Берлинската стена, а впоследствие и прогнилата съветска система, Буш имаше щастието да обере плодовете на 40-годишната западна стратегия. Успех, предварително подготвен от предшественика му Роналд Рейгън, при когото беше вицепрезидент. Буш-старши обаче беше толкова подготвен да управлява в тези преломни времена, както почти никой президент преди него. Той познаваше из основи международната политика. По време на кариерата си е бил представител на САЩ в ООН, посланик в Пекин, шеф на ЦРУ и като заместник на Рейгън отговаряше за отношенията с чужди държавни ръководители. Човекът от аристократично семейство не се интересуваше от публични прояви, предпочиташе тихата дипломация. Докато критици го обвиняваха, че правел прекалено малко в подкрепа на бунтовете в Източна Европа, Буш изкова партньорство със съветския държавен и партиен ръководител Михаил Горбачов. Буш-старши – един мандат, но какъв! Относно революциите в Източна Европа Буш заяви: Почти три десетилетия след рухването на желязната завеса едва ли някой си спомня какво би могло да се случи при срива на ядрено въоръжената съветска империя. И какво щастие беше за Германия и света, че юздите във Вашингтон държеше изключителен аналитик и професионален дипломат, който не целеше да унижи руснаците, а да ги обвърже в международната система. Буш беше и първият сред западните лидери, който прозря, че на германците не бива да се отказва обединението на разделената им страна. И тъй като имаше доверие на Хелмут Кол и неговата непоколебима вяра в западния съюз, Буш подкрепи процеса, който в крайна сметка доведе до изтегляне на съветските войски от Източна Германия и до обединението на страната. Сравнен с Тръмп, Буш е като човек от един друг свят. Той беше диалогичен, не поляризираше. Контактуваше с писма, а не с бесни туитове. Той запази брака си с младежката си любов Барбара до нейната смърт през миналия април. Президентите Буш: Тръмп е фукльо и безхаберник  В речта си при встъпване в длъжност като президент Буш се врече да направи по-привлекателен образа на нацията, а този на света по-приятелски. На светлинни години от мрачната реч на Тръмп. На Буш не му бяха нужни фукни, за да доказва мъжествеността си. И за разлика от Тръмп той не избяга от военна служба, а стана един от най-младите бойни пилоти по време на Втората световна война. Буш е от великото поколение, чиято младост приключи прекалено рано и изведнъж, когато Америка встъпи във Втората световна война, за да защитава свободата и демокрацията. На 18 години Буш става боен пилот на самолетоносач, година по-късно участва в битката във Филипинско море – една от най-мащабните въздушни схватки през Втората световна война. Самолетът му е улучен при нападение на вражески цели, двигателят е обхванат от пламъци. На родителите си пише: Буш обаче не прекратява нападението и изпълнява мисията си. Двама от другарите му загиват, но на Буш се удава да напусне самолета и с парашут да се приводни в морето. Изминават часове наред, докато го спаси подводница. Тогава получава медал за храброст. Буш беше прагматик и казваше, че не владеел добре изкуството на визиите. Това може да се отнася до вътрешната политика, където не му се удаде да излезе от сянката на Рейгън, поради което изкара само един президентски мандат. Това обаче не се отнася за външната политика. В тази област само за четири години Буш остави голямо наследство. При обрата в Източна Европа Буш твърде рано прозря, че приключва ерата на блоковата конфронтация. Ето защо през 1990 г. той говори пред Конгреса за нов световен ред. Начинът, по който тогава Буш и неговият външен министър Джеймс Бейкър направляваха прелома, и досега е пример, макар и някои от тогавашните надежди да не се осъществиха, примерно Русия да се привлече като партньор. И до днес обаче като забележителен успех се смята голямата международна коалиция от 30 държави, които през 1990 г. Буш и Бейкър сформираха, за да бъде освободен Кувейт, окупиран от Ирак. Звезден час за американската дипломация, която обедини американската лидерска мощ, мултилатерализма и волята да се самоограничаваш. Критици гледат на тогавашното решение на Буш да не настъпва до Багдад и Саддам Хюсеин да не бъде свален от власт като на морално поражение. Но от иракската война, която над 10 години по-късно синът му Буш-младши подпали, стана ясно, че са били оправдани опасенията на баща му да се затъне в иракските пясъци. Ирония на американската политика е, че президентът, на когото гражданите гласуваха само един мандат, е основател на най-мощната политическа династия от най-новата история. През 1992 г. Буш-старши беше сразен от Бил Клинтън, а след Клинтън в Белия дом влезе синът му Джордж Буш-младши. Друг негов син, Джеб, все пак стигна до губернатор на Флорида, макар кандидатурата му за президент през 2016 г. да беше премазана от експреса на Тръмп. Когато Буш-старши загуби от Клинтън, той го възприе като унижение. В десетилетията след това той поддържаше твърде тесни отношения с Клинтън. Като държавник в очите на американците Буш продължи да се извисява. Сем. Буш - моменти от погребението на Барбара Буш Нарцистката ера на Тръмп е повод някои да обърнат поглед назад и с тъга да си спомят за президента джентълмен, който от младеж беше научен да не се инсценира на първата редица и който имаше невероятно чувство за самоирония. С Джордж Буш-старши Америка губи гигант на международната дипломация, на когото точно Германия изключително много дължи. Президентите Буш: Тръмп е фукльо и безхаберник  Сем. Буш - моменти от погребението на Барбара Буш", "date": "2018.12.05", "title": "\"Шпигел\": Буш – гигантът на световната дипломация"}
{"url": "http://clubz.bg/76706-us_senatori_vinoven_za_smyrtta_na_kashogi_e_princ_salman", "text": "Директорката на ЦРУ Джина Хаспъл информира лидерите на Сената по случая с убийството на саудитския журналист Джамал Кашоги, докато сенаторите обмислят наказание за дългогодишния близкоизточен съюзник на Вашингтон заради убийството, предаде Асошиейтед прес. \n\tДиректорката на ЦРУ се срещна с малка група сенатори, включваща лидерите на Сената и членове на ключови комисии по националната сигурност. Шефката на ЦРУ на разпит в Сената за Кашоги След изслушването на Хаспъл двама сенатори републиканци заявиха, че сега са по-сигурни от всякога, че саудитският престолонаследник, принц Мохамед бин Салман, е виновен за убийството на журналиста, отбелязва Ройтерс. Изобщо не се съмнявам, че саудитският престолонаследник е дирижирал убийството и е бил в течение на ситуацията през цялото време, каза колегата му Боб Коркър, цитиран от Франс прес. \n\tОчаква се следващите две седмици Джина Хаспъл да информира за случая с убийството на Кашоги председателите и членове на възлови комисии в Камарата на представителите, каза пред Ройтерс запознат източник. \n\tНа 13 декември всички членове на Камарата ще бъдат информирани по случая от висши представители на правителството. \n\tСенатори и от двете партии се разгневиха миналата седмица, че Хаспъл не участва тогава в заседание при закрити врата с висши правителствени представители, посветено на случая с убийството на Кашоги и реакцията на САЩ, каквато според мнозина сенатори липсва. \n\tПреди днешното изслушване някои сенатори разкритикуваха решението заключенията на ЦРУ във връзка с убийството да бъдат представени пред ограничен брой техни колеги. Сенатор Ранд Пол го нарече \"смехотворно\", посочва ДПА. \"Защо да не знаят всички сенатори какво става?, запита той в Туитър.", "date": "2018.12.05", "title": "US сенатори: Виновен за смъртта на Кашоги е принц Салман"}
{"url": "http://clubz.bg/76707-korbin_brekzit_na_mej_e_skok_v_mraka", "text": "Британската министър-председателка Тереза Мей каза, че сделката за \"Брекзит\", която предлага британският парламент да одобри, не е съвършена, но е възможно най-добрата, за да не се допусне излизане от ЕС без сделка или да няма излизане, предаде Ройтерс. И допълни: Министър-председателката призова всички депутати, независимо от позицията им по \"Брекзит\", да приемат компромис и да подкрепят предложената от нея сделка. \n\tРазделенията, раздухани от референдума през 2016 г., \"бяха разрушителни за нашата политика\", каза Мей. Лидерът на опозиционната Лейбъристка партия Джереми Корбин изрази надежда, че парламентът идната седмица ще отхвърли сделката, предложена от правителството. Правителството или трябва да постигне по-добра сделка, или да отстъпи управлението на някой друг, каза Корбин и нарече сделката на Мей за Брекзит \"скок в мрака\". Бившият британски външен министър Борис Джонсън изрази надежда, че парламентът ще отхвърли проекта на правителството за \"Брекзит\", предаде Ройтерс. Джонсън нарече проекта \"национално унижение, подигравка над решението за излизане от Европейския съюз\". Северноирландската Демократична юнионистка партия (ДЮП), която подкрепя кабинета на британския премиер Тереза Мей, ще гласува против споразумението за \"Брекзит\"-а в парламента на 11 декември, съобщи неин депутат, цитиран от Ройтерс. ДЮП е недоволна, че в споразумението се предвижда възможността Северна Ирландия да е в по-тесни връзки с ЕС от останалата част на Великобритания, ако не бъде намерен друг начин да се избегне твърда граница с Република Ирландия.", "date": "2018.12.05", "title": "Корбин: \"Брекзит\" на Мей е скок в мрака"}
