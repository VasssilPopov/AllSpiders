{"url": "http://clubz.bg/72196-moje_bi_tova_e_naj_loshiqt_den_za_trymp", "text": ", гласи заглавието на коментар във в. \"Вашингтон пост\", посветен на развоя на делото срещу Пол Манафорт, бивш ръководител на предизборната кампания на Доналд Тръмп, признат вчера за виновен в данъчни и банкови измами. Американският ежедневник припомня за посланията в подкрепа на Манафорт, пуснати от Тръмп в туитър през последните дни, преди и след произнасянето на съдебните заседатели. Каквото и да е целял президентът с тези туитове - ако те просто не са израз на неговата невъздържаност, - признаването на Манафорт за виновен е стратегически удар по Тръмп. Той многократно се е застъпвал за Манафорт и е заявявал, че разследването на Робърт Мълър е лов на вещици. Може ли Робърт Мълър да повдигне обвинения срещу Тръмп? В краткосрочен план становището на заседателите във Вирджиния може да не промени много неща. Но през септември срещу Манафорт ще започне ново дело по въпроси, много по-близки до Белия дом - за обвързаността и сътрудничеството между Манафорт и един проруски украински олигарх. Тогава представата, че никой от предизборния щаб на Тръмп не е имал контакти със свързани с Русия лица ще бъде изцяло оборена, предрича вашингтонското издание.  Това обаче не означава, че Тръмп няма да помилва Манафорт. Той е правил много неща, които са самоунищожителни, заключава \"Вашингтон пост\".  Съветник на Тръмп обвинен в 8 престъпления, адвокатът му е под гаранция от $500 000  \"Файненшъл таймс\" се спира на развитието и на друг съдебен процес, който по-пряко засяга президентството на Доналд Тръмп - вчера неговият бивш адвокат Майкъл Коен се призна за виновен, че по нареждане на клиента си е платил преди изборите на две жени, за да мълчат за сексуалните си връзки с \"кандидат\" за президент. Признанието на Коен пред федерален съд в Ню Йорк е станало по същото време, когато журито във Вирджиния се е произнесло за вината на Манафорт, отбелязва британският ежедневник и припомня, че Тръмп отрича да е имал любовни отношения с въпросните жени и твърди, че не знае за никакви плащания.  \"Файненшъл таймс\" цитира професора по право от Университета \"Дюк\" Лиса Кърн Грифин, според която признанието на Коен за финансово нарушение в предизборен щаб доближава Тръмп до обвинение в съучастие в заговор за извършване на престъпно деяние. Бившият федерален прокурор Мичъл Епнър обяснява пред вестника, че процедурата за контрол за финансови нарушения в предизборни щабове, действали през 2016 г., се прекратява през лятото на 2021 г. Ако преди изтичането на този срок Доналд Тръмп е напуснал поста си - било заради оставка, импийчмънт или защото не е преизбран, - той ще се изправи пред реалния риск да му бъдат предявени тези обвинения, казва Епнър - сега част от водеща адвокатска кантора. Бившият адвокат на Тръмп пледира \"виновен\" по 8 престъпления Британският в. \"Телеграф\" пък отбелязва, че при настоящата конфигурация в Конгреса започване на процедура по импийчмънт е малко вероятна. В Камарата на представителите поне 218 от 435-те депутати трябва да подкрепят такава процедура. Републиканската партия, която издигна кандидатурата на Тръмп, има 238 места. Тоест поне 25-има републиканци трябва да подкрепят импийчмънт на президента. В Сената пък се изисква мнозинство от две трети от гласовете, което нито една от двете партии няма. През ноември обаче предстоят междинни избори за народни представители, припомня изданието. И ако Демократическата партия си осигури повече места в Камарата на представителите, няма да чака нито ден преди да задейства процедура по импийчмънт, казва пред изданието пожелал анонимност адвокат. Съветник на Тръмп обвинен в 8 престъпления, адвокатът му е под гаранция от $500 000  Бившият адвокат на Тръмп пледира \"виновен\" по 8 престъпления", "date": "2018.08.22", "title": "\"Може би това е най-лошият ден за Тръмп\""}
{"url": "http://clubz.bg/72222-probiv_bnr_se_razbra_s_dirigentkata_na_detskiq_radiohor", "text": "Днес е проведена втора срещу между ръководството на БНР и Венеция Караманова - диригент на детския радиохор, съобщи БНР. Борисов за детския хор: СЕМ и директорът на БНР да си свършат работата Няколко пъти децата от хора пяха в подкрепа на - по техните думи - освободената им шефка. Те искат тя да остане на работа поне окще 2 години, а поредният протест беше тази сутрин пред сградата на Министерския съвет и предизвика коментар от Бойко Борисов. От БНР обаче изтъкваха, че не става въпрос за освобождаване, а са предложили продължаване на Караманова, което тя не е подписала. В последните 7 години Венеция Караманова е работила за хора на граждански договор, тъй като от 2011 г. тя е в пенсионна възраст. Директорът на \"Музикална къща БНР\", която пряко отговаря за детския хор, Теодосий Спасов коментира пред \"Дневник\", когато скандалът избухна, че през юли на Венеция Караманова е било предложено да стане почетен диригент на хора. Така диригентските функции на състава трябвало да бъдат разделени между нея и новоназначената Теодора Димитрова. Защо детският хор на БНР ще пее на улицата Така обаче днес се стигна до успешното решаване на казуса. Защо детският хор на БНР ще пее на улицата", "date": "2018.08.22", "title": "Пробив: БНР се разбра с диригентката на детския радиохор"}
{"url": "http://clubz.bg/72214-italiq_vyzmutena_turisti_se_kypqt_goli_v_prochut_fontan_v_rim_video", "text": "Тези дни Италия се тресе от възмущение. И то не заради трагедията със срутването на моста в Генуа, небрежността и корупцията, довели до загубата на човешки животи. Страната е разгневена от изпълнението на , които напълно загърбиха добрия вкус, като \"се изкъпаха\" в един от емблематичните символи на Италия - фонтана пред Олтара на родината в Рим, известен още като Виториано.   Видео с \"гмуркането\" във фонтана се появи в социалните мрежи - като туристите отначало са по боксерки, но единият решава да се освободи от тях и да се... увековечи за историята в напълно натурален вид. Туристите вече се издирват от италианската полиция заради стриптийза си, а  , съобщава Би Би Си. Поведението им беше определено в Италия като невежество. Фонтанът е изграден в чест на първия крал на Италия след обединението на страната - Виктор-Емануил Савойски, между 1885 и 1911 г. В монумента се намира и Гробът на незнайния воин - знак на почит за всички загинали в името на Италия. Тук държавниците поднасят винаги венци по време на национални празници Във видеото, пише Би Би Си, се вижда как двамата мъже се смеят и се забавляват във водата, докато накрая единият си сваля боксерките и се усмихва пред камерата. Някои от минувачите се усмихват и снимат, други клатят глава, а някои явно казват на двамата мъже да излязат от фонтана. Полицията вече определи случилото се като и обяви, че издирва извършителите. Според очевидци двамата говорели \"английски като роден език\".   Вътрешният министър Матео Салвини не пропусна да коментира случилото се.  Включи се и заместник-кметът на Рим Лука Бергамо, за да каже, че осъжда подобно поведение, което \"обижда всички нас, паметта на страната ни и загиналите, на които е посветен монументът\". \"Изправени сме пред поведение, което показва глупост, невежество и липса на уважение към историята на Рим и на Италия\", добави още той. И обеща: По-рано този месец туристи се сбиха заради място за \"идеалното селфи\" пред прочутия Фонтан ди Треви.", "date": "2018.08.22", "title": "Италия възмутена: туристи се къпят голи в прочут фонтан в Рим (ВИДЕО)"}
{"url": "http://clubz.bg/72217-sykrovishte_v_krepostta_kaliakra_na_kogo_e_bilo_to_snimki", "text": "От Националния исторически музей в сряда се похвалиха с откриването на богато съкровище при редовни археологически разкопки в крепостта Калиакра. Рано сутринта на 17 август 2018 г. в крепостта, под подовото покритие на помещение, опожарено в края на XIV в. е намерено малко глинено гърне, в което има сериозно съкровище. То съдържа  Находката е открита при археологически разкопки, които се провеждат за петнадесета поредна година в крепостта Калиакра. През 2018 г. те се финансират от Министерството на културата на Република България, община Каварна и Националния исторически музей (НИМ).  Всички скъпоценности са били укрити в края на XIV в., по време на някое от драматичните нападения над столицата на Добруджанското деспотство. Едно от тези събития е описано в хроника от това време. В нея се казва, че през 1399 г. татарите от ордата на Актав нападат Варна и други градове по Северното Черноморие. През 1401 г. добруджанските татари били разгромени и разселени в различни селища като Провадия, Русокастро и др. Възможно е един от техните военноначалници да е събрал откритото на Калиакра съкровище. Очевидно той ги е заграбил от различни хора и места и ги е скрил под пода на къщата си, малко преди тя да бъде опожарен, предполагат археолозите. В същата сграда, при проучванията през 2014 – 2017 г. са били намерени част от сребърен обков от църковна книга, катарама за колан от бял нефрит, както и колективна находка от 26 медни мангъра (малка медна монета) на Баязид І Йълдъръм (1389 -1402).  Самата сграда е построена непосредствено върху руините на антични постройки и около нея се откриват богати погребения от XIV в. В един от гробовете, през 2014 г. бяха намерени три златни монети, хиперперон нумизма, от времето на Никейската династия при управлението на Йоан III Дука Ватаци (1222-1254). В годините назад, през които полуострова е проучван, изследователите са имали късмет да попаднат на още две значително по-малки съкровища, чиито състав кореспондира с откритото преди дни. Първото включва 60 акчета на Баязид открити разпилени върху пода на опожарено жилище. Второто се състои от 80 акчета също от времето на Баязид и един сръбски грош, но в малката каничка, в която е укрито, има 2 чифта златни и няколко единични обици и други дребни накити.   ", "date": "2018.08.22", "title": "Съкровище в крепостта Калиакра. На кого е било то? (СНИМКИ)"}
{"url": "http://clubz.bg/72223-kipyrskiqt_nadzor_e_spazil_vsichki_proceduri_pri_falita_na_olimpik", "text": "Спазени са в установените от закона срокове всички процедури в случай на неплатежоспособност на застрахователно дружество с оглед на защитата на застрахованите лица. Това пише БТА, цитирайки съобщение на ръководителя на кипърската Служба за надзор на застрахователните дружества Виктория Натар пред Кипърската информационна агенция. Съобщението е във връзка с отнемането на лиценза на застрахователното дружество Olympic Insurance Co. Ltd. €210 милиона евро липсват от \"Олимпик\" В информацията, публикувана и в електронното издание \"Филелефтерос\", се припомня, че дружеството развива дейност в Кипър и в България. Според кипърското законодателство претенциите, които възникват от застрахователни събития и от дължими за връщане застрахователни премии по прекратени договори се третират преференциално спрямо останалите претенции към активите на дружеството. Платимата сума ще бъде определена от назначения от съда ликвидатор, допълва БТА. Цацаров проверява КФН заради \"Олимпик\" Клуб Z припомня, че бившата вече зам.-председателка с ресор застраховане на КФН Ралица Агайн днес заяви, че е докладвала за отнет лиценз и проблеми с дружеството-майка още на 10 май. Тя твърди, че информацията е трябвало да бъде по-активно оповестена на гражданите. Ако ви удари кола, застрахована в \"Олимпик\", ще си получите парите След това от Комисията разпространиха изявление, че нито е докладвала, нито ги е предупредила за последствията. КФН нападна Агайн: Никога не ни е предупреждавала за \"Олимпик\" Преди това финансовият министър Владислав Горанов и премиерът Борисов обвиниха Агайн за случилото се. Цацаров проверява КФН заради \"Олимпик\" Ако ви удари кола, застрахована в \"Олимпик\", ще си получите парите КФН нападна Агайн: Никога не ни е предупреждавала за \"Олимпик\"", "date": "2018.08.22", "title": "Кипърският надзор е спазил всички процедури при фалита на \"Олимпик\""}
{"url": "http://clubz.bg/72221-izteche_gratisniqt_period_ako_ste_s_grajdanska_ot_olimpik", "text": "МВР преустановява гратисния период за налагане на глоби на водачи, без валидна задължителна застраховка „Гражданска отговорност“, съобщиха от пресцентъра на силовото ведомство. Ако ви удари кола, застрахована в \"Олимпик\", ще си получите парите Министерството даде петдневен толеранс на водачите с „Гражданска отговорност” във фалиралата компания „Олимпик”, като през това време те трябваше да сключат нови полици с други застрахователи. Предварително обаче не беше споменато колко време ще продължи \"бонусът\". €210 милиона евро липсват от \"Олимпик\" Граждани протестираха срещу изненадалото ги отнемане на лиценза на „Олимпик”, което направи 200 000 коли нередовни насред туристическия сезон и точно след рязко поскъпване на гражданската отговорност при останалите играчи на пазара. Според недоволните надзорът не е реагирал навреме и сега държавата трябва да поеме отговорност за останалите без застраховка. €210 милиона евро липсват от \"Олимпик\"", "date": "2018.08.22", "title": "Изтече гратисният период, ако сте с \"Гражданска\" от \"Олимпик\""}
{"url": "http://clubz.bg/72195-rusiq_zatyna_v_siriq_asad_da_vnimava_s_himicheskoto_oryjie", "text": "Русия се оказа затънала в Сирия и търси други, които да финансират следвоенното възстановяване на страната, каза   Според него това открива възможност пред Вашингтон да настоява за изтегляне на иранските войски от Сирия.  Той каза още, че контактите между Москва и Вашингтон не включват никакво разбирателство относно офанзивата на силите на сирийския режим срещу бунтовниците в провинция Идлиб. В тази връзка Болтън предупреди, че САЩ ще вземат ответни мерки -  или бактериологическо оръжие там.  Това са причините все още да държим наши сили там, подчерта той.  \"Ястребът\" Болтън: Няма да позволим на Русия да ни разиграва Болтън отбеляза, че по време на срещата им в Хелзинки руският лидер Владимир Путин е казал на американския президент Доналд Тръмп, че Москва не може да принуди иранците да напуснат Сирия. Според Болтън повторно наложените от САЩ санкции срещу Иран са се оказали по-ефективни, отколкото Вашингтон е очаквал. Те вече имали значителен ефект върху иранската икономика и върху общественото мнение в самия Иран. Според него това е проличало от протестите на иранците през последните седмици срещу значителното повишаване на цените на храните, безработицата и корупцията. Говорейки за намерението на Европа да се противопостави на новите американски санкции срещу Иран, той повтори позицията на Тръмп, че европейците  .  Болтън, който даде интервюто по време на посещение в Израел, каза също, че американската администрация не обсъжда евентуалното признаване от САЩ на израелските претенции за суверенитет върху Голанските възвишения, отнети от Сирия през войната от 1967 г. Турската криза може да свърши незабавно, ако пастор Андрю Брънсън бъде освободен, обяви още Болтън. Свалиха кредитния рейтинг на Турция, идат рецесия и инфлация Турция може да прекрати „незабавно“ удрящата по лирата криза в отношенията със САЩ, като освободи задържания американски пастор Андрю Брънсън, заяви съветникът на президента по националната сигурност, цитиран и от \"Фокус\". Запитан дали САЩ поставят под въпрос членството на Турция в НАТО, като се има предвид противопоставянето, той отвърна: Според съветника на президента на САЩ финансовата инжекция, която Катар даде на Анкара, няма да помогне на икономиката на Турция. Свалиха кредитния рейтинг на Турция, идат рецесия и инфлация", "date": "2018.08.22", "title": "\"Русия затъна в Сирия, Асад да внимава с химическото оръжие\""}
{"url": "http://clubz.bg/72216-ubiecyt_na_sestrite_belnejski_vzema_3000_evro_zaradi_losh_zatvor", "text": "Убиецът на сестрите Белнейски - Лазар Колев, който изтърпява доживотна присъда, ще получи 3000 евро обезщетение заради лошите условия в затвора. Това е само част от одобрените днес от правителството общо 59 340 лева обезщетения в изпълнение на пет решения на Европейския съд по правата на човека (ЕСПЧ), постановени в периода 1 февруари 2018 г. – 19 юли 2018 г. Бащата на сестрите Белнейски намерен мъртъв (обновена) Решението по делото „Петров и други срещу България“ е постановено по четири обединени жалби - освен на Колев, на Стоян Петров, Илиян Михайлов и Йордан Петров. Всички те изтърпяват дългогодишни наказания лишаване от свобода или доживотен затвор. Те повдигат оплаквания по чл. 3 от Конвенцията за защита правата на човека и основните свободи с оглед лошите условия на задържане, както и ограничителните условия на режима на изтърпяване на наказанията. Михайлов, Й. Петров и Колев твърдят и за нарушение на чл.13 от Конвенцията - липса на вътрешноправно средство за защита. Правителствената пресслужба отбелязва, че фактите, с които са се обърнали към съда в Страсбург, са преди приемането на промени в Закона за изпълнение на наказанията и задържането под стража (в сила от 7 февруари 2017 г.). Осъденият на 20 г. затвор Стоян Петров се жалва, че е настанен в постоянно заключена килия, без право на участие в колективни мероприятия. Изтърпяващите доживотен затвор - Михайлов и Йордан Петров, се оплакват, че са настанени в постоянно заключени помещения и контактуват само с осъдени на доживотен затвор. Окончателно: доживотен затвор за убиеца на сестрите Белнейски Претенциите на Колев се отнасят до това, че му е наложен специален режим, изолиран е от останалите затворници и има възможност да контактува единствено с изтърпяващи наказание доживотен затвор. Оплаква се и от липсата на течаща вода в килията си, която била по-малка от 6 кв. м. Оплаква се от лошата хигиена, наличието на хлебарки и други паразити, от недостатъчната естествена светлина в помещението и от постоянното изкуствено осветление. В решението си Съдът отбелязва, че към момента на предявяване на претенциите за обезщетение, е действало старото законодателство, т.е. промените в ЗИНЗС, касаещи прилагането на специалния режим, все още не са били приети. Практиката на ЕСПЧ сочи, че изолацията на осъдените на доживотен затвор трябва да е обусловена от конкретни съображения за сигурност. В комбинация с лошите условия на задържане, които жалбоподателите са търпели за периоди между 4 и 10 години, тези обстоятелства обуславят нарушение на чл. 3 от Конвенцията. ЕСПЧ констатира и нарушение и на чл.13 от Конвенцията по отношение на втория, третия и четвъртия жалбоподател. Присъдените обезщетения са: на Михайлов е 4000 евро, а на Й. Петров и Колев по 3000 евро. За разноски по делото са присъдени общо 3046 евро. По отношение на Петров съдът не е присъдил обезщетение и разноски, тъй като той не е заявил претенции за обезщетение. Страсбург чака властта до 13 септември да се разбере със Симеон за имотите Делото \"Гьошев и други срещу България\" е във връзка с жалба за невъзможността да бъде оспорено по съдебен ред постановления по Закона за движението по пътищата, с които са наложени глоби до 50 лева. ЕСПЧ намира, че това представлява нарушение на чл. 6 от Конвенцията и присъжда на жалбоподателката единствено разноските по делото от 1504 евро, като заявява, че намирането на нарушението е достатъчна обезвреда за претърпените от жалбоподателите неимуществени вреди. По делото \"Михалеви срещу България\" наследодателят на жалбоподателите притежавал фабрика, национализирана през 1947 г. и впоследствие ползвана от държавно предприятие. След приемане на Закона за възстановяване собствеността върху одържавени недвижими имоти жалбоподателите получават нотариален акт за правото им на собственост върху имота, но пред ЕСПЧ претендират, че са били лишени от компенсация за недвижимия имот за времето, в което не са го ползвали. Съдят държавата в Страсбург за застреляната Елена Василева Съдът отбелязва, че реституцията е изрично призната от властите и през продължителен период от време те са третирали жалбоподателите като собственици на сградата. Като се позовава на решението си по делото „Явашев и други срещу България“, Съдът приема, че пълната липса на обезщетение вместо реституция нарушава справедливия баланс между обществения интерес и индивидуалните права на жалбоподателите. Постановява, че въпросът за обезщетение не може да бъде решен на този етап, и приканва правителството и жалбоподателите да пристъпят към споразумение. Присъдени са 1500 евро за разходи и разноски. България е осъдена за общо 640 хиляди евро в Страсбург през 2017 г. Жалбоподателката по делото \"Хаджиева срещу България\" се оплаква, че през 2002 г., когато е била на 14 г. родителите й са задържани във връзка с искане за екстрадиция и за нея не е имало кой да се грижи повече от 13 дни. Тя претендира, че липсата на съдействие от страна на властите й е причинило страдания. Според протокола от съдебното заседанието по искането за екстрадиция в Окръжен съд-Варна на 6 декември 2002 г. майката е отговорила с утвърдително изявление, че има човек, който да се грижи за детето. По-късно на 17 декември 2002 г. Апелативен съд-Варна отменил заповедите за задържане. В решението си ЕСПЧ приема, че е налице нарушение на чл. 8 по отношение на периода между задържането на родителите на жалбоподателката и съдебното заседание от 6 декември 2002 г. Според Съда задължението на властите да се информират дали има човек, който да се грижи за жалбоподателката, е възникнало при задържането на родителите й на 4 декември 2002 г. Съдът в Страсбург: Камерите в студентски аудитории са незаконни Тогава полицията не е предприела необходимите действия за уведомяване на отговорните институции, че жалбоподателката остава без надзор. Присъденото обезщетение за претърпените неимуществени вреди в размер на 3600 евро, а сумата за разходи - 5260 евро. Наследодателите на жалбоподателите по делото \"Йорданова и други срещу България\" са притежавали печатарски предприятия, национализирани през 1949-1950 г. Активите им са поети от държавна печатница, преобразувана в търговско дружество, управлявано от министъра на образованието. През 1998 г. жалбоподателите предявяват искания за обезщетяване за национализираните имущества по реда на Закона за обезщетяване на собственици на одържавени имоти чрез получаване на акции в дружеството. Молбите са уважени и е определен размера на обезщетенията и равняващия им се брой акции, утвърдени от министъра през юни 2003 г. Но месец по-късно с нови заповеди министърът на образованието определя като обезщетение за жалбоподателите компенсаторни записи вместо дялове в собствеността. България осъдена в Страсбург за 462 000 евро Тези заповеди са отменени с решения на ВАС като незаконосъобразни. Пред ЕСПЧ жалбоподателите се оплакват, че не са получили дължимото им за национализираните предприятия обезщетение. В решенията си по делата \"Мутишев и други срещу България\", \"Хаджигеоргиеви срещу България\" и \"Неделчева и други срещу България\" Съдът вече е приел, че в случаите, в които националният съд се е произнесъл окончателно по даден въпрос, административните органи нямат право да поставят под съмнение това решение освен при наличието на основателни и непреодолими причини. Съдът приема, че намесата в правата на жалбоподателите противоречи на принципа за законност по чл. 1 от Протокол № 1 и намира нарушение на тази разпоредба. Европейският съд в Страсбург: Забраната на бурките не нарушава човешките права В съответствие с искане на правителството ЕСПЧ отлага произнасянето си по дължимото обезщетение за претърпените от жалбоподателите имуществени и неимуществени вреди, като определя срок от четири месеца за предоставяне на становище или постигане на споразумение в тази връзка. Съдът също така присъжда в полза на жалбоподателите 4820 евро за разходи и разноски. Окончателно: доживотен затвор за убиеца на сестрите Белнейски Страсбург чака властта до 13 септември да се разбере със Симеон за имотите Съдят държавата в Страсбург за застреляната Елена Василева България е осъдена за общо 640 хиляди евро в Страсбург през 2017 г. Съдът в Страсбург: Камерите в студентски аудитории са незаконни България осъдена в Страсбург за 462 000 евро Европейският съд в Страсбург: Забраната на бурките не нарушава човешките права", "date": "2018.08.22", "title": "Убиецът на сестрите Белнейски взема 3000 евро заради лош затвор"}
{"url": "http://clubz.bg/72218-kurc_tanc_i_svatba_ne_promenqt_evropejskata_ni_poziciq_za_rusiq", "text": "Австрия споделя напълно позицията на ЕС по отношение на Русия въпреки визитата на руския президент Владимир Путин през уикенда, когато  предаде Ройтерс. На сватбата Кнайсъл танцува с Путин и завърши танца с реверанс, което породи критики, според които с поведението си тя подкопава политиката на ЕС към Русия. Тази снимка разтърси Австрия (ВИДЕО) ЕС наложи санкции на Русия след анексията на Крим през 2014 г., които периодично биват удължавани.  Курц е начело на управляваща коалиция, в която влиза крайнодясната Австрийска партия на свободата. Когато стана канцлер, той прехвърли някои отдели, които отговаряха за европейските въпроси, от външното министерство в своята канцелария, за да успокои по този начин страните членки, че ще води проевропейска политика.  Танцът на Путин с булката (СНИМКИ) Курц каза също, че се надява на подобряване на връзките на ЕС с Русия чрез по-интензивен диалог.  Като ротационен председател на ЕС от Австрия се очаква да говори от името на 28-те страни членки. Страната обаче, както и България, беше сред немногото членки на ЕС, които не изгониха руски дипломати след отравянето на бившия руски двоен таен агент Сергей Скрипал и неговата дъщеря Юлия във Великобритания през март. Великобритания и нейните съюзници обвиниха за отравянето Кремъл, а оттам отрекоха да са замесени.  Курц каза, че е   по време на кратката му визита в Австрия през уикенда, но не навлезе в подробности. Кнайсъл, която бе предложена за външен министър от Австрийската партия на свободата, макар да не е неин член, покани Путин на сватбата си, когато той посети Австрия през юни. Тази седмица тя е във ваканция и не е коментирала медийните реакции на идването на руския президент на радостното събитие. Според лидера на Австрийската партия на свободата и вицеканцлер Хайнц-Кристиан Щрахе визитата на руския лидер е била израз на неговото уважение към Австрия. Партията на Щрахе има споразумение за сътрудничество с партията на Путин \"Единна Русия\". Танцът на Путин с булката (СНИМКИ)", "date": "2018.08.22", "title": "Курц: Танц и сватба не променят европейската ни позиция за Русия"}
{"url": "http://clubz.bg/72219-skromno_sbogom_s_ivajlo_krajchovski", "text": "Неголяма група приятели и почитатели изпрати в последния му път Ивайло Крайчовски. Сред дошлите да се простят с музиканта бяха Йорданка Христова и Богдана Карадочева, експрезидентът Петър Стоянов, актьорът Славчо Пеев, Константин Цеков от ФСБ, Васко Кръпката, Фънки и др. Крайчовски свири с ФСБ от 1983 г. до 2007г. Басистът почина внезапно завчера на 57 г., а опелото беше днес в столичната църква \"Св. Седмочисленици\".", "date": "2018.08.22", "title": "Скромно \"Сбогом\" с Ивайло Крайчовски"}
{"url": "http://clubz.bg/72208-signal_za_bomba_oprazni_ruskoto_posolstvo_v_sofiq", "text": "Сигнал за поставено самоделно взривно устройство в сградата на руското посолство в София е бил получен на тел. 112 в 11,10 ч. в сряда. Пред сградата, която е силно охранявана, пристигна и кола на жандармерията. Служителите на СДВР са проверили сигнала, но са огледали само около самата сграда на дипломатическата мисия, защото нямат правомощия да влизат на нейна територия.  Служителите на посолството са били изведени, докато тече проверката.", "date": "2018.08.22", "title": "Сигнал за бомба опразни руското посолство в София"}
{"url": "http://clubz.bg/72200-nad_800_miliona_v_kitaj_s_internet", "text": "Над 800 милиона китайци имат достъп до интернет, сочи ново проучване на Китайския информационен център. Това е над 50% от населението на страната, което минава 1,4 млрд. души.  Увеличението е впечатляващо тази година - 30 милиона нови потребители са влезли за пръв път онлайн от началото на тази година. Преди 7 години - през 2011 г. - едва 38,7% от китайците бяха онлайн. 788 милиона от китайците - или 98,3%, предпочитат мобилните устройства за достъп до Мрежата. Растежът в Китай е забележителен и в контекста на   цензурата, която блокира огромна част от външния интернет. Местните , и хиляди други сайтове - поне законно. Наскоро Apple се наложи да изтрие десетки хиляди апликации от местния си App Store.  Apple премахна 25 000 приложения в Китай Местните обаче компенсират с локални еквиваленти - на социални мрежи (Weibo), онлайн магазини (Ali Express) и всякакви други сайтове.  За сравнение,  76,18% от американците, 82,55% от европейците, 76,41% от руснаците са в интернет. Шампиони са в Исландия, където над 98% са онлайн, а най-зле е ситуацията в Еритрея, където са малко над 1%.  В България интернет ползват близо 4,3 млн. души или 59,83% от населението - повече от китайците в процентно отношение.", "date": "2018.08.22", "title": "Над 800 милиона в Китай - с интернет"}
{"url": "http://clubz.bg/72220-belgiec_specheli_%E2%82%AC_1078_miliona_ot_lotariqta_evromilioni", "text": "Белгиец спечели 107,8 милиона евро от лотарията \"Евромилиони\", съобщи ТАСС. \"Гигантският джакпот от 107 839 228 евро, за който мечтаеха много участници от цяла Европа, беше спечелен, като именно в Белгия беше регистрирана печелившата комбинация\", обяви пресслужбата на белгийското подразделение на \"Евромилиони\". За спечелване на голямата награда от лотарията е необходимо да бъде позната комбинация от 7 от 62 числа.   Вероятността за спечелване на голямата награда е 1 на 139,8 милиона. Как се радва милионерката Гошка в Испания (ВИДЕО) Лотарията \"Евромилиони\" е с един от най-големите наградни фондове в света заради международния си статут. Средната стойност на голямата награда е 47 милиона евро. В \"Евромилиони\" участват националните лотарийни компании на Франция, Великобритания, Ирландия, Австрия, Испания, Португалия, Люксембург, Белгия и Швейцария. БТА", "date": "2018.08.22", "title": "Белгиец спечели € 107,8 милиона от лотарията \"Евромилиони\""}
{"url": "http://clubz.bg/72203-uli_hones_imidjyt_na_jozil_e_po_golqm_ot_kachestvata_mu", "text": "Президентът на \"Байерн\" (Мюнхен) Ули Хьонес отправи поредна атака към Месут Йозил. Халфът напусна националния отбор на Германия с пространно писмо, в което се оплака от расизъм, неуважително отношение и т.н. Шефът на футбола в Германия призна за грешки с Месут Йозил Хьонес от дълго време има на мушката си халфа на \"Арсенал\" и не пропуска да го \"захапе\". Станалото през последните месеци покрай посещението на Йозил при Реджеп Ердоган, представянето му на световното и полемичното оттегляне наляха още вода в мелницата на Хьонес, който лежа година и половина в затвора заради укриване на данъци. Излезе през януари 2016-а. Йозил беше заменен в последния мач на \"топчиите\" срещу \"Челси\". Това стана при 2:2, а тимът му загуби с 2:3 в края на срещата. \"Арсенал\" има две загуби от началото на сезона. След краха на мондиала босът на \"Байерн\" обяви, че Месут не е печелил единоборство като халф от 2014 г. насам.", "date": "2018.08.22", "title": "Ули Хьонес: Имиджът на Йозил е по-голям от качествата му"}
{"url": "http://clubz.bg/72198-profesor_kokosovoto_maslo_e_chista_otrova", "text": "Харвардски професор нарече кокосовото масло \"чиста отрова\", защото съдържа много нездравословни наситени мазнини, съобщава \"Индипендънт\". Д-р Карин Майкълс, професорка в училището по обществено здравеопазване \"Т. Х.Чан\" в Харвард и директорка на Института по профилактика и туморна епидемиология към Фрайбургския университет заяви, че кокосовото масло е  , заради вредите, които наситените мастни киселини могат да нанесат на тялото. Според нея то е много по-лошо от маслото и маста. Твърдението коренно противоречи на общоприетото схващане, че кокосовото масло е много полезно, дори че е \"суперхрана\", която може да се използва като съставка на всякакви ястия. Изяли сме 12 000 тона палмово масло като \"сирене\" Миналата година Американската асоциация за сърдечно здраве коригира насоките си за наситени мастни киселини, като тези в кокосовото масло, като препоръча те да бъдат заменяни с ненаситени. ", "date": "2018.08.22", "title": "Професор: Кокосовото масло е чиста отрова"}
{"url": "http://clubz.bg/72213-v_imeto_na_evroto_vlastta_obeshta_7_merki_do_yuni_2019", "text": "Кабинетът одобри днес план за действие със 7 конкретни мерки, свързани с подготовката на България за присъединяване към чакалнята за еврото и европейския банков съюз. Те трябва да бъдат изпълнени до юни 2019 г. Безславен край на подписката срещу еврото България вече заяви намерения за присъединяване към Валутния механизъм (ERM II) и към Банковия съюз до юли догодина. За целта на 29 юни т.г. бе изпратено официално писмо от министъра на финансите и управителя на Българска народна банка (БНБ) за участие в Единния надзорен механизъм (ЕНМ) чрез установяване на тясно сътрудничество с Европейската централна банка по смисъла на Регламент (ЕС) №1024/2013 и за намеренията на страната за кандидатстване във Валутния механизъм, което получи и политическата подкрепа на Еврогрупата. Днес България прави първа крачка към еврото Освен писмото за намерения обаче не са подадени необходимите за целта апликации. Вероятно ще се случи след оценката за изпълнението на мерките и ще ги гарантира. За всяка от тях трябва да получим одобрението на Европейската централна банка (EЦБ), Европейската комисия и Европейския орган за застраховане и професионално пенсионно осигуряване (ЕIOPA). В Плана за действие са включени мерки, които, предвид поетите с писмото ангажименти, следва да се изпълнят до края на юни 2019 г. Мерките се изразяват в: Какви реформи обеща България, за да се доближи до еврото   Докладите за конвергенцията на ЕЦБ отчитат, че БНБ не изпълнява изискванията за независимост на централните банки - институционална, финансова и персонална независимост. Ефективността на управление \"Банков надзор\" пък беше сериозно компрометирана от срива на КТБ през 2014 г., довел и до бюджетен дефицит същата година заради спешните заеми, изтеглени от държавата. В случай че членството на България в банковия съюз бъде одобрено, ЕЦБ ще поеме надзора върху първите пет най-големи банки у нас. Но може да контролира и други - ако реши, че качеството на активите им е незадоволително.  .  Целта на макропруденциалните политики е да предотвратят натрупването на рискове във финансовата система. Такива видяхме, че съществуват при водената от КТБ кредитна политика - заради пропуски в нормативната и поднормативна уредба. Най-сетне ще има някой орган, който ще контролира българската Комисия за финансов надзор (КФН). Дори ще са два - Европейският орган за застраховане и професионално пенсионно осигуряване и европейската агенция, която отговаря за контрола на инвестиционните посредници и управляващите дружества. Ще има промяна на рисковите критерии за пенсионни и застрахователни компании, а EIOPA ще следи за инвестиции в свързани лица, завишени оценки за някои активи в портфейлите на дружествата, скрити концентрации на собственост. Добрите европейски практики вече няма да са само препоръчителни, а и задължителни за КФН. А стратегията за интеграция на капиталовите пазари в ЕС предвижда до 2025 г. в Общността да се създаде единен регулатор на небанковия финансов сектор - и от КФН може и да няма нужда. Изключително бавните процедури по приключване на несъстоятелност. За това България е критикувана от Еврокомисията в препоръките й в рамките на т.нар. Европейски семестър. Политиката по несъстоятелност е критикувана, защото е сложна, позволява протакане, високи разходи и малка възвръщаемост и има тенденция делата за преструктуриране да завършват с ликвидация. Неефективността на българското финансово разузнаване, сведено до структура в Държавната агенция по национална сигурност (ДАНС) проличава много пъти - и в примера с фалита на КТБ, и при други големи сделки у нас.   Една от най-сложните и тежки реформи - и голямо предизвикателство пред управляващите, ще е при управлението на държавните фирми и връщане на пазарните механизми в тях и по-голяма отчетност - срещу партийния контрол и непрофесионални назначения.   7.  Едно от изискванията на Еврогрупата е България да се присъедини към Единния механизъм за преструктуриране и фонда към него - задължения, произтичащи от членсто в Банковия съюз. Това означава, че ако възникне проблем с банка у нас, с \"оправянето\" му ще се заемат европейските механизми, а не БНБ и Фондът за гарантиране на влоговете на гражданите в банките (ФГВГБ). А Европейската централна банка ще решава кога да е намесата им - и по какъв начин. Изпълнението на тези мерки ще осигури спазването на предварително поетите ангажименти в области на политиката, които са от голямо значение за плавния преход към ERM II и към Банковия съюз до юли 2019 г., и като краен резултат да се въведе еврото след изпълнение на всички критерии за конвергенция, посочват от правителството. Днес България прави първа крачка към еврото Какви реформи обеща България, за да се доближи до еврото", "date": "2018.08.22", "title": "В името на еврото: властта обеща 7 мерки до юни 2019"}
{"url": "http://clubz.bg/72207-byudjetyt_olekva_s_3_miliona_za_da_olekne_na_uchenicite", "text": "Правителството осигури общо 5 618 978 лева за дейностите по Националната програма за съвременна образователна среда, като с близо три милиона лева от тях ще бъдат закупени 111 000 ученически шкафчета от 588 общински училища. Това се прави, за да не се товарят децата с тежки раници. Средствата се осигуряват по бюджета на МОН за 2018 г.  Общият брой на училищата в България по данни на националната статистика от април 2018 г. е 1969, от които 76 са частни. Просветният министър обеща шкафчета за половината ученици до седми клас В шкафчетата учениците ще могат да съхраняват учебници, учебни комплекти, помагала и други материали, както и екипи за физическо възпитание и лични вещи. 83 общински училища ще получат 793 337 лева за оборудване на стаи в полуинтернатни групи за часовете по интереси. Финансира се закупуване на обзавеждане, консумативи и материали, книги и игри. 320 615 лева се отпускат за ремонт и оборудване на учебни кабинети за професионална подготовка и учебно-производствени бази на 8 училища, както и за осигуряване на учебни видеофилми и софтуерни продукти. 1 635 731 лева са за купуване на уреди, прибори, пособия, реактиви и други консумативи за обезпечаване на експерименталната работа по учебните предмети биология и здравно образование, физика и астрономия и химия и опазване на околната среда в VII и в IX клас за 1879 общински училища. ", "date": "2018.08.22", "title": "Бюджетът олеква с 3 милиона, за да олекне на учениците"}
{"url": "http://clubz.bg/72202-24_miliona_leva_za_da_se_izvadi_mazutyt_ot_koraba_kraj_sozopol", "text": "От днес започва подготовката по изваждане на мазута от потъналия край Созопол кораб, за което правителството одобри бюджет от 2.4 милиона лева. Новината съобщи след заседанието на МС министърът на транспорта, информационните технологии и съобщенията Ивайло Московски. Ангелкова: замърсяването с мазут на Синеморец е от чужбина Транспортният министър посочи, че още днес ще бъде направена цялата организация на плавателните съдове с необходимото техническо оборудване, за да започне операцията по изваждането на мазута и ще се вземат мерки за съхранението му. Разчетът предвижда  Ако се окаже, че мазутът е по-малко от обема на резервоарите, може да се приключи и по-бързо, поясни Московски. Според министъра може да има и твърда фракция на мазута под формата на глина или желе, за който специалистите да предложат как да бъде изваден. Откритият кораб е потънал през 1921 г. в Созополския залив, на 5 км от брега и на 30 метра дълбочина. За теча на мазут беше съобщено на 13 август. ", "date": "2018.08.22", "title": "2.4 милиона лева, за да се извади мазутът от кораба край Созопол"}
{"url": "http://clubz.bg/72205-siderov_shte_prenapisva_dogovora_s_makedoniq_shte_si_pomisli_za_podkrepa_za_es", "text": "Сюжетът с политическите атаки към премиера на Македония Зоран Заев заради негови изказвания, които били в ущърб на България, пак се оказа на дневен ред. Този път причината е Илинденското въстание - случка от началото на август, а твърдение на Заев, че ако Македония бъде приета в ЕС, то езикът й ще е един от официалните езици на Съюза Резултатът - лидерът на \"Атака\" и председател на депутатите на управляващите от \"Обединени патриоти\" Волен Сидеров се появи днес в Министерския съвет и обяви как е поискал и предложил да се направи анекс на Договора за добросъседство с Македония.  По думите на лидера на \"Атака\" в проекторешението и предложения анекс  Той посочи, че това е едно подробно наставление македонската страна да спре със свободни изявления, с които засяга българската история и с които се предизвиква негативен обществен отзвук. Последва и очаквана заплаха: Националистът още не бил говорил с премиера Бойко Борисов по темата.  Пак днес и от ВМРО излязоха с декларация по темата - и за Илинденското въстание и чие е, и за македонския език.  \"Г-н Заев, македонско и българско значат едно и също\", пишат от партията на вицепремиера Красимир Каракачанов. И продължават: От ВМРО припомнят как Заев в момента бил в трудна ситуация с предстоящия референдум за името на Македония и одобряване на договора с Гърция по темата. Именно този договор и решението на казуса с името ще отворят вратите на ЕС и НАТО за Скопие.  Зоран Заев: Илинденското въстание е част от общата ни история с България И в декларацията на Каракачанов и компания се говори за евентуалното членство на Македония в ЕС - с предупреждението, че ако Македония иска да е член на Съюза, то  Борисов към Заев: Като дойде време за ЕС, ще си спомним \"македонското\" въстание (СНИМКИ) Според тях Заев трябва да спечели референдума, трябва да спечели общественото мнение не само в страната си, но и в България. Декларацията на ВМРО завършва с думите на Иван Михайлов от Ново село, Щипско, днешна Република Македония:  И с апел към Заев:  Корнелия Нинова vs Зоран Заев заради \"Илинденското въстание е македонско\"   Борисов към Заев: Като дойде време за ЕС, ще си спомним \"македонското\" въстание (СНИМКИ) Корнелия Нинова vs Зоран Заев заради \"Илинденското въстание е македонско\"", "date": "2018.08.22", "title": "Сидеров ще пренаписва договора с Македония, \"ще си помисли\" за подкрепа за ЕС"}
{"url": "http://clubz.bg/72209-siderov_kym_borisov_obqsnete_na_simeonov_che_ne_e_starshina", "text": "Лидерът на \"Атака\" Волен Сидеров откри на нов глас задочната си атака срещу вицепремиера и негов коалиционен партньор в \"Обединени патриоти\" Валери Симеонов. Основното обвинение си е все същото - водачът на НФСБ тормозел бизнеса по морето, но вече въвличал и \"заповядвал\" и на служители на други министри за вършат тази работа, твърди Сидеров.  Той размаха пред медиите принтирана снимка във формат А4 - на мъж в спортно всекидневно облекло за лятото - и предложи 100 лева, намиращи се в джоба му, на този, който познае какво работи. Изненадващо се появиха и предположения - \"събира пари\", \"общински съветник\"... Сидеров изплю камъчето - мъжът бил полицейският шеф в Созопол,  Подобна случка имало и със служител на Районната здравна инспекция - Симеонов звънял, искал документи и протоколи - например за заведението  в Слънчев бряг, гонел журналисти от   и прочие - по разказите на лидера на \"Атака\".   декларира Сидеров, който не за първи път твърди, че прави \"проверка на проверките\" на Симеонов по морето. Говорил и с колегите си в МВР и в здравеопазването Валентин Радев и Кирил Ананиев, но те не били наясно как вицепремиерът разпореждал на техни служители. Затова и след парламентарната ваканция трябвало мерки да вземе премиерът Бойко Борисов.  Сидеров бе категоричен, че с критиките си към Валери Симеонов не просто не \"взривява\" коалицията \"Обединени патриоти\",  а я... заздравява. По думите му заради акциите на вицепремиера туристическият бранш вече бил на ръба да излезе на протест. Сидеров пак заяви, че няма представа дали \"Обединените патриоти\" ще се явят в настоящия си състав на европейските избори през май догодина: Сидеров разказа и собствената си версия как минавали лидерските срещи в \"Обединени патриоти\" - по-специално разговорите между него и лидера на НФСБ: Лидерът на \"Атака\" не пропусна да се произнесе и по казуса \"Олимпик\" и фалита й - с алтернативна идея. Задължителните застраховки, каквато е \"Гражданска отговорност\", да се сключват в специално създадена за целта държавна застрахователна компания. А не Тази алтернативна идея, по модела на някогашното ДЗИ (от времето на социализма) още не била споделена с коалиционните партньори. Те обаче трябвало да съгласуват например депутатските законопроекти, които внасят в Народното събрание, вярва Сидеров.   ", "date": "2018.08.22", "title": "Сидеров към Борисов: Обяснете на Симеонов, че не е старшина"}
{"url": "http://clubz.bg/72204-kabinetyt_stava_mediator_mejdu_ban_i_sinopticite", "text": "Не е постигнато съгласие между БАН и Националния институт по метеорология и хидрология (НИМХ) в дадения им от кабинета срок и затова разговорите продължават, като в тях ще се включи правителството. Синоптиците настояват да бъдат изведени от системата на Българската академия на науките, за да получават необходимото им финансиране не чрез ръководството на БАН. Българската академия на науките обаче категорично не е съгласна с това. На 22 август става ясно има ли развод на синоптиците с БАН Това стана ясно на брифинг на министъра на образованието и науката Красимир Вълчев в Министерския съвет. Синоптиците след среща с премиера: Не сме крепостни селяни До момента има два варианта за разрешаване на проблема с липсата на достатъчно средства, заради който служителите на НИМХ неколкократно излязоха на протести. Единият вариант предвижда разширена автономия в рамките на БАН, а вторият е извеждане на НИМХ извън БАН. Той посочи, че е засегнат и въпросът с академичното самоуправление на БАН, като припомни, че в момента решенията и във ВУЗ-овете, и в БАН зависят от колективните органи на управление и председателят на БАН \"до голяма степен е изпълнител на тези решения\". Синоптиците до Бойко Борисов: Търпението ни се изчерпа! \"Ние зависим от шанса да се намери колективно решение в общото събрание, за да бъде запазена тази държавна функция и да бъде отдадено необходимото й място. По наше мнение това трябва да зависи от индивидуален орган, какъвто е председателят на общото събрание. И това ще бъде един от въпросите, които ще обсъдим също“, каза още просветният министър. Просветният министър намери основание синоптиците да имат собствен бюджет \"И по този начин НИМХ вижда какъв му е бюджетът още от самото начало, а МС ще може да контролира дали изпълняваме този бюджет към института. Проведохме две срещи с тях, казахме им това предложение, но те казаха, че искат излизане от БАН. Оттогава не сме получили официално аргументи защо не харесват това предложение“, каза още акад. Ревалски. Той изброи възможните трудности при \"изваждането\" на НИМХ от БАН.  Синоптиците след среща с премиера: Не сме крепостни селяни Синоптиците до Бойко Борисов: Търпението ни се изчерпа! Просветният министър намери основание синоптиците да имат собствен бюджет", "date": "2018.08.22", "title": "Кабинетът става медиатор между БАН и синоптиците"}
{"url": "http://clubz.bg/72206-imame_i_dobra_novina_tozi_pyt_borisov_ne_se_uchudi_che_v_radioto_ima_4_systava", "text": "Когато медиите отразиха разрушеното читалище в град Шипка, министърът на културата каза, че нищо не може да направи. Когато се запали сградата на “Царските конюшни”, министърът на културата каза, че нищо не може да се направи. Когато днес децата от Радиохора излязоха, за да пеят под прозорците на Министерски съвет, министърът на културата каза, че нищо не може да се направи. Пита се в задачата - за какво ни е министър, който нищо не може да направи? Борисов за детския хор: СЕМ и директорът на БНР да си свършат работата А по отношение на политиката на ръководството на БНР спрямо музикалните състави там мога да кажа само едно - това е война, която не идва току така - само и единствено по решение на директора на радиото. Това е война на цялата държавна администрация с творците ни. Първо студена, а после и топла. Идва началото на новия сезон. И един прекъснат разговор за заплатите в съставите на БНР. Смятам, че тепърва ще гледаме разни нелицеприятни неща. Аз мога да кажа само едно - ДОЛУ РЪЦЕТЕ ОТ СЪСТАВИТЕ НА БНР!!! PS. Имаме и добра новина. Този път премиер - министър Борисов не се учуди, че в радиото има 4 състава...", "date": "2018.08.22", "title": "Имаме и добра новина - този път Борисов не се учуди, че в радиото има 4 състава"}
{"url": "http://clubz.bg/72197-nastimir_ananiev_registrira_partiq_volt", "text": "Европейска партия \"Волт\" беше регистрирана от съда. Това съобщиха от формацията с уточнението, че решението на Софийския градски съд за вписването на формацията в регистъра на политическите партии е обнародвано във вчерашния брой на \"Държавен вестник\". Председател на партията е  . Той бе депутат в миналия парламент от Реформаторски блок и член на \"Движение България на гражданите\" (ДБГ) с лидер  Ананиев бе и шеф на парламентарната комисия по транспорт, информационни технологии и съобщения. Той стана известен с това, че в края на 2014 г. регистрира на свое има марката \"Реформаторски блок\". Тогава той обясни, че целта му е превантивно марката да бъде защитена, за да не бъде регистрирана от някой друг - например \"България без цензура\" на Николай Бареков или \"Атака\". Европейска партия \"Волт\" е част от първата паневропейска платформа \"Волт Европа\", която има за цел да участва на изборите за Европейски парламент, които ще се проведат през май 2019 г. Българската формация е втората партия, която се учреди след \"Волт Германия\", която е част от европейската мрежа на \"Волт\". Към днешна дата вече има 8 европейски страни, в които има уредени партии от мрежата на \"Волт Европа\" - Германия, България, Белгия, Холандия, Италия, Испания, Швеция и Дания. През октомври ще бъдат учредени партии в Австрия и Франция. \"Волт Европа\" е проевропейско движение, което ще работи за обединена и федерална Европа. Европа на една скорост, с единна армия и прокуратура. Европа, в която гражданите и микро- и семейният бизнес са приоритет. Европа, в която личното достойство, гражданската свобода, работещото правосъдие,  равните възможности и устойчивата среда са основни ценности, казват учредителите. Паневропейското движение е почти готово и със своята програма, като част от основните приоритети са United Europe (Обединена Европа), Smart State (Умна държава), Unleash Entrepreneurship and Small Businesses (Да дадем път на предприемачеството и малкия бизнес), No region will be left behind, captain (Никой регион няма да остане зад борда), Establish a circular economy (Работеща кръгова икономика), Turn Education around (Образование на фокус).", "date": "2018.08.22", "title": "Настимир Ананиев регистрира партия \"Волт\""}
{"url": "http://clubz.bg/72211-arestuvaha_ruski_grajdanin_gotvel_atentat_v_germaniq", "text": "Германски командоси задържаха в Берлин руски гражданин по подозрение, че готви терористичен акт, съобщи Би Би Си. Арестуваният е 31-годишният Магомед Али Ц.  , съобщава федералната прокуратура на Германия. В жилището на радикално ислямистки настроения заподозрян са намерени при обиск няколко взривни вещества, както и детонатори, които очевидно са били приготвени за направата на взривно устройство. 12 убити. Бежанец с камион окървави коледен базар в Берлин (СНИМКИ) Разследващите предполагат, че руският гражданин е планирал   \"с която да убие и да рани възможно най-много хора\". Не се разкрива за къде точно е бил планиран терористичният акт. Операцията е била извършена от берлинската и федералната полиции с участието на спецчасти и командоси. Още през октомври 2016 година Магомед Али Ц. и Климент Б. са натрупали голямо количество взривно вещество, което крили в квартира в Берлин. 22-годишният Климент заминал за Аахен в западните части на Германия, а по-късно се прехвърлил във Франция. Той бил арестуван на 18 април 2017 година в Марсилия. При задържането му от него били иззети взривни материали и оръжие. Магомед по онова време бил в Берлин. Наскоро Магомед решил да действа и да извърши планирания терористичен акт, защото започнал да се страхува да не бъде разобличен или издаден от Климент. Полицията обаче била по петите му и внимателно го наблюдавала. В най-удобния момент го арестували и предотвратили кървавата баня. Тунизиец готвел мащабен атентат с рицин в Германия Според списание \"Шпигел\"  но раследващите не коментират никакви лични данни на заловения.  Най-големият терористичен акт в Германия през последните години бе извършен през декември 2016 година в Берлин. Бежанецът от Тунис Анис Амри налетя с товарен камион върху хора на коледен базар. Убити бяха 12 души. Седмица след атентата терористът бе убит при престрелка с полицията в Милано. През юни тази година в Кьолн бе арестуван тунизиец на 29 години. По данни на властите той готвел атака с отрова и с взрив. В апартамента му бе намерено вещество с високо съдържание на рицин. Тунизиец готвел мащабен атентат с рицин в Германия", "date": "2018.08.22", "title": "Арестуваха руски гражданин - готвел атентат в Германия"}
{"url": "http://clubz.bg/72212-finalno_ot_vyrhovniq_syd_na_gyrciq_turskite_voenni_imat_pravo_na_ubejishte", "text": "Турски войници, обвинени от Анкара в участие в опита за държавен преврат от лятото на 2016 г., имат право на убежище в Гърция. Това реши Държавният съвет на югозападната съседка - върховен административен съд в страната, който отхвърли възражението на правителството в Атина, съобщи турският в. \"Хюриет\". Осмината военнослужещи на Анкара – , избягаха в Гърция с хеликоптер на 16 юли 2016 г., когато стана ясно, че опитът за преврат срещу президента Реджеп Тайип Ердоган е смазан. Борисов: Подкрепям Ердоган, превратаджиите искаха да го убият Според турските власти военните са свързани с мрежата на живеещия в САЩ имам Фетхуллах Гюлен, сочен от Анкара за организатор на неуспешния преврат. С последното си решение Държавният съвет на Гърция отхвърли окончателно жалбата на правителството в Атина, с което потвърждава правото на убежище на бившите турски офицери и войници. Правителството в Анкара заплаши с \"влошаване на двустранните отношения\", след като военните не бяха екстрадирани, а в отговор кабинетът в Атина поиска Държавният съвет да преразгледа решението си. Правителството се аргументираше с това, че не бива да се допуска замесени в организиране на преврат да не понасят своята отговорност.", "date": "2018.08.22", "title": "Финално от върховния съд на Гърция: турските военни имат право на убежище"}
{"url": "http://clubz.bg/72194-ardjento_ne_sym_iznasilvala_benet_antyni_mu_plati_za_da_ne_ni_iznudva", "text": "Италианската актриса и режисьор Азия Ардженто, която е водеща фигура в движението \"#MeToo\", отхвърли обвиненията, че е извършила сексуално посегателство над американския актьор и певец Джими Бенет, когато той е бил на 17 години, пише в. \"Кориере дела сера\". Лидерка от движението #МеToo изнасилила непълнолетен Актрисата и режисьор разпространи писмо чрез адвоката си. В него се казва, че тя \"  които вчера се съдържаха в статия на в. \"Ню Йорк таймс\" и които заляха медиите по целия свят. И продължава: Ардженто обвинява Бенет в изнудване в изявлението. Според нея Антъни Бурдейн е отговорил на финансовите искания на Бенет, защото се страхувал от него. Тя завършва изявлението си с думите: Вчера \"Ню Йорк таймс\" написа, че Ардженто, която в миналото се е снимала заедно с Бенет, му посегнала сексуално в хотелска стая на 9 май 2013 г. Тогава той бил на 17 години. Това посегателство му нанесло психологическа травма. Бенет мълчал години за него, но решил да го разкрие миналата есен, месец след като Ардженто обяви, че е станала жертва на сексуално посегателство от страна на продуцента Харви Уайнстийн. Ардженто в Кан: Тук ме изнасили Харви, тук бе неговото ловно поле Той бил възмутен, че насилничката му се представяла за жертва. Зарекъл се да я съди за 3,5 милиона долара. Накрая се стигнало до приятелско уреждане на въпроса и той получил 380 000 долара на няколко вноски тази пролет. По това време Азия бе една от активистките на движението \"Аз също\", обединяващо жени, преживели сексуални посегателства. Тя изнесе много лекции по темата и произнесе пламенна реч на кинофестивала в Кан. Нейният приятел Антъни Бурдейн, световно известен кулинарен експерт и автор на няколко книги, тачен от Барак Обама и от Доналд Тръмп, се самоуби през юни. Тогава Азия стана обект на тормоз от хора от неговото обкръжение, които твърдяха, че тя била причина за самоубийството и това наложи нейни близки и съратнички от движението да се обявят в нейна защита и да поискат тормозът срещу нея да спре, припомня БТА. Ардженто в Кан: Тук ме изнасили Харви, тук бе неговото ловно поле", "date": "2018.08.22", "title": "Ардженто: Не съм изнасилвала Бенет, Антъни му плати, за да не ни изнудва"}
{"url": "http://clubz.bg/72192-kamata_i_trifon_v_klasaciq_na_20_te_naj_koravi_vyv_futbola", "text": "Христо Стоичков и Трифон Иванов попаднаха в класация на \"20-те най-корави футболисти\" на британския в. \"Дейли мейл\". И двамата нерядко са част от такива компании. Изданието не е включило британци, иначе там достойно място биха заели (разбира се!) и т.н. Вижте 20-те. При представянията на Стоичков и Иванов публикуваме дословно \"визитките\" на \"Дейли мейл\". При останалите информацията смесена - на английския таблоид и на Клуб Z. Известен като Камата или Стрелеца, Стоичков имаше фатален ефект с поведението си и пред вратата на съперника. Един изключителен талант, въоръжен с всемогъщ дух в тялото на питбул. Можеше да докара беда на всеки, който му се изпречи на пътя. Първият му сезон в “Барселона” беше белязан от наказание заради настъпване на съдия. Също така е получавал доживотно изваждане от футбола в страната си - впоследствие редуцирано.\" Наричан Касапина от Билбао. Известен е с това, че счупи крака на Диего Марадона, когато аржентинецът играеше в “Барселона”. Част е от поколения, в които испанските защитници бяха известни със своята безцеремонност. Помним го много добре. И той беше питбул, но в различна светлина. Като треньор също не се е променил много.  Спечели си слава като корав футболист и лидер най-вече с екипа на “топчиите”. Типичен биткаджия. Основен съперник на Рой Кийн във времената, в които съперничеството и омразата между \"Арсенал\" и \"Манчестър Юнайтед\" приковаваха вниманието на целия футболен свят. Златан ще остане в историята с брилянтните си голове и гигантско его, което не се свени да вади на показ. Определя се като \"Бог\". На терена понякога пък не пропуска да раздава правосъдие. Човекът, който провокира Зинедин Зидан и го извади от финала на Световното през 2006 г. Един от последните футболисти от старата школа на италианския футбол. Често безскрупулен на терена. Като говорехме за “старата школа” на “скуадра адзура”, той е един от професорите й. Името му се превежда като “любезен”, но Джентиле беше всичко друго, но не и такъв. Питайте Марадона и асовете на великия бразилски отбор от 1982 г. Верен съратник на Джентиле, но и наистина голям футболист. За него Джими Грийвс, бивш английски национал и световен шампион, а след края на кариерата си тв анализатор, казва следното: Игра в периода 1990-2007 г. 21 червени картона е получил в кариерата си. И той има цветисти прякори като Разрушителя и Косачката. Получи директен червен картон за брутално влизане в гърдите на Чаби Алонсо на финала на Световното през 2010 г. Зъл гений. Идол на феновете на “Юнайтед”. Изпълнението му в стил “кунг-фу” в главата на запалянко при гостуването на “червените дяволи” на “Кристъл Палас” през 1994 г. си остава сред марковите му прояви наред с десетки майсторски изпълнения. Според “Дейли мейл” защитникът имал вид на типичен затворник - от най-закоравелите. Не беше в чешкия отбор на европейското през 1996 г. (второ място) заради наказание. Един от “твърдите” играчи в първия дрийм тим на \"Барса\", част от който беше и Христо Стоичков. \"С дългата си сплъстена коса и занемарена брада българинът приличаше повече на вълк, отколкото на човек. А със студения си тежък взор той смущаваше сънищата на всяко едно дете, гледало Световното в САЩ, където беше част от един знаменит отбор, достигнал до полуфинал. Преди четвъртфинала с Германия Иванов уверено казал на своя треньор: “Само спокойно. С моя кръвожаден вид ще ги уплаша до смърт. Руди Фьолер сам ще падне, като усети дъха ми  Независимо че често риташе безразсъдно и правеше хрущящи влизания, за разлика от повечето корави футболисти Иванов ще бъде запомнен чисто и просто с обич.  Той имаше склонноста да отправя абсурдни 40-метрови шутове от свободни удари, които никога не попадаха във вратата, но бяха незабравими. След кариера в България, Испания, Австрия и Швейцария Иванов умира от инфаркт само на 50 години през 2016-а.” Интересен избор на британското издание. Пабло Алфаро има слава в родината си. Шегите с него идват от това, че е завършил медицина, но никога не е практикувал. Всъщност това не е съвсем вярно - “практикувал” е на терена. Наричан е Доктор Смърт. 18 червени картона и почти още толкова изгонвания с два жълти - не е зле. Пак от същата “кръвна група”, но без лекарската диплома. В негова чест феновете на някои от отборите, в които халфът “игра”, носят фланелки с надписа “Секс, наркотици и Сирил Рол”.  Той държи рекорд във френската Лига 1 - 25 червени и 187 жълти картона в периода 1993-2010 г. Фигура в италианския футбол през 60-те и 70-те години, доста харизматична заради непреклонния характер. Бенети беше лидер, “мъжкар” и никога не се боеше от единоборства и спречквания. Наричан е Танка, Тигъра, Скалата… Игра за доста клубове през 80-те и 90-те години. “Железен” защитник, който можеше да играе на всички постове в отбраната. Неговият прякор беше Животното. В родината му го помнят и със скандални и провокативни интервюта след мачове. След края на кариерата си стана… тв коментатор. Човекът за “мокри поръчки” в звездния “Реал” за още по-звездния “Барселона”, пък и срещу много европейски звезди в Шампионската лига. Не се справя лошо с функциите и като национал на Португалия. Или Тарзан, както го знаят по-старите фенове на \"Барса\". Имаше защо. Казват, че вече нямало такива бойци на терена. През 1979 г. Мигели игра на финал за КНК срещу “Фортуна” (Дюселдорф) със счупена ключица. Не поиска смяна. Джузепе Бергоми (Италия), Алексис Делгадо (Испания), Джузепе Лоренцо (Италия), Даниел Пасарела (Аржентина), Хосе Камачо (Испания), Хосе Сантамария (Уругвай), Мичел Салгадо (Испания), Диего Симеоне (Аржентина).", "date": "2018.08.22", "title": "Камата и Трифон в класация на 20-те най-корави във футбола"}
{"url": "http://clubz.bg/72193-btv_sreshtu_nova_%E2%80%93_kakvo_pokazvat_chislata", "text": "В България има две големи телевизии – бТВ и Нова, които често обявяват различни резултати за своя успех сред публиката и претендират за първенството. Данните показват, че и двете се развиват успешно и привличат повече рекламни приходи през 2018 г. в сравнение с миналата година. Спорът обаче остава за това кои са най-гледаните предавания в България, защото рейтингите се измерват от две агенции, които често дават различни резултати. Ето някои от данните според доклада за рекламния пазар за първите шест месеца на 2018 г. на агенция „ “: От януари до края юни българите са гледали най-много по телевизията турския сериал „Сега и завинаги“, излъчван по бТВ. Той е безспорният първенец и в данните на „Нилсен“, и в тези на ГАРБ. Сред топ 50 и в класациите на двете агенции няма нито един филм, предаване или шоу програма на някоя друга телевизия освен бТВ и Нова. \"Сега и завинаги\" – бТВ \"Като две капки вода\" – Нова \"Гласът на България\" – бТВ \"Бригада Нов дом\" – бТВ \"Размяна на съпруги\" – бТВ \"Сега и завинаги\" – бТВ \"Гласът на България\" – бТВ \"Бригада Нов дом\" – бТВ \"Комиците\" – бТВ \"Размяна на съпруги\" - бТВ Прави впечатление, че докато едната агенция „допуска“ сред първенците предавания и от двете телевизии, то при другата бТВ е безспорен първенец. Хазартът вече рекламира повече от мобилните оператори \"Като две капки вода\" - Нова \"Хелс китчън\" - Нова \"Шеф под прикритие\" - Нова \"Гласът на България\" - бТВ \"Сега и завинаги\" - бТВ \"Гласът на България\" - бТВ \"Сега и завинаги\" - бТВ \"Бригада Нов дом\" - бТВ \"Размяна на съпруги\" - бТВ \"Мастършеф\" - бТВ Средният дневен рейтинг на двете най-големи телевизии също е различен според данните на двете агенции. Това са привлечените дневно зрители в хиляди на възраст от 18 до 54: Нова – 116,5 хиляди бТВ – 96,9 БНТ1 – 20,8 бТВ – 158,6 Нова – 92,2 БНТ1 – 35,3 бТВ и Нова привличат общо 68% от инвестициите в телевизионна реклама за първите шест месеца на годината, което затвърждава статуквото от предишни години. бТВ – 35% бТВ нишови канали – 8% Нова – 33% Нова нишови канали – 11% Така общият пазарен дял на „бТВ медия груп“ и „Нова броудкастинг груп“ е доста близък (според \"Нилсен\"). И двете телевизии имат ръст в приходите в сравнение с първото полугодие на 2017 г. Данните на агенциите са според обявени цени, отстъпки и излъчени обеми и това обяснява някои разминавания както помежду им, така и вероятно с реално получените приходи в касите на телевизиите. Нова – от 190 през първото полугодие на 2017 г. на 211 млн. евро през първото полугодие на 2018 г. (10% ръст) бТВ – от 128 на 179 млн. евро (29%) Останалите телевизии - от 16 на 26 млн. евро Брой излъчени спотове за полугодието: Нова – от 854 на 1232 бТВ – от 450 на 461 Нова – от 188 на 205 млн. евро (8%) Бтв – от 135 на 189 млн. евро (28%) Останалите - от 15 на 24 млн. евро Брой излъчени спотове: Нова – от 771 на 1024 бТВ – от 455 на 471 Когато става дума за приходи на двете групи, трябва да се има предвид, че това не са само рекламите по двете големи телевизии, но и тези по техните нишови канали и телевизиите, които са част от групите. Например при бТВ се смятат приходите на \"Картун нетуърк\", а при Нова - тези на \"Никелодеон\".", "date": "2018.08.22", "title": "бТВ срещу Нова – какво показват числата"}
{"url": "http://clubz.bg/72161-po_visokite_uchitelski_zaplati_nqma_da_podobrqt_obrazovanieto", "text": "Преди дни министърът на образованието и науката Красимир Вълчев обяви, че до края на кабинета “Борисов 3“ учителските заплати ще станат двойни на досегашните, като поетапното увеличение ще започне от началто на 2019 г. Факт, който според управляващите доказва, че секторът на образованието е наистина приоритетен. За какъвто е бил обявяван и от предишните правителства, независимо от партийната им принадлежност. Неписано правило е, че образованието е ключов приоритет и това винаги е записвано в управленските програми. На практика обаче образованието не е приоритет.  Проблемът е, че промените се свеждат само до увеличаване на държавните разходи за учителски заплати, а не до подобряване качеството на цялата образователна система. Свикнали сме да мислим, че двете неща вървят ръка за ръка, само че никой не ни го гарантира. “Днешната младеж“ – сменете рамката на мислене Единствените, които ликуват, са учителските синдикати начело с несменяемата Янка Такева. Преподавателите продължават да са недоволни от системата, но малцина са тези, които след увеличението дръзват да й се опълчат. Навярно сте забелязали, че дотук никой не говори за учениците и младите преподаватели. Това просто не е изгодно. Именно те обаче трябва да са приоритет за управляващите. Средното и началното ни образование са толкова “добри“, че се броят на пръсти тези, които не са ходили на допълнителни часове в някоя частна занималния или не са били директно препратени на уроци при приятелката на учителката, която впоследствие гарантира шестицата в дневника. Тази масова практика нарежда “просветата“ сред останалите нерегламентирани дейности от сивия сектор. Нищо чудно че учителите започват да губят почетното си място в българската великолепна четворка - кмета, попа, лекаря и даскала. Аргументът, че младите не искат да преподават заради ниските заплати, е силно преувеличен от „старата школа“, която все още не разбира, че младите учители се гнусят от системата. Въпреки това “зайците“ измежду преподавателите са там заради отдавна позабравеното призвание и дълг към обществото. И ако работят по професията си, то е именно заради това. Това обаче прави невалидно схващането, че постепенното увеличаване на заплатата ще “примами“ младите преподаватели да работят по професията си. И числата го оборват. По данни на Националния статистически институт през периода от 2013 г. до сега преподавателите под 25-годишна възраст във всички видове средни училища са нараснали едва с 350 души за разлика от тези над 60-годишна връзраст, които от 4565 са станали 7307 за същия период. Числата излизат, но сметките - не! Тези 350 души биха могли да се приемат за успех в резултат на досегашната политика, ако ставаше дума само за територията на София например. Проблемът се задълбочава, като съпоставим броя на преподавателите до 34 години (общо 6718) през тази учебна година към броя на учителите от 45 години до пенсионна и следпенсионна възраст (общо 42 177). Сами си правете изводите... Значителната възрастова разлика между по-възрастните преподаватели и учениците нямаше да е толкова пагубна за усвояването на знания, ако първите не използваха остарели похвати за преподаване и бяха насърчавани от държавата да обновяват знанията за материята чрез новите технологии и иновативни методи за обучение. Засега това е плод на самоинициатива, която все още рядко се среща сред представителите на гилдията. Жалко, но факт. Липсата на инициатива за учене сред младите е много често срещано явление, което обаче не се обяснява само с мързел, а и с практично мислене в средносрочен план. Заплащането в туристическия сектор например го доказва. Сегашната образователна система няма връзка с пазара, а и дори между самите й нива, като, разбира се, най-проблематична е дупката между средно и висше образование. Едното не предполага другото. Дори и да си бил отличник до 12 клас, това не ти гарантира, че няма да изпаднеш в културен шок през първите месеци на следването си. Ако пък си неглижирал средното образование, то нищо не ти пречи да продължиш в същия дух и в университета. Проблемът обаче се корени още в първите години досег до системата, тъй като голяма част от изучаваните предмети се приемат като излишни, та дори и архаични. Да, общото равнище на знания може да се покачи чрез строги преподаватели. Това обаче не оправдава липсата на предмети като маркетинг, мениджмънт и други. Изучаването на финансова култура в по-горните класове например е абсолютно належащо, тъй като е всеизвестно, че българинът не може да управлява добре личните си финанси и липсата на такива умения водят до процъфтяването на хазарт, заложни къщи и най-вече бързите кредити. Това води и до работа на черно сред младите, които поне пред държавата фигурират като неработещи и неучащи. Изкривяването идва от грешното схващане, че количеството отпуснати средства за заплати, а не за реформи, променят нещо. Повишените заплати не се приемат като резултат от постигнат успех и лична реализация, а като нещо получено \"на калпак\". Докато не бъдат предприети мерки за обновяването на тази образователна система, родителите ще повтарят “Учи, за да не работиш“, както си знаят от едно време, а младите ще учат фиктивно и после ще работят не по специалността си. Без промени образованието няма да се подобри, ако ще и учителите да получават 3500 лв. заплата. ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.08.22", "title": "По-високите учителски заплати няма да подобрят образованието"}
{"url": "http://clubz.bg/72201-kfn_napadna_agajn_nikoga_ne_ni_e_preduprejdavala_za_olimpik", "text": "Комисията за финансов надзор (КФН) разпространи специално изявление срещу думите на подалата оставка зам.-председателка на Комисията Ралица Агайн. Тази сутрин пред бТВ тя заяви, че е предупреждавала колегите си за рисковете с фалиралата кипърска застрахователна компания \"Олимпик\" и упрекна ръководството на комисията в недобра комуникационна политика.   Ако ви удари кола, застрахована в \"Олимпик\", ще си получите парите Ралица Агайн вчера цитира в Народното събрание доклад за рисковете, свързани с \"Олимпик\". Ралица Агайн с оставка от КФН. Препрати за вина към шефката си Тя заяви пред бТВ тази сутрин, че е изготвила доклад до председателя, а решенията взема цялата комисия като колективен орган. И това КФН отрича да се е случило: Официалното изявление на ръководената от Карина Караиванова КФН стига и по-далеч: Ето пълното изявление на Комисията за финансов надзор: Изненадани сме от изявленията на г-жа Ралица Агайн-Гури пред медиите днес, 22.8.2018 г., в които се отправят внушения спрямо председателя и членовете на Комисията за финансов надзор /КФН/. В тази връзка КФН  заявява следното: Не са били внасяни каквито и да е писмени сигнали, представляващи анализ и предупреждения за възможните рискове, свързани със ситуацията около ЗК „Олимпик - Кипър\". Като заместник-председател на КФН, ръководещ управление „Застрахователен надзор“, Ралица Агайн-Гури никога и по никакъв начин не е предупреждавала останалите членове на КФН и/или председателя на комисията за евентуални рискове относно фалита на ЗК „Олимпик - Кипър\". Не бяха предоставени анализ и оценка за възможните неблагоприятни последствия от фалита на кипърската компания. Вариант с фактология относно ЗК „Олимпик - Кипър\" беше качен в деловодната система на КФН едва в петък, 17.8.2018 г.  КФН до този момент въобще не разполага с доклада, който Ралица Агайн-Гури представи в Народното събрание. Голяма част от изнесените пред народните представители факти бяха абсолютно нови и непознати до този момент и за нас. Съгласно поправките в Закона за КФН, които са в сила от началото на годината, заместник-председателите на комисията имат пълна независимост в ресорите, за които носят отговорност, а решенията се вземат колективно, като председателят е „пръв между равни“. Недоумяваме за каква липса на комуникационна стратегия и грижа за потребителите говори г-жа Агайн, след като в разгара на кризата от 1-ви до 15 август 2018 година тя беше в платен годишен отпуск и практически доста далеч от обстановката, в която работеше КФН. Правим това изявление с цел да се запази репутацията на Комисията за финансов надзор като институция. Отговор на въпроса за отговорността или липсата на такава относно предприети действия или допуснати бездействия по повод прекратяване на дейността на клона на ЗК „Олимпик“ в България очакваме да бъде получен от назначената от прокуратурата проверка на заместник-председателя, ръководещ управление Застрахователен надзор на  КФН, и на самото управление. На управление \"Застрахователен надзор\" е възложено да извърши детайлен анализ на рисковете в сектора, за който отговаря. Комисията за финансов надзор уверява засегнатите клиенти на ЗК „Олимпик“, че ще положи всички усилия в рамките на предоставените й от закона правомощия да защити техните интереси и да ги информира своевременно относно правата им и процедурите за защита на тези права. Ралица Агайн с оставка от КФН. Препрати за вина към шефката си", "date": "2018.08.22", "title": "КФН нападна Агайн: Никога не ни е предупреждавала за \"Олимпик\""}
{"url": "http://clubz.bg/72199-prez_fevruari_znaeli_za_defektite_na_mosta_kraj_genua", "text": "Още през февруари т.г. инженери са установили, че корозията на металните въжета, крепящи моста \"Моранди\" в Генуа, е намалила с 20% якостта на пътното съоръжение. Това съобщава днес италианското списание \"Еспресо\", цитирано от Асошиейтед прес.  Въпреки това  по моста, пише списанието. Публикацията се позовава на изказвания от заседание с участието на архитекта Роберто Фераца, ръководител на правителствената комисия, разследваща катастрофата, и инженера Антонио Бренчик, който в миналото често е говорел за дефектите по моста, част от който рухна на 14 август и причини смъртта на 43-ма души и евакуацията на 600. \"Близнаците\" на рухналия мост в Генуа също са заплашени На пресконференция днес бившият транспортен министър Грациано Делрио каза, че  по моста. Репортерът от \"Еспресо\" Фабрицио Гати каза по тв канал \"Скай Теледжорнале 24\", че намалената с 20 процента якост не би била от значение за съвременен мост, но в случая със структура като \"Моранди\", за чиито дефекти се е знаело, е трябвало да се действа по-бързо и по-решително. Първи версии за моста в Генуа - лоша поддръжка и конструктивен проблем Междувременно бордът на компания \"Аутостраде пер л'Италия\", която е концесионер на рухналото съоръжение в Генуа, каза, че може да построи нов стоманен мост, който да замени срутилия се. Това може да стане за около осем месеца, съобщи Асошиейтед прес. След извънредно заседание днес бордът на частната компания каза, че новият мост ще бъде построен съгласно най-модерните технологии. Изграждането му ще бъде финансирано с 500-те милиона евро, които компанията обеща да похарчи във връзка с трагедията. Освен за изграждане на нов мост парите ще бъдат и за нови пътища, които да поемат трафика, докато новият стане готов, за инициативи за подпомагане на семействата на жертвите и на онези, които бяха принудени да напуснат домовете си, които се намирали под моста и са срутени от отломките. В деня на трагедията в Генуа - Салвини на банкет Същевременно се появи информация, че италианската държавна заемодателна компания \"Каса за депозити и заеми\" може да купи контролния пакет в Аутостраде пер л'Италия, предаде Ройтерс. След рухването на моста някои членове на правителството казаха, че пътната мрежа трябва да бъде национализирана. Възможността държавата да поеме контрола върху компанията концесионер на моста посредством \"Каса за депозити и заеми\" бе една от дискутираните опции, каза запознат с въпроса източник. Засега правителствен говорител и представител надържавната компания не са коментирали информацията. Първи версии за моста в Генуа - лоша поддръжка и конструктивен проблем В деня на трагедията в Генуа - Салвини на банкет", "date": "2018.08.22", "title": "През февруари знаели за дефектите на моста край Генуа"}
{"url": "http://clubz.bg/72157-kak_se_pechelqt_41_mln_paunda_ot_tragediqta_na_biznesmen_i_sinovete_mu", "text": "Мултимилионер остави внушителна сума на неправителствената организация \"Оксфам\", след като той и цялото му семейство загинаха в самолетна катастрофа, съобщава Би Би Си. Според \"Сън\" Ричард Къзинс, директор на голямата кетърингова компания \"Компас груп\", е оставил на \"Оксфам\" 41 млн. британски лири. Пред Би Би Си от благотворителната организация потвърдиха, че след смъртта на бизнесмена са получили дарение, като били \"изключително благодарни\" за него. Според отчетния доклад на \"Оксфам\" за 2016-2017 г. те са получили 19,8 млн. британски лири от дарения от завещания. 58-годишният Ричард Къзинс умира в Сидни при посрещането на Нова година през 2017-а заедно с годеницата си - 48-годишната Ема Боудън, която е редактор в списание, нейната 11-годишна дъщеря и неговите синове - 23-годишния Едуард и 25-годишния Уилям. В катастрофата умира и австралийският пилот на самолета Гарет Морган. Всички загиват, когато машината, собственост на фирма, която предлага туристически обиколки, пада в река на около 50 км от Сидни. Според информацията на \"Сън\" само година преди трагичния инцидент Ричард Къзинс добавя нова клауза в завещанието си за \"обща трагедия\" - в случай че той и семейството му загинат едновременно, всичкото му богатство отива за благотворителност. Това означава 41 мн. лири, макар че братята му също ще получат по 1 млн. лири всеки, твърди изданието. Дарението идва в сложен момент за \"Оксфам\" - организацията е изправена пред финансови трудности след разкритията, че нейни служители са наемали проститутки и са злоупотребявали със средства по време на земетресението в Хаити през 2010 г. Секс скандал и в \"Оксфам\" Четирима души бяха уволнени за напълно неприемливо поведение, а други трима - в това число и директорът за страната Роланд ван Наувермайер, трябваше да напуснат организацията. Шефът на Оксфам арестуван за корупция \"Оксфам\" получи много критики за това, че оттам са се опитали да прикрият случващото се, а главният ѝ изпълнителен директор Марк Голдринг подаде оставка. Всичко това силно удари по репутацията на мощната благотворителна организация, насочена основно към работа в страните от Третия свят, и много от редовните й дарители се оттеглиха. През юни от \"Оксфам\" съобщиха, че ще намалят разходите си с 16 млн. лири заради по-малките постъпления от дарения.   Шефът на Оксфам арестуван за корупция", "date": "2018.08.22", "title": "Как се печелят 41 млн. паунда от трагедията на бизнесмен и синовете му"}
{"url": "http://clubz.bg/72190-areta_franklin_nqma_zaveshtanie", "text": "Арета Франклин, която почина миналата седмица на 76 години, не е оставила завещание, съобщи Контактмюзик. Съгласно законите на щата Мичиган, където почина певицата, в такъв случай имуществото ѝ се дели поравно между четирите ѝ деца. Кралицата на соула има четирима синове - 63-годишния Кларънс, 61-годишния Едуард, 54-годишния Тед и 48-годишния Кикелф.  Сбогом, Арета! Respect! Арета Франклин почина на 16 август в Детройт от рак на панкреаса. Тя ще бъде погребана на 31 август в градското гробище, където почиват баща ѝ, двете ѝ сестри, брат ѝ и племенникът ѝ. На погребението са поканени само членове на семейството и близки приятели, предаде ТАСС. През дългата си кариера Арета Франклин е спечелила 18 награди \"Грами\". През 2005 г. тя получи Медала на свободата - най-високото американско гражданско отличие. През януари 2009 г. Арета Франклин пя на церемонията за встъпване в длъжност на президента Барак Обама. Обама вероятно ще отиде на погребението на Арета Арета Франклин е първата жена, въведена в Залата на славата на рокендрола. През 2008 г. сп. \"Ролинг стоун\" я обяви за най-великата певица в историята. Обама вероятно ще отиде на погребението на Арета", "date": "2018.08.22", "title": "Арета Франклин няма завещание"}
{"url": "http://clubz.bg/72191-naj_verniqt_priqtel_na_bylgarskiq_narod", "text": "Надали има друг журналист, тъй близък с редица държавници, който е бил толкова много обичан и от обикновените хора, че да кажат след смъртта му „Наший Баучер умре“. Именно това е заглавието на публикацията във в. „Таймс“ за кончината на кореспондента Джеймс Баучер – на български език, изписано на латиница:  . Днес, близо 100 години след смъртта му, журналистът продължава да бъде обичан у нас – още с излизането си книгата „Джеймс Баучер. Репортажи от България“   влезе в Топ 10 на най-търсените заглавия на Книжен център „Гринуич“. В продължение на почти 25 години от малката си всекидневна в столичния хотел „България“ ирландският журналист съобщава на света най-интересните и важни новини, свързани с България. Той не само ги предава, но и ги преживява – отбелязва преводачът на репортажите Мартин Чорбаджийски в предговора на книгата, – независимо дали става дума за взривен влак, репресии и жестокости срещу невинното население, четнически акции, въстания, сключване на тайни договори, лъскави тържества, на които се решава бъдещето на Балканите, или коварни конспирации. Баучер предава новините от България точно, искрено и професионално – но е силно пристрастен към борбата на българския народ за правото на свободно и независимо съществуване. В началото пътят на Баучер в България не е лек. През 1895 г. кореспондентът влиза в конфликт с правителството заради критичния си тон към политиката на България спрямо мюсюлманите и ролята на кабинета около убийството на Стефан Стамболов. За кончината на Стамболов Баучер пише емоционални текстове. Нарича го  Баучер не винаги застава на страната на България и може би това е една от причините народът да го обикне толкова много – заради неговата обективност и чувството му за справедливост. Нещо, от което обществото се нуждае в бурното време след Освобождението, когато въпросът за националното обединение е на дневен ред, и не минава и ден, без да се чуе за поредните зверства в Македония и Тракия на фона на празните обещания за реформи на Великите сили. Джеймс Баучер разкрива в кореспонденциите си надеждите на нашия народ, тежките задачи, пред които се изправят неговите водачи, възходите и паденията на новата държава. Приятел в София пише: „Слухът се разпространи бързо и тълпи се събраха в района на хотел „България“, срещу двореца, като обсъждаха тъжната новина с чувство на скръб и болка. Наистина, той вероятно бе най-верният и непоколебим приятел, когото някога е имал българският народ. И българите, които не дават израз на емоциите си и които трудно отварят сърцата си, заедно обсипаха „своя Баучер“ с изобилие от благодарност и обич, които той определено бе заслужил. В изминалите години – преди войната, Баучер бе видна фигура в балканската политика. За близо 35 години като кореспондент на „Таймс“ на Балканите той обиколи цяла Югоизточна Европа и неговите познания за политиката и народите на Близкия изток бяха невероятни. Той беше близък познат на всички балкански държавници на своето време и Венизелос сигурно още пази благодарствени спомени за неговата безценна подкрепа при осигуряването на независимостта на Крит през онези дълги отминали дни. Той бе дълбоко ангажиран със създаването на Балканския съюз, което доведе до освобождението на Македония от турците. Той бе добър приятел на албанците, чиито права никога не спираше да защитава. До самия край и раздялата си с България той използваше цялото свое влияние, за да предотврати съдбоносното решение на Фердинанд  Но с влизането на България във войната  влиянието на Баучер изчезна. В София той бе познат образ. Най-често бе забелязван в ездаческа екипировка върху бялото си пони Сандански, което се дърпало като малък демон, затова бе чудо как един възрастен човек на неговите години успяваше да се справи с него. Зад Баучер, на еднакво малко пони, подарък от македонските комитети, яздеше неговият едър прислужник Иван от Бистрица, покрит с овчи кожи селянин с гигантски размери. Баучер вярваше в необходимостта да поддържа форма и играеше тенис, стреляше и караше кънки, така че в периода преди войната той бе истински образ на здравето. Единственият му голям недъг бе глухотата му, която за човек с неговата професия сигурно е била голяма спънка, тъй като затрудняваше поверителните дискусии, макар че в последните години се бе сдобил със слухова тръба. Той бе мой спътник за няколко седмици в България и беше много интересно да се пътува с този възрастен човек, защото ми споделяше много неща за Балканите, които, мисля, бяха известни на малцина. След като се разделих с него пред хотел „България“ в една студена сутрин, не си и помислях, че смъртта може да го навести толкова скоро в стария, познат хотел, където той бе прекарал толкова много години от своя живот. Далеч, в пазвите на планинската долина, засенчена от скалите на извисяващите се Родопи, твърди като древната крепост на манастира в Рила, той избра своето вечно жилище, там ще бъде положен и паметник ще бъде изграден в негова памет от опечалените хора.“ Сър, Вашият кореспондент в София в своя отличен материал „Наший Баучер“ в броя на „Таймс“ от 18 декември казва, че г-н Баучер е останал в София няколко месеца, след като България се включва във войната на страната на Германия. Считам за необходимо да се поправи това твърдение, защото същото бе до голяма степен използвано от някои от политическите противници на Баучер на Балканите като атака срещу неговата вярност към собствената му страна. За съжаление, дневникът му за 1915 г. бе откраднат, но има свидетелства, които показват, че той напуска София в рамките на няколко дни след заминаването на чуждестранните дипломати. Великобритания обявява война на България в 22 часа на 15 октомври 1915 г. Последната телеграма на Баучер от София за „Таймс“ е с дата 14 октомври и, изглежда, първата му от Букурещ е с дата 24 октомври. Г-н Г.Х. Фицморис, който бе в София по това време, ми сподели, че Баучер е бил приготвил багажа си, готов да замине, на същия ден, в който замина и британската легация, т.е. 6 или 7 октомври, и той вярва, че е заминал веднага след това. Притежавам в себе си негови писма, писани в Букурещ през ноември. Той не се завърна в България до декември 1920 г. *** На 18 декември се ражда „Наший Баучер“, както българите го наричат, и на 30 декември умира. Старите му колеги от „Таймс“ също искат да го запомнят като „нашия Баучер“ – сред всички забележителни мъже, служили на този вестник като чуждестранни кореспонденти, той вероятно ще бъде най-дълго помненият. България показа благодарността си към него. Гробът му, който скоро ще бъде удостоен с национален паметник, се намира при Рилския манастир, на високо плато, гледащо към величествените височини на Родопите. През 1910 г. Чили преименува една от пощенските си марки в памет на нейния велик капитан адмирал Кокрейн, но през 1921 г. България пусна в обращение девет Баучерови марки, на две от които той е показан в цял ръст със селско облекло. Тази година София кръсти една от най-хубавите си улици на Баучер. Последният и най-любопитен акт на почит са цигарите „Баучер“, които бързо се превърнаха в хит – не само защото са хубави и евтини. Начинът, по който Баучер, класическият филолог от Дъблин и Кеймбридж, бившият преподавател от Итън, стана национален герой на тази балканска селска държава, независимо от факта, че бе почти напълно глух, може да изглежда като невероятна история. Но за тези, които познаваха него и неговото чувство за droiture  , ако мога да използвам тази експресивна френска дума, неговата чест, неговото инстинктивно чувство за справедливост, към които следва да се прибави и съвършената му политическа интуиция, той изглежда повече съдбоносен, отколкото невероятен. След като се отказа от преподавателския пост в Итън поради влошаващия му се слух, Баучер се обърна към журналистиката и бе назначен за кореспондент на „Таймс“ в Атина. След това бе прехвърлен в София и в продължение на близо 25 години, прекъснати от Великата война, България бе негов дом. Там, бидейки ерген, той живя живот, който напълно подхождаше на скромната му природа. Неговата малка всекидневна на втория етаж на хотел „България“, в сърцето на София, се превърна в прибежище за българи от всички класи, чакащи англичанинът да даде своето мнение и съвети по всякакви въпроси. Той често бе примамван и на екскурзии от посетители, които предпочитаха да споделят своята тайна работа пред него в безопасността на провинциалното уединение. Иван, верният прислужник на Баучер, великолепен пример за български селянин, винаги го придружаваше, където и да отиде. Този човек бе приятел, съветник, както и прислужник, но той не бе преводач задълго, тъй като Баучер бързо се превърна в специалист по български. Работата му често го отвеждаше в Македония, където неговата популярност бе също толкова голяма, колкото в България. През 1912 г., когато турците бяха изгонени, Македоно-одринското опълчение подари на Баучер Сандански – бялата кобила на Явер паша. Колкото и дълбоко да бе трогнат от този подарък, той не забрави Иван и отбеляза, че не може да се съгласи неговият приятел да го следва пеш. Веднага бе доведена още една кобила и оттогава личността на Баучер стана по-живописна отвсякога. Сутрин или следобед той редовно тръгваше с Иван от хотела. Кобилите бяха малки, по-дребни от ездачите си, но бяха здрави. След като бавно преминаваха през главната улица на София, двойката стигаше Борисовите  градини. Оттам преминаваха на бърз галоп няколко километра от страната на улица „Цариград“. В тези случаи Баучер, който бе ловувал в Ирландия, и то в лова на Гарт, не обичаше да бъде побеждаван. Неговите приятели, които често излизаха само за да го видят, винаги бяха въодушевени от спектакъла на двете малки понита в галоп едно до друго и Баучер, гледащ угрижено към своя другар. Тук не е мястото за оценка на държавническите умения на Баучер, но може да се каже, че в много случаи той стана причина за преосмислянето на министерски и балкански решения, но в никакъв случай не се намесваше винаги на страната на България. Най-трагичният момент в неговата кариера бе през 1915 г., когато България влезе във войната на страната на Германия. В деня, в който войната бе обявена, Радославов – тогавашният министър-председател, му каза, че не е задължително да напуска страната, и му е гарантиран пълен имунитет до края на войната. Няколко месеца Баучер остана в София, но пристигането на германците създаде една невъзможна ситуация и той замина за Букурещ. Оттам той продължи да поддържа тясна връзка с България, но когато Румъния влезе във войната, намери за целесъобразно да се завърне у дома, в Англия. Той не се завърна в България до декември 1920 г. и бе в София само за две седмици, когато почина. Бе погребан на тържествена церемония и, както бе пожелал – в Рила, край манастира, където често бе гостенин.", "date": "2018.08.22", "title": "Най-верният приятел на българския народ"}
{"url": "http://clubz.bg/72182-syvetnik_na_trymp_obvinen_v_8_prestypleniq_advokatyt_mu_e_pod_garanciq_ot_500_000", "text": "Президентът на САЩ Доналд Тръмп заяви, че е \"силно натъжен\" от изхода на наказателното дело срещу бившия ръководител на предизборната му кампания Пол Манафорт, предадоха световните агенции.  И добави пред медиите в Чарлстън, Западна Вирджиния, цитиран от Ройтерс: По-рано днес съдебните заседатели обявиха ветерана политик за виновен по 8 от 18 обвинения, свързани с нарушаване на данъчното законодателство, на банковото законодателство и укриване на чуждестранни банкови сметки. По останалите 10 обвинения заседателите не успяха да постигнат единодушие. Манафорт е обвиняем по две дела - във Вирджиния и във федерален окръг Колумбия. Във Вирджиния е обвинен в укриване на банкови сметки, пране на пари и данъчни машинации, включително по време на работата си в Украйна. В момента съдебните заседатели обсъждат присъдата срещу него.  В столицата бившият сътрудник на Тръмп е обвинен в заговор срещу САЩ, пране на над 30 млн. долара, лъжесвидетелстване, неспазване на законите за разкриване на информация за лобистки интереси в Украйна и дейност като нерегистриран чуждестранен агент. Манафорт твърди, че е невинен. Адвокатите му заявиха, че не искат обединяване на делата, макар много от обвинителните точки да съвпадат.  В какво е обвинен Манафорт и каква е връзката му с Русия Манафорт се включи в предизборния щаб на Тръмп през март 2016 г. и го оглави през юни. На 19 август обаче бе уволнен от поста, след като Киев го обвини в незаконно получаване на големи суми между 2007 г. и 2012 година. Обвиненията срещу него до голяма степен предшестват работата му по предизборната кампания на Тръмп. 69-годишният политик може да бъде осъден на десетилетия в затвора, допълва АП. Федералният съд в Ню Йорк постанови гаранция от 500 000 долара за освобождаването на бившия личен адвокат на Доналд Тръмп - Майкъл Коен, докато бъде произнесена присъдата му на 12 декември, предаде Асошиейтед прес. Юристът се призна за виновен по осем обвинения, включително заобикаляне на данъчните закони, нарушаване на правилата за финансиране на предизборни кампании, банкови измами и предоставяне на неверни сведения на американски финансови организации. По данни на АП Коен е сключил споразумение с прокуратурата, признавайки се за виновен в замяна на смекчаване на наказанието. Сделката предвижда също той да не обжалва евентуална присъда лишаване от свобода от 46 до 63 месеца. Бившият адвокат на Тръмп пледира \"виновен\" по 8 престъпления На практика Коен се признава за виновен в нарушаване на правилата за финансиране на предизборната кампания на Тръмп с цел да повлияе резултатите от изборите през ноември 2016 година. Нарушението се изразява в нецелево използване на средства, отпуснати за предизборната кампания, посочва БТА. Част от тези средства е била използвана, за да се купи мълчанието на бившата порноактриса Сторми Даниълс и бившия модел на \"Плейбой\" Карън Макдугъл, които твърдят, че са имали интимна връзка с Тръмп.  При явяването си в съда Коен не посочи имената на жените, нито на Тръмп, заявявайки само, че е работил с \"кандидат\" и се е стремил основно да повлияе изборите по нареждане на претендент за държавна длъжност. Датите и сумите, посочени в съдебните документи обаче, според АП съвпадат с думите на Даниълс и Макдугъл.  \n\tВ. \"Уолстрийт джърнъл\" съобщи през януари, че месец преди изборите Коен е платил на Даниълс, чието истинско име е Стефани Клифорд, 130 000 долара, за да запази в тайна интимните си отношения с Тръмп от 2006 година. Коен призна, че й е платил от собствените си средства и без знанието на Тръмп.  Макдугъл според в. \"Ню Йорк таймс\" твърди, че през 2006 г. е имала близки отношения с Тръмп. Малко преди изборите тя продала историята си на списание \"Нешънъл инкуайър\" за $150 000, но материалът така и не бил публикуван. Медиите подозират, че зад това също стои Коен. Сторми заплашвана да мълчи за секса с Тръмп (ВИДЕО) Бившият личен адвокат на американския президент Доналд Тръмп, Майкъл Коен, е свидетелствал днес, че Тръмп му е наредил да извърши престъпление, като уреди плащания за мълчанието на двете жени, твърдящи, че са имали интимна връзка с него, предаде Ройтерс.  51-годишният Коен е направил това, когато се призна за виновен по осем наказателни обвинения, включително заобикаляне на данъчните закони, банкова измама и нарушаване на правилата за финансиране на предизборни кампании.  Коен не посочи името на Тръмп в съда, но адвокатът му Лани Дейвис заяви, че той е имал предвид президента.  Двете плащания е трябвало да осигурят мълчанието на две жени, твърдящи, че са имали връзки с Тръмп, и са били направени преди президентските избори през 2016 година. Едното е било на стойност 130 000 д. за порноактрисата Сторми Даниълс. А другото, за 150 000 долара, се свързва с бившия модел на \"Плейбой\" Карън Макдугъл.  Плеймейтка към Мелания: Извинявай, че спах с Доналд (ВИДЕО) Тръмп отрича тези афери. Според адвоката му Рудолф Джулиани плащанията са били направени, за да се спести неудобството за президента и семейството му и не са свързани с кампанията.  При явяването си в съда Коен не посочи имената на жените, нито на Тръмп, заявявайки само, че е работил с \"кандидат\" и се е стремил основно да повлияе изборите по нареждане на претендент за държавна длъжност.  Според прокуратурата Коен е опитал да си възстанови сумите, представяйки фалшиви фактури за правни услуги на компанията на кандидата.  Бившият адвокат на Тръмп пледира \"виновен\" по 8 престъпления Сторми заплашвана да мълчи за секса с Тръмп (ВИДЕО) Плеймейтка към Мелания: Извинявай, че спах с Доналд (ВИДЕО)", "date": "2018.08.22", "title": "Съветник на Тръмп обвинен в 8 престъпления, адвокатът му е под гаранция от $500 000 "}
{"url": "http://clubz.bg/72183-ministyrkata_s_koleloto_rodi_momichence", "text": "Новозеландска министърка роди момченце, след като стигна с колело до болницата, съобщиха ДПА и Ройтерс.  Джули Ан Джентър роди в най-голямата държавна болница в страната, където само преди няколко седмици премиерът Джасинда Ардърн роди дъщеря си Нийв.  Името на 4,3-килограмовото бебе все още не е съобщено.  38-годишната Джентър заяви, че с партньора й Питър Нънс \"въртяхме педалите, защото нямаше достатъчно място в автомобила. Това ми осигури също много добро настроение\".  Двойката обяви бременността през февруари с рисунка на тях двамата на велосипеди и бебешко столче, монтирано на нейния.  Тя планира да си вземе шестседмичен отпуск от задълженията си като министър по въпросите на жените и съминистър на здравеопазването и транспорта и три месеца почивка от парламентарните си дейности. След това Нънс ще поеме грижата за бебето, вземайки си отпуск по бащинство за шест до девет месеца и присъединявайки се към партньора на Ардърн, Кларк Гейфърд, в клуба от отговорните татковци.  Новозеландската премиерка вече е майка Почти едновременната бременност на двама членове на кабинета бе възприета от мнозина като символ на напредъка в лидерските роли. Ардърн стана първият избран държавен лидер, който роди по време на мандата си след пакистанската премиерка Беназир Бхуто през 1990 година.  Бебетата на новозеландските депутати вече могат да придружават родителите си в пленарната зала и дори да плуват в басейна на парламента. Подобни стъпки имат за цел да засилят разнообразието в законодателния орган, където едва 38 процента от депутатите са жени. ", "date": "2018.08.22", "title": "Министърката с колелото роди момиченце"}
{"url": "http://clubz.bg/72186-vzemame_si_posledno_sbogom_s_basista_na_fsb_dnes", "text": "Последно сбогом с легендарния басист на групата ФСБ Ивайло Крайчовски могат да си вземат днес приятели и близки. Поклонението  Отиде си басистът на ФСБ Ивайло Крайчовски Ивайло Крайчовски почина внезапно на 57-годишна възраст. Освен като част от ФСБ той ще остане в историята и като инициатор за създаването на „Стари муцуни\" с ветерана на българския рок Георги Минчев. И Пифа от ФСБ слезе от сцената През богатата си музикална кариера Крайчовски взема участие в създаването на албумите на редица български поп певци, рок групи и джазови формации. Той беше и сред основателите на Международния филмов фестивал \"София филм фест\".  Ивайло Крайчовски беше заместник-председател на Българската изпълнителска асоциация и член на Асоциацията на звукозаписните студия в България. И Пифа от ФСБ слезе от сцената", "date": "2018.08.22", "title": "Вземаме си последно сбогом с басиста на ФСБ днес"}
{"url": "http://clubz.bg/72189-borisov_za_detskiq_hor_sem_i_direktoryt_na_bnr_da_si_svyrshat_rabotata", "text": "Генералният директор на радиото и СЕМ трябва да си свършат работата по отношение на детския хор на БНР. Това каза премиерът Бойко Борисов днес, след като децата от хора пяха пред Министерския съвет в протест срещу отстраняването на диригентката им. Час след изказването на премиера Съветът за електронни медии обяви на брифинг, че се интересува от проблемите на Детския радиохор и ще помогне за разрешаването им. Тя поздрави подрастващите и техните родители, че не се безучастни и отстояват своите искания и увери, че ще се намери решение на проблема. И ги покани на среща в СЕМ този петък от 15 ч. Защо детският хор на БНР ще пее на улицата Децата и родителите им настояват за връщане на диригента им   на работа. Протестите им започнаха в началото на седмицата и първият беше пред БНР.  Караманова е диригентка на хора от десетилетия, но последният й договор е изтекъл и не е продължен. Според родителите на децата БНР иска да си върне контрола над хора и затова поставя на мястото й новата диригентка, избрана от самата Караманова тази година чрез конкурс. Според генералния директор на радиото   протестът трябва да е срещу това, че Караманова е отказала да подпише предложения ѝ договор. Велев изтъкна, че тя от години работи на граждански договор и това създава проблеми с организацията на хора, тъй като законово диригентката не може да носи отговорност за деца в подобно положение - а от години е в пенсия.  Според Велев Караманова използва децата, за да си подобри условията на договора. Един невиждан протест (ВИДЕО+СНИМКИ) Днес при протеста пред МС при децата излезе да се срещне с тях министърът на културата Боил Банов. Той подчерта, че радиото е самостоятелен и независим орган, а директорът му и диригентката на хора се избират чрез конкурс.     Един невиждан протест (ВИДЕО+СНИМКИ)", "date": "2018.08.22", "title": "Борисов за детския хор: СЕМ и директорът на БНР да си свършат работата"}
{"url": "http://clubz.bg/72163-levski_s_delo_zaradi_stadiona_i_dva_zapora_za_hilqdi_levove", "text": "Едно частно дело за неплатен ремонт в сектор \"А\" на стадион \"Георги Аспарухов\" и два запора на сметките от изпълнителни производства тегнат на шията на ПФК \"Левски\". Това гласят данни, с които Клуб Z разполага. По едното дело в Софийския районен съд фирма, която твърди, че не си е получила 20 000 лв. за дизайнерска дейност, чака съдът да се произнесе с решение, а другите две са запори, които СРС е наложил на \"синия\" клуб за  През 2014 г. фирмата \"РИМ Интериор дизайн\" сключва договор с \"Левски\" именно за интериорен проект на прословутия сектор \"А\", с изграждането на който се бе нагърбил предишният шеф Иво Тонев. Претенциите на компанията са  . Клубът обаче не е подписал приемо-предавателния протокол за дейността, т.е. - не е приел изпълнението, защото не е доволен. Искът е заведен на 28 септември 2017 г., а последното заседание на съда е от 30 май тази година. Предстои произнасяне на първата инстанция. \"Левски\" има няколко издадени изпълнителни листове за запор на сметките. Единият е от холандския футболен агент Уинстън Хаатрехт чрез фирмата му NR. Х BV заради сключен договор за посредничество при трансфери на двама футболисти. Мениджърът претендира, че от \"Герена\" не са му Контрактът е подписан на 7 юли 2014 г. Любопитно е, че Хаатрехт е представляван у нас от адвокат Елена Тодоровска. Тя работеше в ЦСКА по време на втория период на Александър Томов. В случая става въпрос за  за запор заради задължения и всичко на всичко доказателствата, изисквани от съда, са само показване на нотариално заверен договор между страните. В миналото холандецът е довел при \"сините\" популярни футболисти, като своите сънародници . През миналата година Мюлдер осъди \"Левски\" във ФИФА за 39 000 евро, но това е отделен казус. Друг запор - или по-точно няколко - идват по причина на още по-популярна личност и голям левскар - тв продуцента Андрей Арнаудов. Той и съдружникът му Иван Христов бяха членове на управата на \"Левски\" по времето на Тонев. На 7 април 2016 г. фирмата им \"Междинна станция 15\" ООД сключва контракт с клуба за заем в размер на 40 000 лв. Тук се налага да се стигне до цели 3 запора. Един, защото кредтополучателят не плаща, втори - след като \"Левски\" първо дава половината пари (и пак спира). Към днешна дата при третото запориране по причини на един и същ заем, оставащата прететндирана сума възлиза на фамозните Всички тези дела подлежат на инстанционен контрол от \"горната\" инстанция - в случая СГС.", "date": "2018.08.22", "title": "\"Левски\" с дело заради стадиона и два запора за хиляди левове"}
{"url": "http://clubz.bg/72188-remont_do_82_mln_lv_i_za_syvetskite_su_25_v_rusiq_ili_belarus", "text": "Поредна обществена поръчка за ремонт на старото съветско военновъздушно въоръжение обяви Министерството на отбраната. И този път търгът е с предизвеснен край - ремонтът ще се извършва или в Русия, или в Беларус. Проучването на министерството е установило, че удължаване на ресурса на бомбардировачите Су-25 трябва да се извърши от конструктора им - руската държавна фирма \"Компания Сухой\", или на базата на заключение на компанията. Вариантите са два - ремонтите да се правят в Руската федерация или в Беларус, затова покана за участие в конкурса е пратена до  Става дума за общо 14 машини, които са на въоръжение във военновъздушните ни сили. По думите на вицепремиера и министър на отбраната Красимир Каракачанов отпреди година - годни за летене към момента, в който изнесе данните, са 4 от тях.  Максималната стойност на поръчката може да достигне 82,5 млн. лв. без ДДС, а срокът й за изпълнение е 48 месеца. Сключването на рамково споразумение за дейностите по ремонт, удържаване на летателната годност, обучение и доставка на оборудване не може да е над 41 млн. лв. без ДДС, става ясно още от документацията към търга. Сумата може да достигне до максималната само чрез сключване на допълнителни договори с изпълнителя само \"при възникнала необходимост и приет с решение на Министерския съвет проект за инвестиционен разход\". Общият прогнозен разход по години изглежда така:  Предвижда се през първите три години да се ремонтират по 4 машини, а през последната година - останалите 2.  Като част от цената в поръчката освен ремоти по самолетите се включва и обучение на инженерно-технически и летателен състав. Иска се също така доставка на авиационно-техническо имущество, на техническа документация, на контролно-проверовъчна апаратура и др. Прякото договаряне с бъдещия изпълнител на поръчката - сред изброените два, е насрочено за 10 септември.  Търси се кой да ремонтира руските военни хеликоптери. За 31 млн. лв В момента тече и обществена поръчка за сключване на рамково споразумение за ремонт на вертолетите МИ-17 и МИ-24 на обща стойност 31 млн. лв. Очаква се към търга да има интерес както от Русия, така и от български компании. Национализираният завод \"Авионамс\", който бе част от портфолиото около фалиралата КТБ, може да ремонтира машините. Това може да се направи и от държавните заводи ТЕРЕМ.  Поръчката за ремонт на хеликоптерите дойде, след като в инцидент с една от последните годни за летене машини МИ загинаха двамата пилоти, а третият от екипажа бе ранен. Това се случи преди няколко месеца и въпреки че още няма официален резултат от разследването на причините, намеците от Министерството на отбраната са за грешка в резултат на недостатъчните летателни часове на пилотите.  Военен хеликоптер се разби до Пловдив. Двама пилоти загинаха Снощи стана инцидент с хеликоптер \"Кугър\" - за щастие без пострадали, след като машината, избягвайки ято птици, се омотала в електропровод. Единственото поражение бе, че за кратко в района на Стамболово нямаше ток.  През миналата година обаче загина и друг пилот след инцидент с военен вертолет.    Военен хеликоптер се разби до Пловдив. Двама пилоти загинаха", "date": "2018.08.22", "title": "Ремонт до 82 млн. лв. и за съветските Су-25. В Русия или Беларус"}
{"url": "http://clubz.bg/72187-ako_vi_udari_kola_zastrahovana_v_olimpik_shte_si_poluchite_parite", "text": "Това стана ясно от първото интервю на подалата оставка зам.-председателка на Комисията за финансов надзор (КФН) Ралица Агайн пред бТВ. Тя обаче посочи къде е по-голямата финансова \"дупка\" - хората, които са платили, но вече имат на практика прекратени застраховки в \"Олимпик\". Агайн обяви, че се очаква делото за несъстоятелност да стартира към септември и впоследствие ще трябва да се разпродадат всички активи на компанията. Тя посочи и какво става с водач, който е имал полица ГО при \"Олимпик\" в момента: Напусналата шефка на застрахователния надзор се зарече, че Гаранционният фонд е в добра кондиция - той имал в момента   отделно били заделени резерви \"в значителен размер\". Агайн не приема, че КФН е \"проспала\" уведомлението от Кипър още от 10 май - че лицензът на \"Олимпик\" там е отнет. А пък комисията не отнема лицензите на клон. Тя изготвила доклад до председателя, решенията взема цялата комисия като колективен орган. Съгласи се единствено, че комисията не е комуникирала добре случилото се към гражданите, но пък комуникационната политика също не била задължение на зам.-председателя. Тя даде пример за добрата дейност на застрахователния надзор, който отнел през м.г. лиценза на два български застрахователя. Например \"Надежда\", който бил много дребен, но на италианския пазар \"започнал да извършва много агресивни действия\" - точно както \"Олимпик\" на българския. Те останали без лиценз, когато продали застраховки за 1 млрд. евро за няколко месеца, а нямали средства за това. Според нея не е нужно да се купува най-скъпото, но когато видите цена на застраховка, която е много по-ниска, много трябва да внимавате. \"Българското законодателство има една от най-големите защити изобщо в ЕС\", каза Агайн.", "date": "2018.08.22", "title": "Ако ви удари кола, застрахована в \"Олимпик\", ще си получите парите"}
{"url": "http://clubz.bg/72184-spim_v_germaniq_synuvame_bylgariq", "text": "Старите казармени общежития, разположени край летище Веце, близо до границата с Холандия, днес подслоняват над 1400 души от Източна Европа, сред които и стотина български граждани, пристигнали в Германия в търсене на по-добър живот. Всички те работят за холандската посредническа фирма COVA, която е собственост на турската фамилия Алтънташ. Първите имигранти, възползвали се от услугите на фирмата, били предимно поляци, но от няколко години насам и много български граждани търсят работа с помощта на COVA. Желаещите са стотици, понякога пристигат дори цели групи с автобуси от България. Повечето идват от Кърджали, Момчилград, Хасково и Пловдив. Научават за услугите на посредническата фирма предимно от познати. Но и покрай усилията на управителя Джихан Алтънташ, който пътува 2-3 пъти в годината до България, за да набира лично работна ръка. През COVA годишно минават над 400 български граждани, като повечето от тях не знаят и дума на чужд език. Под „майчин език\" той има предвид български, но част от работниците говорят и турски. Колкото до споменатите „странности\", предприемачът пояснява, че понякога новопристигналите се явявали на работа, накичени с бижута и с неподходящо облекло, което нерядко предизвиквало истински културен шок у работодателите. Управителят на COVA споменава и друг проблем: Около 5 до 10 процента от българските работници са уволнявани, тъй като не успяват да се справят с изискванията и условията на труд. Мигранти от България, Полша, Румъния, Гърция, Чехия, Турция и Молдова се преселват във Веце, за да започнат нов живот. Още с пристигането си получават трудов договор и подслон. Всички се водят служители на фирмата посредник, която изплаща възнагражденията и определя кой какво и къде ще работи. Повечето задачи са свързани с тежък физически труд, а смените са обикновено по 8-9 часа с две задължителни почивки от половин час. Някои стават в зори, други работят до късна доба, но за всички има осигурен транспорт до работните им места в Германия или в съседна Холандия. Надниците варират от 5 до 10 евро на час в зависимист от работата. Някои късметлии успяват да изкарат до 1100 евро на месец. За нощувките в общежитията плащат по 10 евро на вечер, които предварително се удържат от заплатата. Живеят по двама в стая, баните и тоалетните са общи. На всеки етаж има по две прилични кухни. По много от прозорците са наредени саксии с цветя, зад някои от сградите се виждат столчета, масички, скари и дори малък басейн. Но повечето от настанените тук работници не изпитват нужда да се \"потопят\" в обществото и остават затворени в социалния кръг, който са си създали зад стените на общежитията. Такава тенденция се наблюдава и сред българските работници - половината от тях идват в Германия само за 2-3 години. Типичен пример е 50-годишната Станка от Бургас, която работи като чистачка. Мечтата ѝ е да събере пари за къща в България. 56-годишният Джеват от Троян пък е пристигнал тук, за да изкара пари за собствен бизнес у дома. В България работил с керамика, като точар, но безработицата го принудила да си търси късмета другаде. В момента Джеват е силно притеснен, защото предишната фирма, за която работил в Германия, не престанала да го осигурява, когато прекъснал работа по здравословни причини, и продължила да внася пари от негово име. В резултат Джеват дължи над 20 000 евро и е заплашен от съдебен процес. Както повечето свои сънародници, той също не говори чужд език. Затова разчита на ръководството на COVA да се погрижи за проблема му и да му осигури адвокат. Сред българите в това малко затворено общество се срещат и хора, които са напуснали родината не толкова заради работата и заплащането. 57-годишната Сеферие живее в Германия вече трета година. Решила да замине след смъртта на съпруга си: 41-годишният Пламен от Плевен се установява трайно в Германия, след като се развежда със съпругата си. Пътува зад граница от 2009 г. насам, но в момента е намерил пристан в холандската фирма, която му осигурява работа като шофьор. Разказва, че в годините на странстване е вършил каква ли не работа, но в крайна сметка е установил едно: Таня и Стефан са отскоро в Германия. Още не са решили дали искат да останат завинаги в чужбина, но и двамата споделят, че споменът за безперспективността в България е още твърде пресен. Таня засега е безработна, но Стефан и двете им дъщери са част от екипа на спедиторска фирма в Холандия, занимаваща се с доставки на медицинско оборудване. Казват, че за тях работата има „терапевтичен ефект“: Таня и Стефан се радват на „добрите практики, които срещат“ и най-вече на „светлината в очите“ на техните деца. Голямата им дъщеря София, на 23 години, е впечатлена от доброто отношение на колегите си, гордее се с опита, който трупа зад граница, но категорично заявява, че мечтата ѝ е да се развива в България. А Джеват от Троян с няколко думи обобщава болката на много от сънародниците си:", "date": "2018.08.22", "title": "Спим в Германия, сънуваме България"}
{"url": "http://clubz.bg/72185-fejsbuk_zakri_falshivi_ruski_i_iranski_akaunti", "text": "Фейсбук спря фалшиви акаунти, създадени от Русия и Иран с цел дезинформация. Социалната мрежа обяви във вторник, че спира кампании за дезинформация от Иран и Русия като част от битката си срещу фалшиви новини преди изборите за Конгреса в Съединените щати. Премахнати са повече от 650 страници, групи и профили, идентифицирани като  , обяви изпълнителният директор Марк Зукърбърг. Докато разследването продължава и американските власти са уведомени, съдържанието на някои от страниците е проследено обратно до Иран, а други са обвързани с групи, свързани преди това с руски разузнавателни операции, съобщи социалната мрежа, пише \"Фокус\". Акаунтите, някои от които в приложението инстаграм, са били представени като независими новини или групи от гражданското общество, но всъщност са работели в координирани усилия, твърдят високопоставени служители на социалната мрежа на брифинг с репортери. Съдържанието, публикувано от профилите, е насочено към потребителите на фейсбук във Великобритания, Латинска Америка, Близкия изток и САЩ според ръководителя на политиката за киберсигурност на компанията Натаниел Глейхър.  Това е вторият случай в рамките на по-малко от месец, в който фейсбук идентифицира фалшиви акаунти от Русия, създадени да влияят на изборите през ноември в САЩ.", "date": "2018.08.22", "title": "Фейсбук закри фалшиви руски и ирански акаунти"}
