{"url": "http://clubz.bg/68032-samolet_se_razbi_v_kuba_vednaga_sled_izlitane", "text": "Самолет \"Боинг\" 737 се разби днес, излитайки от Хавана, Куба, съобщи Ройтерс, цитирайки държавните кубински медии. 104 души са били на борда. \"Боинг\"-ът е излетял от основното летище \"Хосе Мартин\" в кубинската столица, а дестинацията е била град Холгуин в страната. Все още не е ясно дали има жертви или какъв е броят им. Черен дим се издига над самолета, видим на снимки в социалните мрежи.  ", "date": "2018.05.18", "title": "Самолет се разби в Куба веднага след излитане"}
{"url": "http://clubz.bg/68024-nov_danyk_za_imot_v_kurort_predlagat_deputatite_na_valeri_simeonov", "text": "Въвеждане на нов годишен данък за имоти, които се намират в населени места и местности, обявени за курорт - това предлагат с промяна в Закона за местните данъци и такси депутатите от НФСБ (част от парламентарната коалиция \"Обединени патриоти\"), чийто партиен лидер е вицепремиерът Валери Симеонов.  Проектозаконът е публикуван днес в сайта на Народното събрание. Идеята е следната - за имоти, които се намират в обявени с решение на Министерски съвет за курорти населени места и не са \"основно жилище на данъчно задълженото лице\", да се облагат допълнително - извън имотния данък, който така и така е дължим.  Предлага се Общинският съвет да решава размера на въпросния нов данък, като законопроектът дава допустими параметри. Например - ако апартаментът или къщата се намират в планинските или морските курорти от национално значение - годишният данък може да е от 0,5 до 0,7 на сто от данъчната оценка. За имоти в останалите курорти - от местно значение - се предлага ставката да е от 0,2 до 0,4 от данъчната им оценка.  Така всеки собственик, който притежава жилищен имот в общо 143 населени места и местности (според последното решение на Министерския съвет от 2012 г.), ще бъде облаган допълнително за имуществото си, стига това да не е основното му жилище. Задължението към общината ще отпада, ако имотът е регистриран като туристически обект по смисъла на Закона за туризма - и плаща съответните данъци и такси за това.  В законопроекта и в мотивите си вносителите изрично уточняват, че става дума за нов местен данък за т.нар. \"обекти за настаняване, за които не се плаща наем\" по смисъла Регламент № 692 от 2011 г. на Европейския парламент и на Съвета. В него е дадена дефиниция на пребиваването в тези обекти, а именно:  Депутатите признават, че еврорегламентът, на който се позовават, не прави разлика между основно и ваканционно жилище, но със законопроекта им е съобразен със \"социалната справедливост\". Въпросните имоти в курорти хем имат обективна възможност за настатяване на туристи, хем не са регистрирани като туристически обекти, защото гостите се настаняват там безплатно. И собствениците, и гостите им обаче ползвали благата на курортните селища, затова с допълнителния имуществен данък се регулира \"неравнопоставеността\" между различните имоти в курортите, а и може да се смята за механизъм в борбата с \"незаконосъобразното отдаване под наем\" на ваканционни имоти. В превод - това значи отдаването под наем на имот с плащане \"на ръка\", което не се декларира.  Законопроектът не дава отговор как, например, ще се бори с незаконосъобразно отдаване на жилища извън курортите - например в градове като София, Пловдив и подобни също \"туристически\" дестинации, които обаче не са курорти по смисъла на закона и решението на Министерския съвет.  Според вносителите на поправките се очакват около 200 млн. лв. допълнителни приходи в \"курортните\" общини , ако се въведе данък \"ваканционен имот\". Симеонов: Налагаме патентен данък на руските апартаменти по Черноморието Това е поредната законодателна инициатива на Симеонов и партията му НФСБ. Във вицепремиерските му ресори е и туризмът.  Самият Валери Симеонов анонсира идеята си - макар тогава тя да звучеше малко по-различно - още през 2017 г. Тогава предложението бе да се въведе  . По сметки на вицепремиера ставало дума за около 500 000 такива жилища само по Черноморието, които са собственост предимно на чужденци - най-вече руснаци. Депутатите от НФСБ вече внесоха законопрект, който да ограничи сергиите и преместваемите обекти по плажовете - друга закана на вицепремиера от миналата година.  Ето как Валери Симеонов ще бори павилиони и сергии по морето. И не само Речено-сторено: Валери Симеонов и правителството се захващат с шума Ето как Валери Симеонов ще бори павилиони и сергии по морето. И не само Речено-сторено: Валери Симеонов и правителството се захващат с шума", "date": "2018.05.18", "title": "Нов данък за \"имот в курорт\" предлагат депутатите на Валери Симеонов"}
{"url": "http://clubz.bg/68030-8_ubiti_v_uchilishte_v_teksas", "text": "Поне 8 души са убити при стрелба в гимназия в американския щат Тексас, предаде Ройтерс. Трагедията стана в град Санта Фе (не Санта Фе, Ню Мексико), на 50 километра от Хюстън. Заподозреният нападател е арестуван. По-късно Ед Гонсалес - шерифът на окръг Харис, заяви, че е задържан още един човек. Един полицай е ранен и му се оказва помощ. Стрелба в гимназия във Флорида, потвърдени 17 убити (ВИДЕО, СНИМКИ) Президентът Доналд Тръмп написа в туитър: Поредният инцидент само изтъква важността на национален дебат за контрол върху оръжията, отбелязва Ройтерс. Той стана по-интензивен след клането във Флорида на 14 февруари. Тогава нападател разстреля 17 души в гимназията \"Марджъри Стоунмен Дъглас\" в град Паркленд. Видеозапис от въздуха на района край училището в Санта Фе, излъчен по местната телевизия, показа как полицията ескортира колони от ученици, напускащи сградата, и след това ги претърсва за оръжия. Виждат се много полицейски коли и най-малко две линейки. Стрелба в училище в Мериленд, има ранени (ВИДЕО) Около 7,45 часа местно време в училището в Санта Фе била задействана противопожарната аларма и учениците започнали да напускат класните стаи. Някои учащи се твърдят, че са чули изстрели. Други са се укрили наблизо. В университетската болница се оказва помощ най-малко на трима ранени - двама възрастни и момче под 18-годишна възраст. И тримата имат рани от куршуми. Стрелбите в училищата в САЩ не са рядко явление. Само преди седмица 14-годишно момче стреля и рани ученик в Южна Калифорния, след което избяга, но бе задържан. Преди два дни пък полицай, охраняващ гимназия в Илинойс, стреля и рани 19-годишен бивш ученик, дошъл с оръжие на училище. Стрелба в училище в Мериленд, има ранени (ВИДЕО)", "date": "2018.05.18", "title": "8 убити в училище в Тексас"}
{"url": "http://clubz.bg/68025-gaz_ot_azerbajdjan_vliza_v_bylgariq_prez_2020_g", "text": "България може да получи първите количества природен газ от Азербайджан през 2020 г. За това са уверили енергийния министър Теменужка Петкова представители на консорциума \"Шах Дениз\", стана ясно от съобщение на Министерството на енергетиката. Азербайджан ни предлага газификация за собствена сметка Според Петкова през 2020 г. и междусистемната газова връзка Гърция-България ще бъде въведена в експлоатация. Представителите на консорциума информираха министър Петкова, че добивът на природен газ от втората фаза на Шах Дениз е ускорен. Азербайджан подкрепя България в дейностите по гарантиране на енергийната сигурност в региона, допълниха още те. Съвместното българо-гръцко инвестиционно дружество \"Ай Си Джи Би\", което ще бъде собственик на газопровода, вече е бенефициент и по оперативна програма \"Иновации и конкурентоспособност\". Това ни дава възможност да използваме допълнително финансиране в размер на 39 млн. евро по проекта, обясни Петкова. Борисов хвали силните връзки между България и Азербайджан В момента и трите обществени поръчки по проекта за изграждане на интерконектора Гърция-България са в ход - за избор на доставчик на тръби, за проектиране и строителство и за избор на инженер-консултант. Борисов хвали силните връзки между България и Азербайджан", "date": "2018.05.18", "title": "Газ от Азербайджан влиза в България през 2020 г."}
{"url": "http://clubz.bg/68031-germaniq_naredi_na_porshe_da_iztegli_60_000_avtomobila_ot_evropa", "text": "Германското правителство нареди на \"Порше\", което е част Фолксваген груп, да изтегли 60 000 автомобила \"Кайен\" (Cayenne) и \"Макан\" (Macan) от Европа, предаде Асошиейтед прес. Фолксваген и Порше – вечната борба за надмощие Това се случва, след като беше разкрито, че спортните автомобили на Порше отделят прекалено много вредни емисии заради софтуер, който отчита по-ниски стойности на газовете при шофиране. Федералната агенция по автомобилен транспорт на Германия съобщи, че са обсъждани \"недопустими манипулирани устройства\", които водят до повишено количество емисии от вредни азотни оксиди.  Германски градове могат да налагат забрана за дизелови автомобили   Задължителното изтегляне на автомобилите от Европейския съюз включва 6,755 4,2-литрови V8 дизелови модела Кайен от 2015-2016 година и 52,831 3-литрови V6 дизелови модела Макан. И в двата случая превозни средства, засегнати от тази мярка, имат сертификат, че покриват Euro 6 стандарта. Двигателите на Порше са направени от луксозното подразделение на Фолксваген - Ауди (Аudi). Германски градове могат да налагат забрана за дизелови автомобили  ", "date": "2018.05.18", "title": "Германия нареди на \"Порше\" да изтегли 60 000 автомобила от Европа"}
{"url": "http://clubz.bg/68021-prashtat_v_bolnica_obvineniq_za_ubijstvoto_v_borisovata_gradina", "text": "Подсъдимият за убийството в Борисовата градина Йоан Матев за пръв път ще напусне ареста от задържането си през февруари 2017 г. (ако не броим участието му  в съдебни заседания). Днес съдия Руси Алексиев от СГС прие становище на 3-ма медици от затвора и го прати за 3 дни другата седмица в \"Св. Анна\", известна като Окръжна болница. Целта е ядрено-магнитен резонанс и биопсия. Младият мъж има образувание на лявата подбедрица. Апелативният съд все пак остави Йоан Матев в ареста Поредни любопитни факти за човешката същност обаче излязоха по време на делото за убийството в Борисовата градина на Георги Игнатов. Днес денят бе отреден за свидетели - млади момчета, съученици на Йоан, негов съотборник от тениса и съученик на гаджето на убития Георги Игнатов. При разпита на едното от момчетата - Георги Начев, обаче за пръв път думата взе майката на подсъдимия – бившата журналистка Сребрина Гаджева. Тя се е конституирала като адвокат на сина си и при разпита на Начев, който е бивш съученик на Йоан, го попита ще каже ли на съда защо се е свързал с нея и какво й е казал. Съдията я скастри, че или е адвокат, или ще бъде свидетел. Гаджева и защитниците й единодушно твърдят, че Георги Начев – след като вече е бил получил призовка - е потърсил контакт с нея и по телефона и е казал: Младежът реагира остро, без да отрича, но каза, че   дори започна да пита съда: има ли нещо лошо в това, че е искал да се видят. Майката и защитниците не твърдяха нищо подобно за нито един от другите съученици. Георги пък се яви с майка си, която е адвокат. Младият мъж – днес вече на 21 г., обаче категорично отрече да е получавал нещо като резултат от разговора. В първоначалните си показания пред разследващите – дадени през декември 2016 г., Начев е бил доста по-конкретен, стана ясно от самите му думи, които бяха изчетени по искане на прокурора. В тях той твърди, че е бил толкова убеден, че дори попитал Йоан: „Абе, ти ли си човекът, който търсят от Борисовата градина...“ После е заявил, че „видимо Йоан се притесни и започваше да гледа тъпо в една точка“. Младежът посочил и куп конкретни неща, по които си извадил извода от видеата и снимките, разпространени от МВР, че се касае за Йоан Матев - форма на главата, косата, по формата на носа, бакенбардите, по дългите и тънки (тогава) крака. Днес обаче Георги не можа да си спомни почти нищо от тези факти, като каза че получил „объркване в главата“ при разпита в СДВР. Съдът поиска от него с много мъка да потвърди - или отрече доста голямата конкретика, която е дал пред разследващите – а именно, че още щом видял кадрите с “бягащия от Борисвата градина“, разпознал, че това е Йоан и дори обсъждал темата с друг съученик. Начев посочва и откъде идват зелените маратонки на \"самотния бегач\" - Йоан се хвалел, че са му подарък от брат му от САЩ. А къде и с какво качество са „учили“ момчетата, стана ясно от това, което самият Георги признава, че от 1000 часа най-много да е посетил 400. Друг съученик на въпроса - на какъв процент от заниманията обичайно е присъствал Йоан Матев, отсече, без да се замисля: на 0,3 процента. В училището нямало бележки за отсъствия, имало „такса изпит“, която после Георги се поправи – че имал предвид просто те изпитват... А не това, което си помислиха всички в залата... Въпреки това си спомня Деня на Ботев - макар че така поставен въпросът доста го затрудни. Той е дал показания, че когато станали прави, Йоан го нямало. По-рано днес Марсел – малкият брат на Йоан, се възползва от чл. 121 ал 1 от НПК който позволява да не даваш показания срещу близки родственици. Именно след негови показания дойде пробивът на полицията и бе намерен нож в шахта в Борисовата градина в първите месеци на 2017 г. - близо 18 месеца след престъплението. Марсел днес отсече само „Възползвам се“, след като съдия Руси Алексиев му изчете правото му по НПК. После каза две \"да, да\" и напусна залата. Както Клуб Z вече писа, непълнолетният тогава Марсел е дал показания, които така и до днес останаха непотвърдени пред съдия. По намерения вследствие на неговото упътване нож пък няма намерен годен ДНК материал за сравнителен анализ след престоя му в шахтата. И друго любопитно – от изявленията на младежитне днес стана ясно, че са възприемали не Йоан, а малкия брат Марсел като по-агресивния от двамата (той също е питомец на \"Езиков свят\") „ е Георги Петров Мирчев – единственият свидетел, който не отговаря на призовкаря, но според съседите си живее на адреса, на който го търсят. Михайлов все пак уточни, че говори по преразказ. Нито един от днешните свидетели не е виждал Йоан с нож, но пък виждали редовно брат му със сгъваема палка. Според някои показания и Йоан е носил палката. Обичал да се \"прави на мъжкар, на мутра, на бияч\". Имал навик да те бутне, като минава покрай теб \"от мъжкарство\", споделиха младежите, само и само да те пробва дали ти стиска. Правел го обикновено с по-слаби. Най-лоша шега на Йоан обаче изиграва навикът му да си придърпва гащите нагоре, докато ходи. От разказите на младите мъже стана ясно, че едва ли не цялото училище се е сещало кой е бягащият, който си приповдига дънките. Марио Тодоров – момчето, което е имало спречкване по чата с убития Георги, затова че качил снимка с гаджето му, днес каза, че са само приятели с въпросното момиче още от 8-и клас. На 2 юни той си спал в Локорско докъм обяд, после си купил кроасан и вода около 13 ч. от кварталния магазин и се качил в автобуса от близкото до София село. Там също го е видяла негова съкварталка. Накрая полицията директно го „прибрала“ от кръстовището на \"Витошка и \"Патриарх Евтимий\". Защитата му зададе множество въпроси - най-вече свързани със спречкването на момчето с Георги Игнатов - срещали ли са се, или не. Марио обаче отговори, че така и не е разменял никога дума на живо с приятеля на неговата съученичка Лора Крашевска. Стана мистерия и около друго, което на миналите разпити Лора и неин приятел казаха - че цялата случка се е разплела от момиче, представило им се като Стефания Вълчанова. Днес стана ясно, че момиче на име  не е обучавано през 2015, 16 и 17 г. в „Езиков свят“. Съдът поиска чрез напомнително писмо до МОН заверени копия от училищната документация за учебните години, в които да има ученички със собствено име Стефания или такива с фамилия Вълчанова. Иначе срещу директора ще бъде задействана процедура по глоба за неизпълнение на разпореждане на компетентен орган. За следващата дата - 22 май - е предвиден именно разпит на мистериозната \"Стефания\"", "date": "2018.05.18", "title": "Пращат в болница обвинения за убийството в Борисовата градина"}
{"url": "http://clubz.bg/68028-levski_e_globen_sys_37_500_lv_zaradi_izrisuvanite_deca", "text": "Дисциплинарната комисия на БФС глоби с 37 500 лв. \"Левски\" заради изрисуваните тела на деца по време на финала за купата на България между \"сините\" и \"Славия\" (0:0 и 2:4 след дузпи) миналата седмица. Непознат изрисувал хлапетата... Бащата не разбрал Футболният дисцип е взел под внимание сигнал от страна на комисията \"Етика и феърплей\", начело на която е бившият шеф на полицията ген. Васил Василев. Ден след мача снимки на две невръстни хлапета пред сектор \"Б\" скандализираха България. На тях се вижда как едното дете е изрисувано с хулигански надписи и прави хитлеристкия поздрав. Две снимки от един голям финал в българския футбол На тялото на другото пък има пречупен кръст (на този кадър не личи). Това е рекордна единична глоба в родния футбол за сезона. \"Левски\" и друг път е санкциониран с 37 000 лв. - заради свастики. Клубът от \"Герена\" веднъж получи наказание за такова провинение и от УЕФА. Няма купа за \"Левски\", \"Славия\" излъга \"сините\" след 120 минути и дузпи (СНИМКИ) Две снимки от един голям финал в българския футбол Няма купа за \"Левски\", \"Славия\" излъга \"сините\" след 120 минути и дузпи (СНИМКИ)", "date": "2018.05.18", "title": "\"Левски\" е глобен със 37 500 лв. заради изрисуваните деца"}
{"url": "http://clubz.bg/68020-sori_bojko_ne_e_slovakiq", "text": "Това не беше подновяване на брачните клетви, защото голямата церемония никога не се е случвала. Имаше двама партньори, които декларираха, че все още искат да бъдат сгодени - въпреки че единият се прави на трудно достъпен. Преди 15 години лидерите на ЕС казаха на партньорите си от Западните Балкани на среща на върха в Солун, че си принадлежат и че техните страни един ден ще могат да станат част от съюза. Но само една от тези държави - Хърватия - стана член на ЕС, докато другите продължават да вехнат в очакване. Днес, притеснен от растящото влияние на Русия, Турция и други държави върху неговия южен фланг, ЕС върна региона обратно в дневния ред и организира среща в българската столица в четвъртък, за да се опита да поднови отношенията си с шестте балкански държави. Сбирката приключи с топли думи от председателя на Европейския съвет Доналд Туск, председателя на Европейската комисия Жан-Клод Юнкер и българския министър-председател Бойко Борисов, за задълбочаване на връзките с и в региона, който беше потопен във войни и граждански вълнения през 90-те години на миналия век, а сега се бори с корупцията, организираната престъпност и слабостта на демократичните институции. Но френският президент Еманюел Макрон направи скептична забележка като настоя, че ЕС трябва да се фокусира върху собственото си реформиране преди да се впуска в нови приключения, свързани с разширяването си. А бойкотът на испанския премиер Мариано Рахой на срещата заради присъствието на нея на Косово, която Мадрид и още четири други държави от ЕС не са признали като държава, беше припомняне на другите разделения в региона. Ето и петте основни извода от софийската среща: Заключителната декларация на срещата изрази \"недвусмислена подкрепа\" на \"европейската перспектива\" на Западните Балкани. Фразата нарочно е мъглява.  Текстът от Солун твърдеше, че \"бъдещето на Балканите е в ЕС\", но подобно ясно твърдение вече няма универсална подкрепа сред страните членки на съюза. Някои държави не са убедени, че всички страни от региона принадлежат на техния клуб. Те се страхуват и от негативна реакция от избирателите си, тъй като опозицията срещу разширяването нарасна значително през последните 15 години. Някои лидери отидоха още по-далече от официалния текст. Ангела Меркел, която е като герой за Западните Балкани, говореше за \"ясна перспектива за членство\", а австрийският премиер Себастиан Курц за \"прогрес\" на страните по пътя към Европейския съюз. Но Макрон предпочете да говори за \"привързване\" на Западните Балкани към Европа. Европейската комисия предложи да започнат разговори за членство за Албания и Македония, но ключови лидери от ЕС не бяха склонни да подкрепят това виждане в София.   Решението ще се вземе по време на друга среща на върха в Брюксел през юни, но и двете държави кандидатки за членство трябва да направят много неща за това време, за да имат шанс. Македония трябва да разреши дългия спор за името си с Гърция, а Албания е под натиск да действа по-решително срещу организираната престопъност и нелегалните мигранти. Албанският премиер Еди Рама изрази раздразнението си, че към условията за еврочленството са били добавени нови изисквания преди преговорите да са успели въобще да стартират. \"Процесът става все по-труден и все по-непредсказуем за страните\", каза той. Но все пак въпреки скептичните забележки на Макрон и някои от другите лидери, Рама каза, че е \"енергизиран\" за албанските възможности след срещата. След като разговаря с гръцкия си колега Алексис Ципрас, македонският премиер Зоран Заев обяви, че двете държави се надяват, че ще постигнат решение за спора за името преди юни. Юнкер предизвика почуда миналата година, когато предположи, че Сърбия и Черна гора, които започнаха преговорите си за еврочленство, ще се присъединят към съюза през 2025 г. Евробюрократите казаха, че това е дата, към която да се стремят политическите лидери в Западните Балкани, за да получат стимул да възродят усилията за реформи. Но датата не се прие добре от много от правителствата на държавите членки, според които така се създават нереалистични очаквания в региона. На въпрос какво мисли за 2025 г., Меркел отговори директно: \"Не мисля нищо за тази дата\", каза тя на пресконференция. Като говорим за териториални диспути... По ирония на съдбата, една от държавите от региона, които създава най-много главоболия на Запада, не би съществувала без западната намеса. Бомбардировките на НАТО през 1999 г. сложиха край на репресиите на сърбите над етническото албанско мнозинство там и помогнаха да се стигне до обявяването на независимостта на Косово през 2008 г., но Белград продължава да разглежда Косово като своя провинция ренегат, като затова получава подкрепата на Русия и Китай, които осуетиха приемането на държавата в ООН.  Фактът, че пет държави от ЕС не признават Косово, прави международните срещи още по-внимателни. В декларацията от София шестте балкански държави са описани като \"партньори\", за да не се дразнят тези, които не приемат Косово като самостоятелна държава. На срещата лидерите на Западните Балкани не бяха представени като премиери или президенти по същите причини. ЕС ясно е дал да се разбере, че нито Косово, нито Сърбия имат шансове за влизане в съюза, докато не решат проблемите помежду си. Но това е много костелив орех. Много сърби гледат на Косово не само като част от територията на страната си, но и като люлка на тяхната нация. Сръбският президент Александър Вучич ще срещне силна националистическа съпротива, ако се съгласи да признае независимостта на Косово. Домакинът на срещата Борисов тръгна срещу нагласите на Запада срещу Балканите. Той отбеляза, че ако страните от Западните Балкани бяха една държава, БВП щеше да е около 96 млрд. евро - същият като на Словакия, а населението щеше да е по-малко от това на Румъния. Но дори и Туск, който е показал, че се интересува силно от региона, почувства, че е нужно да отбележи, че близката история на Западните Балкани е доста по-мрачна и сложна от тази на Словакия. ", "date": "2018.05.18", "title": "Сори, Бойко, не е Словакия"}
{"url": "http://clubz.bg/68022-bilet_v_podzemnata_sovalka_na_mysk_na_cena_kato_v_sofijskiq_transport", "text": "Билет в подземните совалки, които Илон Мъск ще пусне в Лос Анджелис, ще струва 1 долар (1.6573 лева), почти колкото и билет в столичния градски транспорт, чиято цена е 1.60 лева. Предприемачът Мъск обяви проекта си за изграждане на високоскоростни транспортни тунели под Лос Анджелис в опит за справяне с трафика и заяви, че смята да работи заедно с оператора на метрото в близо 4-милионния град.  Неговата фирма зад проекта - The Boring Company, иска да прокопае тунели, които да се свързват със съществуващите линии на метрото, за да \"допълват транспортната система\". По време на презентацията в Лос Анджелис на 17 май Мъск показа видео с проекта за тунелите. На земята пътниците ще се качват в совалка със 16 места - вид асансьор, който след това ще се свързва с високоскоростна мрежа, задвижва се на ток и пътува с до 200 километра в час. Идеята е превозните средства да предлагат услуга, която да е нещо средно между пътуване в метрото и пътуване с личен автомобил - при това само на цена от 1 долар. Така пътниците могат да стигнат до центъра на Лос Анджелис от международното летище за по-малко от 10 минути. Дългосрочната визия на главния изпълнителен директор на Tesla и SpaceX е тунелите да обслужват проекта Hyperloop, който според него ще намали със шест часа пътя от Сан Франциско до Лос Анджелис и разстоянието ще се пътува само за... 30 минути. Hiperloop е концепцията на Мъск за петия вид транспорт - след влака, самолета, автомобила и кораба, която означава придвижване на хора в специални влакчета във вакуумни тръби със скорост от над 1000 км/час - което означава движение по-бързо от самолетите. Засега се стремим към скорост от над 300 мили (около 483 километра) в час във вакуумен тунел, казва Илон Мъск.", "date": "2018.05.18", "title": "Билет в подземната совалка на Мъск - на цена като в софийския транспорт"}
{"url": "http://clubz.bg/68009-koj_e_po_malko_gotov_balkanite_za_chlenstvo_ili_es_da_gi_integrira", "text": "Главният смисъл на срещата ЕС - Западни Балкани в София бе да демонстрира връщането на Евросъюза в региона. Така руският вестник \"Комерсант\" коментира провелия с у нас форум на върха. Той единствен от големите медии в страната обръща внимание на събитието, пише БТА. Лидерите на Европа наистина очертаха европейска перспектива за балканските си партньори, но не посочиха конкретна дата за приемането в ЕС на нито една от страните, отбелязва вестникът. Декларация от София на срещата ЕС-Западни Балкани (ПЪЛЕН ТЕКСТ) Макрон: Да свържем Западните Балкани с ЕС. Иначе ще се обърнат към Русия или Турция Така обещанието, дадено още през 2003 г. в Солун за приемане на всички балкански страни в ЕС, се оказа изпълнено само частично. Главното в софийската декларация според \"Комерсант\" е потвърждаването на европейската перспектива за Западните Балкани. Единствено председателят на Европейския парламент Антонио Таяни, и то само устно, обнадежди Сърбия и Черна гора, че може да бъдат приети до края на 2025 г. Общият подход на ЕС към проблема бе обобщен от еврокомисаря по разширяването Йоханес Хан. \"Комерсант\" изтъква и скептицизма по въпроса на френския президент Еманюел Макрон, който отбеляза, че \"Балканите хвърлиха котва в Европа\", но \"към всяко ново разширение ЕС подхожда внимателно\". Този подход до голяма степен се обяснява с преситеността на ЕС от предишните разширения и със спада на готовността на европейците да приемат нови членове в своите редици. Организаторите се сблъскаха с още един сериозен проблем. Испанският премиер Мариано Рахой обяви, че няма да седне на една маса с лидерите на Косово, което Мадрид не признава за отделна държава. А някои страни от ЕС, които също не признават косовската независимост, не се съгласиха с проекта за декларация, в който тази държава бе посочена редом с останалите балкански страни. Таяни предлага 10 милиарда евро инвестиции в Западните Балкани Компромис все пак беше намерен - Рахой не дойде на официалната вечеря, а на самата среща в НДК изпрати постоянния представител на Испания в ЕС  . В текста на декларацията формулировката \"балканските страни\" бе заменена с \"балканските партньори\". А на табелките пред участниците във форума бяха изписани само имената им, без длъжностите и държавната принадлежност. Макрон: Да свържем Западните Балкани с ЕС. Иначе ще се обърнат към Русия или Турция Таяни предлага 10 милиарда евро инвестиции в Западните Балкани", "date": "2018.05.18", "title": "Кой е по-малко готов - Балканите за членство или ЕС да ги интегрира?"}
{"url": "http://clubz.bg/68018-ot_obshtoevropejska_gledna_tochka_sreshtata_es_zapadni_balkani_ne_e_uspeh", "text": "Бившият вицепремиер и министър на финансите в първия кабинет \"Борисов\" Симеон Дянков се присъедини към по-скептичните гласове за оценката на резултаттите от срещата на върха ЕС-Западни Балкани, която се проведе вчера в София. Това заяви Симеон Дянков в интервю за БНР днес. По думите му присъединяване на страните от Западните Балкани към ЕС ще подпомогне европейската икономика, защото очакванията са тези държави да се развиват добре икономически. По думите на Дянков пред БНР Европа върви напред, но по-бавно от останалата част от света. Книгата на бившия вицепремиер „Накъде върви Европа? Предизвикателства пред растежа“ ще излезе на български език на 29 май.  За българката икономическа перспектива той добави, че растежът в България е 3,5%, което е добре, но сравнено със световния - трябва да растем доста по-бързо на година, за да можем да догонваме страните и в Европа, и в света.  каза още Дянков.", "date": "2018.05.18", "title": "\"От общоевропейска гледна точка срещата ЕС-Западни Балкани не е успех\""}
{"url": "http://clubz.bg/68013-es_shte_blokira_sankciite_na_sasht_sreshtu_iran_na_teritoriqta_si", "text": "Европейската комисия задейства днес механизъм за блокиране на действието на санкциите на САЩ срещу Иран на територията на Европейския съюз. ЕС готви блокиращ статут заради Иран Блокиращият статут от 22 ноември 1996 г. (No 2271/96) е регулация . Тя е създадена покрай опитите на САЩ да наказват чуждестранни компании заради това, че търгуват с Куба. Тази мярка никога не е прилагана, тъй като тогава Вашингтон отстъпва от заплахата си. Сега статутът ще  Защо да си затваряме очите? Амбициите на Иран са много по-големи След като американският президент Доналд Тръмп обяви миналата седмица решението си да изтегли САЩ от споразумението за иранската ядрена програма, ЕС обеща да се придържа към сделката, която има за цел да не позволи на Иран да разработва ядрени оръжия в замяна на отмяна на санкциите, засегнали неговата икономика. Мерките на ЕС ще влязат в сила до два месеца, освен ако Европейският парламент и правителствата на ЕС не го отхвърлят. Ако има силна политическа подкрепа, може да бъдат задействани и по-рано. Блокиращият статут забранява на европейските компании да изпълняват санкциите на САЩ срещу Иран и не признава никакви съдебни решения, налагащи американски наказателни мерки срещу бизнеса от ЕС. В София ЕС тръгна към сблъсък със САЩ заради Иран Брюксел също така призовава правителствата в ЕС да осъществят трансфери към иранската централна банка и да започнат законов процес, който ще позволи на Европейската инвестиционна банка да отпуска заеми за проекти на ЕС в Иран. Защо да си затваряме очите? Амбициите на Иран са много по-големи В София ЕС тръгна към сблъсък със САЩ заради Иран", "date": "2018.05.18", "title": "ЕС ще блокира санкциите на САЩ срещу Иран на територията си"}
{"url": "http://clubz.bg/68014-putin_haresa_novoto_rusko_pravitelstvo", "text": "Президентът на Русия одобри представените от премиера Дмитрий Медведев кандидати за министри в новото руско правителство, съобщи РИА Новости. Срещата между двамата бе в резиденцията на държавния глава Бочаров Ручей. Министър на външните работи остава Сергей Лавров въпреки спекулациите през последните дни, че ще бъде сменен. На поста си отново е и военният министър Сергей Шойгу. Няма промяна и при шефа на вътрешното ведомство - Владимир Колоколцев. Най-значимата промяна е издигането на Антон Силуанов за първи вицепремиер. Той остава и министър на финансите. Общо 10 ще бъдат заместниците на Медведев в кабинета. Сред новите министри са Дмитрий Патрушев - на селското стопанство, който е син на секретаря на Съвета по национална сигурност Николай Патрушев, Владимир Якушев - на строежите, и Дмитрий Кобилкин - на природата. Знаково е назначаването и на Евгений Зиничев за министър на извънредните ситуации. В миналото той бе телохранител на Владимир Путин, припомня Нюз.ру. 13 души от стария Министерски съвет - министри и вицепремиери, не влизат в новия състав на кабинета. Извършени се и структурни промени. Някои ведомства се разделят, а други се обединяват. В ранния следобед в петък Путин подписа указите, с които се утвърждават министрите и целият състав на новото правителство.", "date": "2018.05.18", "title": "Путин хареса новото руско правителство"}
{"url": "http://clubz.bg/68016-franciq_predotvratila_ataka_s_ricin", "text": "Френските власти предотвратили атака с рицин и арестували двама души в Париж, предаде Ройтерс. Това станало, след като била разшифрована кореспонденция в приложението \"Телеграм\". Арестуван е студент, роден в Египет. Жилището му било обискирано на 11 май. Властите подозирали, че той е създал престъпна мрежа. 4 дни по-късно срещу арабина започнало разследване и му било отказано пускане под гаранция. Кървав атентат с нож в Париж - 1 убит и 4-ма ранени (ВИДЕО) Арестуван бил още един човек, но той е освободен. Според вътрешния министър Жерар Колон двамата били братя. От прокуратурата обаче отрекоха това твърдение. Не се съобщават имената на заловените, нито какво гражданство имат. Той допълни, че двамата студенти притежавали инструкции как да приготвят отрова, богата на рицин. Само преди седмица роден в Чечения френски гражданин закла един човек в центъра на Париж и бе убит от полицията. Нападението отново показа колко трудно е на европейските разузнавания да следят заподозрените екстремисти. Нед 240 души загинаха във Франция през последните три години при нападения на ислямски екстремисти или хора, вдъхновени от групировки като \"Ислямска държава\". Рицинът е изключително силна смъртоносна отрова. Смята се, че с нея в Лондон през 1978 г. е убит българският писател емигрант Георги Марков. Заключението обаче се основава само върху косвени доказателства.  Марков е убоден с чадър. На мястото на убождането е открита сачма. Но нито по нея, нито по тялото са открити следи от отровата.", "date": "2018.05.18", "title": "Франция предотвратила атака с рицин"}
{"url": "http://clubz.bg/68019-kitajski_investitori_obeshtavat_nad_%E2%82%AC150_mln_za_letishte_plovdiv", "text": "Двойно повече средства ще инвестират концесионерите на летище Пловдив в по-кратки срокове от предвидените в концесията. За това са информирали министъра на транспорта, информационните технологии и съобщенията Ивайло Московски представители на консорциума между китайската \"Хайнан\" и \"Пловдив еърпорт инвест\". В първоначално заложения вариант на концесията обемът на инвестициите в обекта е в размер на 79 083 000 евро за срок от 35 години, съобщават от транспортното министерство. Очаква се след приключване на законовите процедури да бъде подписан концесионният договор. Китайски консорциум взе концесия за летище Пловдив Китайските инвеститори са запознали Московски с плановете си за развитие на летище Пловдив. Те смятат да превърнат аеропорта в сериозен транспортен хъб с пътнически терминал и два карго терминала, които да могат да обработват голям брой камиони. Предвижда се да бъде подсилена и разширена пистата на летището, както и изградена ремонтна база за самолети, подобно на тази на летище София. От израелската компания \"Израел аероспейс индъстрис\" вече са проявили интерес да оперират базата. Летище Пловдив ще бъде дадено на концесия за 35 години Транспортният министър е уверил представителите на \"Хайнан\", че се проектира изграждането на жп връзка между аеропорта и жп линията София - Пловдив - Свиленград при жп гара Крумово. Дължината на трасето, което е необходимо да бъде изградено, е 4-5 км, като е възможно строителните дейности да започнат още през 2019 г. Министърът е поел ангажимент да съдейства и за разширяване и обновяване на довеждащата пътна инфраструктура, така че да се подобри свързаността между пловдивското летище и пътя Пловдив - Асеновград, както и връзките с АМ \"Тракия\" и АМ \"Марица\". За осъществяване на тези проекти ще бъде проучена възможността за финансиране по плана \"Юнкер\". Това е първият голям транспортен проект в България, който ще се реализира с участието на китайска компания. Представителите на \"Хайнан\" са уверили, че ще проучат възможностите да съдействат за привличане и на други китайски компании, които да инвестират в България. Московски е отправил покана към \"Хайнан\" да участват в бизнес форумите по време на срещата на държавните и правителствените ръководители на страните от Централна и Източна Европа и Китай през юли в София. Пловдив - международно летище или селска гара HNA Group (\"Хайнан груп\") към момента разполага с приблизително 145 милиарда долара активи, над 90 милиарда долара приходи годишно и с над 410 000 служители по цял свят. Дейностите на компанията са в различни сфери, като основно са съсредоточени в авиацията, технологиите, туризма, финансите, иновациите и логистиката. \"Хайнан груп\" управлява 14 авиокомпании с над 1250 самолета, като оперира 13 летища и над 1000 вътрешни и международни линии. Годишно компанията превозва над 100 милиона пътници до над 260 града. Очаква се след приключване на законовите процедури да бъде подписан концесионният договор. Концесията е за 35 години, като за този срок концесионерът се задължава да реализира инвестиции в обекта в размер на 79 083 000 евро. За всяка календарна година концесионерът ще извършва плащане, което се състои от фиксирана и променлива част. Фиксираната част е в размер на 600 000 лева без ДДС, а променливата представлява 6 на сто от общия размер на нетните приходи от всички дейности за съответната година, свързани с ползването на обекта на концесията. Летище Пловдив ще бъде дадено на концесия за 35 години Пловдив - международно летище или селска гара", "date": "2018.05.18", "title": "Китайски инвеститори обещават над €150 млн. за летище Пловдив"}
{"url": "http://clubz.bg/68015-60_ubiti_v_gaza_koj_e_vinoven", "text": "В понеделник (14 май) - деня, в който САЩ откриха посолството си в Йерусалим - най-малко 60 палестинци загинаха при протести по границата между Израел и Газа, а над 1700 бяха ранени. Едва след като и последните демонстранти се изтеглиха от границата, управляващата ивицата Газа организация \"Хамас\" потърси контакт с Израел. Ислямистите заявиха, че искали да ограничат мащабите на насилието. Израелските сили за сигурност реагираха, като отвориха граничния пункт Керем Шалом за доставки на спешно необходимите стоки в ивицата Газа. Същевременно, очевидно след уговорка с Израел, и Египет отвори участък от границата, за да приеме ранени за лечение в египетски болници. Десетки палестинци убити край ивицата Газа Оказва се, че още преди протестите са водени най-различни тайни разговори. Така например в съботата преди протестите лидерът на \"Хамас\" Исмаил Хания е заминал за Кайро. Темата на разговорите: предстоящите протести. За съдържанието на разговорите съществуват различни интрепретации. Израелският министър на тайните служби Израел Кац заяви след сблъсъците за израелското радио, че Исмаил Хания е бил предупреден от египетските сили за сигурност. Те са заявили, че разполагат с доказателства, че \"Хамас\" подкрепя протестите и иска да изпрати хора по границата като живи муниции - \"жени и деца вместо бомби и ракети\". Дали египтяните действително са предупредили Исмаил Хания? \"Хамас\" отрича. Едно обаче е ясно: протестите в понеделник приключиха доста внезапно. Спорът около срещата в Кайро и комуникацията с израелските сили за сигурност повдигат не само въпроса доколко организацията \"Хамас\" е била начело на протестите. Същинският въпрос е друг: дали в навечерието на протестите \"Хамас\" е била готова да изпрати на смърт редица палестинци, за да дискредитира политически и морално Израел и да изолира дипломатически еврейската държава?  Израелците съобщиха в сряда, че 50 от убитите лица са били членове на \"Хамас\". Какво щеше да се случи, ако те бяха успели да пробият граничната ограда? Предположението, че те щяха да се опитат да извършат атентати в Израел, е налице. Либералният вестник \"Аарец\", който от години се застъпва за диалог с палестинците, обвинява организацията \"Хамас\", че събитията от понеделник са били изцяло под нейния контрол. \"Рязката промяна на курса след сблъсъците, при която тя обеща в бъдеще да обуздава насилието, говори имeнно за това\", пише вестникът. Според \"Аарец\" промяната в стратегията на \"Хамас\" се дължи на две неща: на фона на пренатоварените болници организацията вероятно е решила да не усложнява още повече ситуацията и очевидно е обърнала сериозно внимание на заплахата на Израел, че ще вземе на прицел висши членове на организацията.  Вестник \"Аарец\" опровергава и досегашното становище на израелските тайни служби, че \"Хамас\" е загубила контрола върху част от палестинската съпротива. Предположението на вестника съвпада с декларацията, която направи в сряда говорителят на \"Хамас\" Фаузи Бархум. \"Демонстрациите ще бъдат продължени - докато нашият народ постигне целите си\", заяви той. Много палестински групировки, сред които \"Хамас\" и \"Ислямски джихад\", призоваха за нови протести. Вестник \"Вашингтон пост\" предполага, че \"Хамас\" залага на нова стратегия. \"Те събират хиляди лица, които минават за цивилни граждани, за да се опитат да пробият граничната ограда. При това те знаят, че ще има убити. Целта им е морално и политическо поражение на Израел и евентуално облекчение за режима (бел. ред. - на \"Хамас\"), който буквално е обсаден от всички страни\", пише \"Вашингтон пост\". Организацията \"Хамас\", която дойде на власт след изборите през 2006 година, всъщност не е сторила много за гражданите. Според оценка на Световната банка икономиката на ивицата Газа е зависима изцяло от дарения и е застрашена от колапс. През 12-те години от управлението си \"Хамас\" не е предприела никакви мерки, за да изгради доверие към Израел, което стъпка по стъпка би облекчило блокадата и би подобрило положението на населението. Към всичко това се прибавя и войната в Сирия, която отклони вниманието на световната общественост от ивицата Газа. Постепенно се топи и солидарността на арабския и ислямския свят. Единствен закрилник на \"Хамас\" си остава режимът на моллите в Техеран. Големите палестински вестници оценяват демонстрациите от понеделник като успех. \"Целият свят стои зад нас и нашите справедливи искания и права да се защитаваме от провеждания от Израел геноцид, както и от американските пристрастия\", пише вестник \"Ал Кудс\". \"Пряката конфронтация продължава\", пише вестник \"Ал Хаят\" и добавя, че палестинците ще продължат да се борят срещу тази политика, както и да изглежда тя. Коментаторите на палестинските вестници обаче не си задават въпроса дали многото жертви можеха да бъдат избегнати. Повечето палестински вестници обвиняват Израел за ескалацията на насилието. В един коментар четем: Вестник \"Вашигтон пост\" пише, че израелското държавно ръководство не бива лекомислено да отхвърля и други възможности за овладяване на положението по границата вместо грубата военна сила. Коментаторите на изданието посочват, че симпатиите на западните държави към Израел отслабват.", "date": "2018.05.18", "title": "60 убити в Газа: кой е виновен?"}
{"url": "http://clubz.bg/68008-neprilichni_shegi_i_misli_za_seksa_otkriti_v_dnevnika_na_ane_frank", "text": "Дневникът на еврейското момиче Ане Франк, писан, докато тя се крие от нацистите, и публикуван след смъртта ѝ, отдавна е феноменално популярен по цял свят. И все пак наскоро бяха открити тайни страници от него, скрити под залепена върху тях кафява опаковъчна хартия – най-вероятно за не бъдат прочетени от близките на момичето, защото съдържат твърде съкровени мисли, съобщава Би Би Си. Ане Франк – заловена от нацистите по случайност?   Нова цифрова обработка на тайните страници позволи на учените най-накрая да прочетат какво е написано там. Записките са правени на 28 септември 1942 г., скоро след като 13-годишната Ане попада заедно със семейството си в убежището. Един от анекдотите е следният: Ане е написала и няколко реда за сексуалното образование, представяйки си, че трябва да обясни на някого как се прави „това“, пише и за проститутките, за които – както споменава на друго място в дневника – ѝ е разказвал баща ѝ. Музеят на Ане Франк в Амстердам, Холандия, съобщава в своя туитър акаунт за наскоро разчетените страници от дневника. На сходно мнение е и директорът на холандския Институт за изучаване на войната, холокоста и геноцида   Франк ван Врие, участвал в разшифровката на сниманите през 2016 г. страници. Тя се опитва да обясни, обръщайки се към въображаемия си слушател с възвишен език, използвайки фрази като „като ритмични движения” в описанието на сексуалния акт, „вътрешни медикаменти“ във връзка с контрацепцията. Музеят обяснява своето решение да публикува страниците, които Ане очевидно не е искала да показва, с факта, че дневникът ѝ е охраняемо културно-историческо наследство на ЮНЕСКО и произведение, което предизвиква сериозен академичен интерес. Но също така се отбелязва, че новоразчетените страници не променят представата ни за Ане. Семейството на Ане Франк се настанява в убежището на 5 юли 1942-ра, месец след 13-ия й рожден ден, на който е получила подарък дневник. Пише в него до 1 август 1944-та и той е предназначен за лично ползване. Тя стига до 215 стр., но през август 1944-та скривалището е разкрито от нацистите – как точно става това, и днес не е ясно. Заедно със семейството си Ане е арестувана и депортирана. Умира от тиф в концентрационния лагер Берген-Белсен в самия край на войната три месеца преди 16-ия си рожден ден. Баща ѝ единствен от семейството оцелява и през 1947 г. публикува дневника на дъщеря си.", "date": "2018.05.18", "title": "Неприлични шеги и мисли за секса открити в дневника на Ане Франк"}
{"url": "http://clubz.bg/68005-otdyhnete_nameri_se_koj_da_zavede_megan_markyl_do_oltara", "text": "Всички любители на кралски сватби, които се бяха разтревожили от последните новини, че няма кой да заведе Меган Маркъл до олтара, вече могат да си отдъхнат. Маркъл е помолила бъдещия си свекър да свърши тази работа и Чарлз е приел. Драмата преди сватбата, която ще се състои в събота, 19 май, се разрази, след като бащата на булката Томас обяви, че няма да присъства на сватбата ѝ. Официалното обяснение - че е претърпял инфаркт и трябва да се възстановява от него. Според други е възникнало напрежение, след като той реши да позира за жълти медии за внушителни суми, фотосесията показваше как си шие костюм за венчавката. Срамува ли се Меган Маркъл от семейството си Майката на Меган Дория Рагланд вече е в Лондон. Тя трябва да се срещне с кралица Елизабет Втора и да пие чай с нея в замъка Уиндзор. Рагланд вече се видя в четвъртък с някои от членовете на британското кралско семейство, съобщиха от двореца Кенсингтън. Майката на Меган пи чай с принц Чарлз и със съпругата му Камила в Кларънс Хаус. След това се срещна и с принц Уилям и Кейт, както и с малките Джордж и Шарлот, които ще са сред шаферите на сватбата на чичо си. Рагланд ще прекара нощта преди венчавката с дъщеря си в петзвезден хотел на около 30 минути с кола от Уиндзор. Те ще пристигнат заедно в двореца в събота сутринта. И тогава за първи път събралата се по пътя им публика ще види булката. Съпругът на кралица Елизабет Втора, 96-годишният принц Филип също ще присъства на сватбата, оповести Бъкингамският дворец, цитиран от Ройтерс.  \n\tПринц Филип миналия месец излезе от болница след прекарана операция за подмяна на тазобедрена става.  През август м. г. той се оттегли от официалните си задължения. 61-годишната майка на Меган е инструкторка по йога и социална работничка от Лос Анджелис. Тя среща бащата на Меган, Томас, в холивудско студио в края на 70-те години на миналия век. Двамата се развеждат, когато дъщеря им е дете. Меган многократно е говорила за близките си отношения с майка си, като я описва като \"свободен дух\" и човек, на когото изцяло може да разчита. Приготовленията за сватбата са в разгара си. В четвъртък имаше и репетиция на военните части, които ще бъдат част от тържествата. В петък сутринта от двореца Кенсингтън пуснаха в туитър снимка от приготвянето на сватбената торта. ", "date": "2018.05.18", "title": "Отдъхнете - намери се кой да заведе Меган Маркъл до олтара"}
{"url": "http://clubz.bg/68003-cacheva_proverqva_avtentichnostta_na_pismoto_na_izbqgaliq_zatvornik", "text": "България остана единствената държава в ЕС, в която няма разписана процедура как се слага край на дълговете и има вечни длъжници. Това каза днес във Варна министърът на правосъдието Цецка Цачева, която участва в международна конференция за основните предизвикателства при процедурите по несъстоятелност, преструктуриране и освобождаване от дълг. Конференцията е част от програмата на председателството и в нея участват представители на ЕК и ЕП, водещи специалисти и съдии от Европа и САЩ. Разговорите по проектодирективата по несъстоятелността са от голямо значение, защото много трудно се постига баланс между отделните държави, където тази материя е уредена по различен начин, посочи Цачева. По думите й е хубаво, че все пак вече има съгласие, че трябва да се постигне хармонизация в законодателството. Правосъдният министър допълни, че за следващата сесия на българския парламент може да се продължат усилията за промени в нашето законодателство, като преди това се чуе мнението на всички възможни страни. Цачева каза още, че все още се изследва автентичността на писмото, за което се твърди, че е от избягалия затворник Владимир Пелов. Беглецът от затвора Владимир Пелов пише писмо до президент, омбудсман и бТВ То е изпратено до президента, омбудсмана и медии.", "date": "2018.05.18", "title": "Цачева проверява автентичността на писмото на избягалия затворник"}
{"url": "http://clubz.bg/68010-bylgariq_e_sred_poslednite_v_es_po_dostijeniq_na_cifrovizaciqta_pokazvat_danni_na_ek", "text": "България е сред държавите в ЕС с най-ниски резултати в областта на цифровизацията за тази година, показват данни, представени днес от Европейската комисия. Изследването отчита състоянието на достъпа до бърз интернет, уменията за работа в мрежата, равнището на употреба на интернет, цифровизацията на търговията, електронно управление и здравеопазване. Цифровизацията: Пълен провал Данните показват, че нашата страна, Гърция и Румъния заемат последните три места, като с най-слаби показатели са румънците. България е на 26-о място от 29, като се отчитат \"леки подобрения на резултатите\" спрямо миналата година. България отбелязва напредък за последната година по отношение на свързаността и предоставянето на цифрови услуги. Подобрили са се цифровите обществени услуги, което води до увеличение на броя на потребителите на електронното управление.  Основните предизвикателства пред България са свързани с много ниското равнище на цифровите умения и на внедряването на цифрови технологии в деловата дейност. Нашата страна показва леко увеличение при повечето показатели за свързаността, но по-бавно, отколкото останалите в ЕС. Общото покритие с наземни широколентови съобщителни мрежи у нас обхваща 95 на сто от домакинствата (97 на сто в ЕС). Разпространението на широколентов достъп до интернет е нараснало до 59 на сто (75 на сто в ЕС). Покритието с мобилен сигнал от четвърто поколение изостава (72 на сто) от средното за ЕС (91 на сто). При разпространението на мобилния широколентов достъп до интернет се отчита подобрение (87 на сто), което се доближава до средното за ЕС (90 на сто). България отбелязва значителен напредък при покритието със свръхбърз широколентов интернет (74,6 на сто при 58 на сто в ЕС). Нашата страна остава в групата на държавите с много бавно развитие в областта на свързаността, пише в документа. ЕК препоръчва допълнителни усилия за намаляване на цените на интернета у нас и отбелязва, че страната ни изостава от развитието на мобилните мрежи от четвърто поколение. България отбелязва бавен напредък при уменията в областта на цифровите технологии и е сред държавите в ЕС с най-ниски показатели. Едва 62 на сто от българите на възраст 16-74 години ползват интернет. Българските цифрови специалисти са 2,7 на сто от всички работещи в страната и това е с процент по-малко от средния дял в ЕС. При използването на интернет в България се наблюдават значителни различия в зависимост от извършваните онлайн дейности. Българите използват интернет най-вече за връзка по телефон и за видеоразговори - 85 на сто са използвали интернет през последните три месеца за това (най-високата стойност в ЕС). Равнището на използване на социалните мрежи у нас е сред най-високите в ЕС.  \n\tБългарските потребители далеч не използват пълните възможности на електронната търговия. През миналата година делът на потребителите, които са поръчали стоки и услуги по интернет (27 на сто), е сред най-ниските в ЕС (при среден дял от 68 на сто). Броят на българите, използвали онлайн банкиране, също е особено нисък - 5 на сто. Българските дружества въвеждат цифровите технологии в дейността си бавно, а инвестициите в цифровизацията на икономиката са ограничени. Данните показват, че миналата година едва 12-13 на сто от българските дружества са били цифровизирани, като под 10 на сто от тях ползват социалните мрежи или услуги в облак. Делът на малките и средните дружества, които продават онлайн (7,1 на сто), също е много под средното за ЕС (17,2 на сто). България отбелязва бавен напредък при електронното управление. Броят на ползващите електронното управление е нараснал в сравнение с миналата година и днес отговаря на средния за ЕС. По отношение на цифровите обществени услуги за дружествата се наблюдава значително подобрение, в сравнение с предходните години. България същевременно остава под средното равнище в ЕС по въпроса с електронното здравеопазване. Комисията препоръчва ускорено въвеждане на електронната самоличност, за да се повиши доверието в потребителите на цифрови услуги. БТА", "date": "2018.05.18", "title": "България е сред последните в ЕС по достижения на цифровизацията, показват данни на ЕК"}
{"url": "http://clubz.bg/68007-tova_e_pyrvata_stypka_kym_modela_zavladqna_dyrjava", "text": "Обществената телевизия в Словакия RTVS освободи преди месец всички свои сътрудници, подготвяли единственото предаване за разследвания. Без обяснения. В тази страна журналистите може да попаднат в затвора, ако бъдат осъдени за клевета. Или пък може да получат забрана да публикуват в продължение на три години например. В съседна Полша разследващ журналист бе съден за тероризъм, защото публикува разкрития срещу министъра на отбраната. Освен това властите във Варшава официално прекръстиха обществените радио и телевизия на “национални” и поеха пряко контрола им. Преди седмица в България бе пребит журналистът Христо Гешов - след негово разследване за корупция в община Червен бряг. Преди няколко месеца водещата на сутрешния блок на Нова телевизия Анна Цолова изведнъж изчезна от екрана - след поредица от политически намеци по неин адрес. Без обяснения. \"Свобода на медиите в Европа: Код червено” - тревогата бе обявена още в заглавието на декларацията, която беше приета на международна конференция в София, организирана от Европейската асоциация на издателите (ENPA), Европейската асоциация на списанията (EMMA), Съюза на издателите в България, Европейската федерация на журналистите и \"Репортери без граници\". Журналисти от България, Сърбия, Словакия, Чехия, Унгария и Полша представиха конкретни случаи на натиск върху независимостта на медиите. Изводът на всички: “Създаването на контролирани медии е първата стъпка към моделите на публично управление, известни като „меки диктатури” или „завладяна държава”, пише още в декларацията. През последната година Европа преживя две убийства на журналисти - Дафне Каруана Галиция в Малта и Ян Куцияк в Словакия. И двете престъпления остават неразкрити. В България за радост подобен случай няма, но също неразкрити си остават всички посегателства срещу журналисти - нападения, подпалени коли и т.н. “Тук малка част от медиите изпълняват традиционната си роля на куче пазач и критик на властта, а останалите ласкаят политиците и разпространяват реч на омразата срещу всеки, който критикува властта”, описа ситуацията в България Александър Кашъмов от програма „Достъп до информация\". Журналистите от Чехия пък припомниха как президентът Милош Земан се появи пред камерите с макет на “Калашников”, на който пишеше “За журналисти”. И още: в Полша, в Унгария, в България непослушните репортери са очерняни като “чужди агенти”, “врагове” и дори “терористи”. И навсякъде кампанията срещу журналисти стига до комбинация от думите “Сорос” и “заговор”. Свобода на медиите в Европа: Код червено (ПЪЛЕН ТЕКСТ) \"Аз съм щастливец, защото моят случай бе шумен и известен”, каза полският журналист Томаш Пьонтек, автор на книгата “Мачеревич и тайните му\". Засегнатият военен министър обаче не оспорва нито едно твърдение с граждански иск, а изпраща Пьонтек на военна прокуратура за тероризъм. \"Словакия е на критичен кръстопът - ще тръгнем или към Унгария и Полша, или към Западна Европа\", заяви на свой ред словашкият журналист Павол Шалай. В България пък натискът над независими журналисти и издатели се осъществява с помощта на влияние над изпълнителна и съдебна власт и регулаторите: “Всичко това представлява огромен политически и бизнес конгломерат, ръководен от действащия политик, бивш магистрат, бизнесмен и медиен собственик Делян Славчев Пеевски”, пише в декларацията. Отделните случаи описват един общ модел, който е характерен за всички изброени страни - влошаването на медийната среда се засилва след присъединяването им към Европейския съюз. “След като си част от клуба, вече никой не те притиска да спазваш правилата” - така описа картината Оливър Вуювич от Медийната организация за Югоизточна Европа (SEEMO). Докато една държава е извън ЕС, тя е принудена да извършва реформи и да спазва демократичните стандарти. Но след като седне на масата на равноправните партньори, натискът изчезва. “В Германия и през ум не би му минало на някого да бъде едновременно политик и да притежава медии”, каза вицепрезидентът на ENPA Валдо Лехари. На изток и на юг обаче това се случва - общества със слаби демократични традиции много лесно допускат заличаване на свободните медии, след като натискът отгоре вече е изчезнал. \"Гражданското общество и независимите медии играят ключова роля в процеса на демократизация”, се казва в софийската декларация на ЕС за интеграцията на Западните Балкани. Подобно изискване за страните членки обаче няма. Затова медийната среща в София излезе с препоръка към Европейската комисия: “да обвърже отпускането на средства от ЕС не само с правовата държава и върховенството на закона, но и със свободата на медиите в държавите членки и кандидатите”. В противен случай заразата на потиснатите медии се разпространява с едни и същи симптоми - оттегляне на чуждестранните инвеститори и овладяване на медиите от местни политически кръгове, засилващи се репресии срещу журналисти и очернящи атаки срещу всички, които се осмеляват да отстояват основната функция на медиите - да бъдат куче пазач на властта. \" \"", "date": "2018.05.18", "title": "Това е първата стъпка към модела \"завладяна държава\""}
{"url": "http://clubz.bg/67996-bojko_borisov_chakame_pyrvo_kitajskiq_premier_posle_prestolonaslednika_na_sauditska_arabiq", "text": "Китайският премиер Ли Къцян пристига на посещение в България на 5-8 юни, заедно с голяма бизнес делегация, а след него се подготвя визита у нас на престолонаследника на Саудитска Арабия Мохамед бин Салман бин Абдулазиз Ал Сауд, който се очаква в края на август. Новината за предстоящите визити беше съобщена от премиера Бойко Борисов на Виенския икономически форум днес, който се провежда в рамките на българското европредседателство и събра лидерите на България и Западните Балкани с големия бизнес. Бизнесът е изпреварил политиците по отношение на свързаността на Балканите и нека политиката не пречи, а да подпомага този процес, беше един от основните изводи на форума. Не сте скъпи гости, а сте наши първи приятели, само заедно могат да ни забележат, обърна се премиерът към лидерите от Западните Балкани, участници във форума. Западните Балкани ще се превърнат в строителна площадка и това е най-явният резултат от срещата на върха, каза още Борисов. В изказването си Борисов припомни постигнатите по време на срещата на върха ЕС-Западни Балкани споразумения за реализация на много проекти - от газификация до цифровизация, и \"тази вълшебна думичка \"свързаност\", изключително важна за нас на Балканите\".  Според него лидерите на ЕС са дошли на форума \"много предубедени\", но са си тръгнали с \"по-различно мнение\". Борисов даде пример за \"приятелската дискусия\" между премиера на Албания Еди Рама и президента на Франция Емануел Макрон и как \"Тачи (премиерът на Косово - б.р.) и Вучич (Александър Вучич - президент на Сърбия - б.р.) си подават ръце, с канцлера (Ангела Меркел - б.р.) си говорят\". Може и Еди да не е напълно доволен, но повярвай ми, братко, огромна работа е направена, чуха те, ще си го мислят, обърна се Борисов към албанския премиер. В Европа отдавна са си свършили техната работа, те са си построили техните магистрали, и ние скоро видяхме какво е да има климатик в рейса, в трамвая, добави Бойко Борисов. Генералният секретар на Виенския икономически форум (VEF) - Елена Кирчева, заяви, че икономическата активност зависи от политическата работа. Аз ви приканвам да мислим и говорим преимуществено за икономическото развитие на региона, там, където не достига политическа стабилност, няма как да има предпоставки за растеж, заяви Кирчева. \"Политическото сътрудничество изостава, а чрез фокусиране върху икономическата интеграция, регионалната политика и регионалната икономика могат да допринесат за обединен Балкански регион, за обединена Европа. Вярвам, че най-доброто, което могат да направят политиците, е да гледат на регионалното икономическо сътрудничество като приоритетна цел\", отбеляза д-р Кирчева, която е сред основателите на VEF. За железопътното свързване на Македония и България се говори от над 25 години. След подписването на Договора за транспортна общност миналата есен, се предвижда в периода 2025-2027 г. да приключи строителството на линията от македонска страна, която обхваща три отсечки (Куманово - Беляковце, Беляковце - Крива паланка и Крива паланка - граничен пункт Деве баир), и от българска страна от Гюешево до македонската граница. Общата дължина на бъдещото жп трасе е 34 км. Премиерът на Сърбия Ана Бърнабич отбеляза, че в процесите на свързаност бизнесите трябва да водят, а политиката трябва да ги следва. Тя даде пример с търговски панаир, състоял се в столицата на Косово - Прищина, където, въпреки проблемите в двустранните отношения, са участвали десетки сръбски фирми и тяхното участие е било много успешно. Сръбският министър-председател отбеляза, че \"ако Сърбия абсолютно подкрепя в нещо Албания, то е, че вярваме, че Албания има заслуги да започне преговорите за членство в ЕС. В региона трябва да има мир, хората да виждат перспектива за себе си, започване на преговорите за еврочленство с Македония и Албания е правилната крачка и те го заслужават\". В изказването си премиерът на Албания Еди Рама определи като \"много тежък, но ползотворен\" вчерашния ден - срещата на върха ЕС-Западни Балкани, определяйки тази връзка като \"малко трудна любов\". Той се обърна към Борисов с думите: \"...благодарение на вас беше много ползотворен\" и коментира: Рама отбеляза, че прогресът, постигнат на Балканите през последните 4-5 години, е исторически. Като пример за свързаност и преодоляване на исторически проблеми той посочи подписаните вчера в Белград между министрите на туризма на Албания и Сърбия много важни споразумения за общи пакети за туризъм за туристи, идващи от Азия - Китай, Южна Корея, Япония, които все по-често използват сръбските авиолинии, за да кацат в нашия регион, ще използват и нашия морски излаз. Еди Рама акцентира върху това колко е важно Западните Балкани да не губят търпение. \"Говорейки за стратегията за разширяване и умората, трябва да внимаваме да не се поддадем на умората, защото процесът е дълъг, но трябва да продължим с него, тъй като е уникален начин за модернизиране на нашите страни. Трудоемък процес е, и не винаги всичко е честно, но реалността е такава и трябва да продължим да вървим напред\", заяви премиерът на Албания. Президентът на Косово Рамуш Харадинай отбеляза колко голяма загуба ще бъде за ЕС, не само за региона, \"ако Албания бъде спряна по своя път към ЕС\". Ние силно подкрепяме старта на тези преговори, тъй като това решение е много важно, посочи той. Харадинай припомни, че \"Косово е малка територия, населението е под 2 милиона\", и инвестират собствени средства от бюджета си, за да изграждата инфраструктура. Изграждаме абсолютно нови магистрали до Тирана, към 2019 г. се радваме, че ще бъде завършена тази до Скопие и пътят дотам ще се съкрати до 2 часа и 40 минути, имаме нужда от по-добра свързаност с Черна гора, каза Харадинай. Възстановяват се и жп връзките със Сърбия. Македонският премиер Зоран Заев припомни част от разговора между френския президент Макрон и албанския премиер Рама. \"Г-н Макрон попита г-н Рама защо искате да станете членове на ЕС, а отговорът беше: Ами преди сватбата просто искаме, може би след това ще съжаляваме. Но това е шега. Много силно вярваме в ценностите на ЕС, може би повече дори от някои в ЕС\". Заев изрази надежда, че Македония и Гърция ще намерят положително решние на проблема с името, който съществува от 25 години, и че посланието за сътрудничество и свързаност е ценност и трябва да се насърчава. Министър-председателят на Македония изтъкна проблема с превозвачите, които прекарват 80% от времето в чакане по границите и само 20 на сто в реална дейност.  Душко Маркович, премиерът на Черна гора, поздрави Заев и Еди Рама, че на срещата на върха ЕС-Западни Балкани са повдигнали въпроси, които никога досега не са били тема на разговор. Той беше категоричен, че през юли Македония и Албания трябва да започнат преговори за членство. \"Ние сме в процес на преговори от 6 години, но преди председателството на България никой не говореше за присъединяването на Западните Балкани\", отбеляза Маркович.  Министърът за европредседателството Лиляна Павлова призова политиците и бизнеса от Виенския икономически форум да превърнат софийския дневен ред в реалност, а темата свързаност да бъде максимално широко поставена занапред, за да станат Балканите като регион \"атрактивни в своята цялост\".   С поетите конкретни ангажименти от страна на финансовите институции, с постигнатите договорености показахме, че когато сме заедно, можем да привлечем инвестиции, заяви и външният министър Екатерина Захариева. Тя даде пример с ръста от над 5% на търговията между Македония и България след Договора за приятелство и сътрудничество. Еврокомисарят Мария Габриел благодари на Елена Кирчева за неизчерпаемата й енергия и визионерството, с което са белязани срещите на Виенския икономически форум - \"да се стреми да гради мостове, което форумът винаги е правил\". Виенският икономически форум разглежда целия регион като нещо неделимо, чрез нашата консолидация ще допринесем за консолидацията на Европейския съюз, заяви генералният секретар на VEF.   На 19 ноември във Виена Виенският икономически форум ще има своята 15-а среща под същото мото, както и днес: \"Политиката среща икономиката\", в рамките на австрийското председателство.    . ", "date": "2018.05.18", "title": "Бойко Борисов: Чакаме първо китайския премиер, после престолонаследника на Саудитска Арабия"}
{"url": "http://clubz.bg/68012-nevidima_zaplaha_gybichnite_infekcii_sa_vse_po_rezistentni_na_lechenie", "text": "Учените предупреждават, че расте резистентността на лечението на гъбични инфекции, съобщава Би Би Си. Пациентите, които са в интензивни отделения, трансплантираните и болните от рак са най-застрашени, защото тяхната имунна система е много отслабнала и трудно може да се бори с инфекциите. В своя статия в   изследователи посочват, че е необходимо да се търси ново лечение. Гъбичните инфекции са сред инфекциозните болести с най-висок процент на смъртност. Международен екип от учени начело с изследователите от \"Импириъл колидж\" в Лондон и университета на Екзитър е отчел рязкото повишаване на резистентността към противогъбични препарати в световен мащаб през последните 30-40 години. Матю Фишър, професор по епидемиология от \"Импириъл колидж\", обяснява, че това вероятно се дължи на фермерите, които третират заразените си насаждения със същите медикаменти, които се използват за лекуването на гъбичните инфекции при пациентите. Тази двойна употреба на лекарствата води до това, че медикаментите спират да действат при хората. Хората, при които имунната система функционира добре, се справят чудесно с премахването на инфекцията, но при други това може да се превърне в инвазивна гъбична инфекция, която се нуждае от лекарства, допълва той. Петима с ХИВ вече са чисти от вируса с нова ваксина Сред най-застрашените са хората с ХИВ, възрастните, пациентите в болниците. Според изводите в статията са нужни промени в начина, по който се използват вече съществуващите противогъбични препарати, както и да се работи за нов тип лечение, за да се избегне \"световен срив\" в борбата с гъбичните инфекции. Проф. Гордън Браун, директор на Медицинския изследователски център за медицинска микология подчертава, че някои гъбични инфекции причиняват смъртност от над 50 на сто. Той допълва, че все по-често гъбичките са много резистентни. Дава и пример с  която е все по-резистентна на лекарствата. Candida auris е отговорна за растящия процент на гъбични инфекции в болниците, но тя се лекува много трудно. Според статията тя е резистентна на всички противогъбични препарати и представлява заплаха за лечението на пациенти, които се нуждаят от интензивна грижа.  Тази гъбична инфекция е опасна по три основни причини:", "date": "2018.05.18", "title": "Невидима заплаха: гъбичните инфекции са все по-резистентни на лечение"}
{"url": "http://clubz.bg/68006-izpisaha_i_sergej_skripal_ot_bolnicata", "text": "Бившият руски шпионин Сергей Скрипал е изписан от болницата, съобщи Би Би Си. Той беше атакуван на 4 март в град Солсбъри, Великобритания с химическо оръжие - произведеното в СССР вещество новичок, в началото на март и бе отровен заедно с дъщеря си Юлия. В началото и двамата бях в кома и с опасност за живота. Юлия се излекува по-бързо и напусна лечебницата на 9 април. Британските власти са твърдо убедени, че зад покушението срещу Скрипал стоят руските спецслужби. А външният министър Борис Джонсън дори обяви, че лично президентът Путин е наредил химическата атака срещу него. Москва отхвърля обвиненията. Престъплението доведе до най-големият дипломатически скандал след Втората световна война. Около 30 държави - повечето западни, изгониха над 160 руски дипломати. Голямата част от тях бяха шпиони, работещи под прикритие в дипломатическите мисии.  Русия отвърна реципрочно и също изгони дипломатически служители на съответните държави. България зае изчаквателна и компромисна позиция. София не изгонви руски дипломат, а се ограничи в реакцията си, като само прибра за консултации българския посланик в Москва. Днес в Париж тридесетина страни се събират, за да обсъждат създаването на нов механизъм за установяване на виновниците в случаи на употреба на химически оръжия, предадоха Ройтерс и Франс прес. В срещата ще участват десетина министри, сред които и френският вътрешен министър Жан-Ив льо Дриан и британският му колега Борис Джонсън. До спешното заседание днес се стигна след химическите атаки в Дума в Сирия и в Солсбъри в Англия срещу Скрипал. В атаката в Дума на 7 април загинаха десетки хора, според спасителните екипи. Западните държави казаха, че отговорност за нея носи сирийският режим. Участниците в срещата днес ще разгледат и въпроса за тайната химическа програма в Сирия, запазена и укрита въпреки поетите от сирийския режим ангажименти за нейното ликвидиране през 2013 г., каза френски дипломатически източник. Всички страни, ратифицирали Конвенцията за забрана на химическите оръжия от 1993 г. са поканени да се присъединят и към Партньорството. Саудитска Арабия, България и Австрия би трябвало скоро да станат част от този клуб, обединяващ страни от всички континенти, отбелязва БТА.", "date": "2018.05.18", "title": "Изписаха и Сергей Скрипал от болницата"}
{"url": "http://clubz.bg/68002-novite_upravlqvashti_v_italiq_iskat_otmqna_na_sankciite_sreshtu_rusiq", "text": "Антисистемното \"Движение 5 звезди\" обяви днес, че е сключило окончателно споразумение с крайнодясната партия \"Лига\" за сформиране на управляваща коалиция в Италия, предаде Ройтерс, цитирана от БТА. Програмата на двете популистки партии призовава за   и преразглеждане на икономическото управление на Европейския съюз, включително на редица договори като т. нар. фискален компакт. Тя обаче   нито референдум по въпроса. Програмата включва въвеждането в страната на универсален базисен доход от 780 евро месечно на човек. Популистите правят правителство в Италия Италия е третата икономика в еврозоната. Тя обаче е в криза от години, като държавният дълг възлиза на около 132 процента от БВП - най-високия в еврозоната след този на Гърция, отбелязва Ройтерс. Окончателното коалиционно споразумение трябва да бъде одобрено от членовете на движение \"Пет звезди\" днес, съобщи неговият лидер Луиджи ди Майо, цитиран от ДПА. Ди Майо и Салвини - новите политически играчи в Италия Очаква се партия \"Лига\" също да се консултира със своите членове за коалиционното споразумение. Тя ще организира неофициални секции за гласуване на обществени места през уикенда. Двете популистки партии сключиха коалиционно споразумение близо два месеца и половина след парламентарните избори в Италия на 4 март, които не излъчиха категоричен победител. Ако преговорите между тях се бяха провалили, това на практика щеше да означава свикване на нови избори.  Мъдруват трудно правителство в Италия Все още не е обявено името на бъдещия премиер на Италия. Местните медии обаче вече правят спекулации за името му. Споменават се 62-годишният Гуидо Табелини, който е икономист, дипломатката Елизабета Белони, 59-годишната главна секретарка на министерството на външните работи, 50-годишния Микеле Джерачи, който е професор по икономика в Шанхай, и президентът на италианските корабостроителници \"Финкантиери\", 63-годишният Джампиеро Масоло. Според италианската конституция министрите в правителството се назначават от президента по препоръка на избрания премиер. Двете евроскептични и антисистемни партии постигнаха съгласие по въпроса да се промени пенсионната реформа. Тя предвиждаше възрастта за пенсиониране да е 66 години и 7 месеца, а догодина да стане 67 години. Вероятно двете партии ще въведат възможност за пенсиониране при \"праг 100\", тоест това означава възможност за пенсиониране при сумата 100, получена от събирането на възрастта и годините стаж (например 64 години и 36 години осигурителен стаж). Компромис е бил постигнат и за промяна в плоския данък. Най-деликатният въпрос между двете партии е този за имиграцията, като \"Лига\" защитава по-твърд подход в сравнение с движение \"Пет звезди\". Ди Майо и Салвини - новите политически играчи в Италия Мъдруват трудно правителство в Италия", "date": "2018.05.18", "title": "Новите управляващи в Италия искат отмяна на санкциите срещу Русия"}
{"url": "http://clubz.bg/67994-karakachanov_republika_ilindenska_makedoniq_e_naj_veroqtnoto_ime", "text": "Република Илинденска Македония е едно от възможните имена за Македония, което е било обсъждано вчера между лидерите на Македония и Гърция. Това стана ясно от думите на вицепремиера и министър на отбраната Красимир Каракачанов пред бТВ. Според него двете страни са стигнали \"на една ръка разстояние\". Той заяви, че е важно този изкуствен спор за името да приключи. И допълни, че в България живеят повече хора с произход Македония, отколкото в самата Македония. Той коментира и т.нар.пакет \"Мобилност\", който касае транспортните фирми. И допълни: По повод решението на Светия синод български духовници да не участват в съвместно честване с македонската църква на 1000 години от създаването на Охридската архиепископия, Каракачанов посочи, че това е решение, дошло от външни фактори и личностни конфликти. Критиките на Нинова по повод срещата за Западните Балкани Каракачанов определи като опозиционно говорене. Според него сделката за ЧЕЗ трябва да се спре, за да има контрол.", "date": "2018.05.18", "title": "Каракачанов: Република Илинденска Македония е най-вероятното име"}
{"url": "http://clubz.bg/67999-lars_fon_trier_ako_nqkoga_ubiq_nqkogo_shte_e_jurnalist", "text": "Ларс фон Триер най-накрая се изказа по повод полюсните коментари, които новият му филм – „Къщата, която Джак построи“, предизвика на премиерата си в Кан. В понеделник много от зрителите напуснаха киносалона, но повечето критици останаха до края и макар че го аплодираха, дадоха хладни ревюта. Истерия и отвращение от новия филм на Ларс фон Триер (ВИДЕО) Драмата разказва историята на сериен убиец  , който отнема за удоволствие живота на деца и жени и реже краката на пате в сцени, предизвикващи голямо отвращение. В интервю датчанинът, който седем години беше   на фестивала в Кан, сподели, че останал доволен от реакциите, те дори го успокоили, карайки го да се чувства „ “. \"Среден пръст за всички американски либерални оплаквачи\" Попитан и за проучването, което е направил относно поведението на маниакалните убийци, преди да започне снимките на филма, Фон Триер отговори, че е чел доста от книги от авторката на криминални романи и психологически трилъри Патриша Хайсмит, а сценарият бил  . С уточнението, че знанията му за серийните убийци били бегли, той добави: Премиерата на новия му филм отбеляза завръщането на провокативния режисьор в Кан – фестивала, който го направи известен. Седемгодишното му отсъствие беше наложено заради пронацистко изказване по време на пресконференция за „Меланхолия“ през 2011 г. „Къщата, която Джак построи“ участва в Кан извън конкурса за „Златна палма“, което според режисьора е „ “. \"Среден пръст за всички американски либерални оплаквачи\"", "date": "2018.05.18", "title": "Ларс фон Триер: Ако някога убия някого, ще е журналист"}
{"url": "http://clubz.bg/67998-cambridge_analytica_podade_isk_za_obqvqvane_v_nesystoqtelnost", "text": "Компанията Cambridge Analytica, която предизвика разразилия се тази година скандал за опазването на личните данни от социалната мрежа Facebook, подаде иск за доброволен фалит пред съд в Ню Йорк, предаде Ройтерс. Фирмата посочи  Cambridge Analytica обяви по-рано този месец, че ще прекрати дейност и ще започне процедура по обявяване в несъстоятелност. \"Кембридж Аналитика\" обяви банкрут и спря работа Фирмата е в центъра на скандал за намеса в президентските избори в САЩ в подкрепа на Доналд Тръмп. Тя е била наета от екипа на милиардера и в началото на годината стана ясно, че е имала достъп до личните данни на 87 милиона души, потребители на Фейсбук. Заради разразилата се буря основателят на Facebook Марк Зукърбърг бе принуден да се яви на изслушване в Конгреса на САЩ и да обещае, че ще вземе мерки за поверителност на данните. \"Ню Йорк таймс\" разкри, че Cambridge Analytica е използвала алгоритъм за политическия анализ на предпочитанията на хората и рекламирала целенасочено в различни групи Доналд Тръмп. Представители на фирмата няколко пъти уверяваха, че са унищожили масивите от лични данни на онези 87 милиона потребители още през 2015 година по искане на Facebook. Някои ръководители на фирмата признаха, че са помогнали на Тръмп да спечели изборите, други пък твърдяха, че изобщо не са използвали Facebook, за да повлияят на избора за президент.  Разкрито бе обаче, че от екипа на Тръмп са били платени 6 милиона долара за услугите на Cambridge Analytica.", "date": "2018.05.18", "title": "Cambridge Analytica подаде иск за обявяване в несъстоятелност"}
{"url": "http://clubz.bg/67997-djina_haspyl_e_noviqt_direktor_na_cru", "text": "Сенатът на САЩ утвърди Джина Хаспъл за ръководител на ЦРУ въпреки спорната й роля в програмите за изтезания след атентатите от 11 септември, съобщи Франс прес, цитирана от БТА. Вече не е тайна. Бъдещата шефка на ЦРУ е била 15 г. под прикритие в Русия Кандидатурата на 61-годишната Хаспъл бе подкрепена с Тя е първата жена, която застава начело на разузнавателната агенция. Хаспъл работи от 33 години в Централното разузнавателно управление и досега бе негов заместник-директор. Заменя на директорския пост Майк Помпео, който стана държавен секретар. Специалистка е по тайните операции и през по-голямата си част от кариерата е била агент под прикритие, отбеляза Ройтерс. Кандидатурата й породи полемики, защото е ръководила поне през част от 2002 г. таен затвор на ЦРУ в Тайланд, където предполагаеми членове на \"Ал Кайда\" често са били изтезавани. Три години по-късно е наредила видеозаписите от разпитите им да бъдат унищожени. Сред най-гласовитите противници на назначаването на Хаспъл е сенаторът републиканец Джон Маккейн. Съветничка на Тръмп: Маккейн умира така или иначе По този повод съветничката по комуникациите в Белия дом Кели Садлър е казала на закрита среща, че \" Думите й предизвикаха скандал и принудиха Белия дом да се извини официално. Съветничка на Тръмп: Маккейн умира така или иначе", "date": "2018.05.18", "title": "Джина Хаспъл е новият директор на ЦРУ"}
{"url": "http://clubz.bg/68000-v_sofiq_es_trygna_kym_sblysyk_sys_sasht_zaradi_iran", "text": "ЕС е на път да се сблъска със САЩ заради решението на американския президент Доналд Тръмп да се изтегли от ядреното споразумение с Иран, пише британският в. \"Гардиън\". Така изданието коментира завършилата вчера среща ЕС - Западни Балкани в София. Големи европейски компании започнаха да се изтеглят от Иран, за да не им бъдат наложени санкции от Вашингтон. В опит да защити бизнес интересите в Ислямската република на компаниите от ЕС председателят на Еврокомисията Жан-Клод Юнкер заяви, че ще прибегне до \"блокиращ статут\" - план, който е използван за последен път за защита на работещите в Куба европейски компании преди отмяната на търговското ембарго на САЩ. Целта му е да неутрализира извънтериториалния ефект на американските санкции, изтъкна Юнкер. ЕС готви блокиращ статут заради Иран Очаква процесът да бъде стартиран днес. Разпоредбата от 1996 г. забранява на европейските компании и съдилища да изпълняват чуждестранни закони за санкции. Така се обезсилва действието на тези закони в ЕС. Според Юнкер Съюзът е длъжен да защити европейския бизнес, особено малките и средните предприятия. Въпреки силните думи шансовете споразумението с Иран да оцелее в условията на американски санкции обаче намаляха, отбелязва \"Гардиън\". Дори датският транспортен концерн \"Мьолер-Мерск\" спря дейността си в близкоизточната страна. Бързината, с която предприятията се изтеглят оттам, заплашва да осуети плановете на европейските лидери да предоставят правни и финансови гаранции на европейските компании, които продължават да търгуват с Иран. Заев: С Ципрас се спряхме на една опция в спора за името на Македония Освен Иран сред темите на срещата бяха ивицата Газа, търговията, отношенията със САЩ и Западните Балкани. За съжаление на шестте западнобалкански страни предполагаемата основна тема на срещата на високо равнище изглеждаше засенчена от актуалните горещи теми, пише в. \"Монд\". Срещата обаче беше момент, който тези страни очакват от 15 години. Те стоят на прага на ЕС и се надяват, че всички европейски партньори са поддръжници на линията на председателя на Европейския съвет Доналд Туск, който ги уверява, че техният геополитически избор трябва да продължи да бъде подкрепян от ЕС. При пристигането си в НДК вчера повечето държавни и правителствени лидери се опитаха да уверят лидерите на Албания, Босна и Херцеговина, Косово, Македония, Сърбия и Черна гора, като им обещаваха мерки за подкрепа, план, улесняващ търговията помежду им и с ЕС, и повече помощ за предизвикателствата в областта на миграцията и сигурността, пред които и те самите са изправени. Показана им беше и европейска перспектива, без която, както предсказа наскоро Жан-Клод Юнкер, \"ще преживеем отново всички нещастия, които изпитахме през 90-те години\" - включително войните, подчертали слабостта на ЕС. За да изчисти облика си, Брюксел предприе след това поредица от лошо подготвени разширявания, отбелязва \"Монд\". Този път в комюникетата не стана дума за присъединяване към блока. Официално темата предстои да бъде повдигната - през юни страните членки ще трябва да заявят дали приемат становището на Еврокомисията, която препоръча през миналия месец започване на преговори за присъединяване с Албания и Македония. Черна гора получи статут на кандидат през 2010 г., а Сърбия - през 2012 г. Макрон: Да свържем Западните Балкани с ЕС. Иначе ще се обърнат към Русия или Турция Не е сигурно, че западнобалканските страни ще могат да бъдат интегрирани през 2025 г., както обещава Юнкер. Много лидери си вадят поуки от последните вълни на разширяването, които според тях спъват европейския проект. Те отчитат и враждебността на общественото мнение, особено година преди изборите за Европейски парламент, които може да доведат до засилване на популистките, евроскептичните и еврофобските течения. Според тях, преди да интегрира нови членове, ЕС трябва да извърши основни реформи. През последните седмици лидерите на западнобалканските страни се опитаха да засилят дипломатическите и медийните контакти, за да защитят каузата си. Те обаче съзнаваха, че списъкът от проблеми между тях, както и със страни от ЕС, усложнява значително задачата им. Най-голямо напрежение предизвикват споровете между Сърбия и нейната бивша провинция Косово, както и между Македония и Гърция. Френският президент Еманюел Макрон отправи остро предупреждение да не се избързва с разширяването на ЕС, отбелязва в. \"Файненшъл таймс\". Така той показа, че шестте западнобалкански страни може да се изправят пред трудна задача. На срещата в София Макрон заяви, че ЕС е избързал с разширяването след последната среща на върха за Западните Балкани, състояла се през 2003 г., и последните 15 години са показали, че този път отслабва Европа. Той изтъкна, че подкрепя обвързването на Балканите с Европа, но предупреди, че Брюксел може да гледа много предпазливо на всяко ново разширяване. Според дипломати Франция проявява скептицизъм към препоръката на Европейската комисия за започване на преговори за присъединяване с Албания и Македония. Доналд Туск призна, че съществува скептицизъм за разширяването, и посочи, че участниците в срещата \"не са претендирали, че всичко е просто и ясно\". Според него обаче ЕС е достатъчно голям и силен, за да приеме проекта за разширяване, и Туск подчерта, че не вижда бъдеще за Западните Балкани извън ЕС. Колебаещите се обаче трябва постоянно да си спомнят, че прекалената предпазливост към тези съседни страни може да помогне на Русия, Китай и Турция, които искат да играят по-голяма роля в региона, отбелязва \"Монд\". Заев: С Ципрас се спряхме на една опция в спора за името на Македония Макрон: Да свържем Западните Балкани с ЕС. Иначе ще се обърнат към Русия или Турция", "date": "2018.05.18", "title": "В София ЕС тръгна към сблъсък със САЩ заради Иран"}
{"url": "http://clubz.bg/67995-paketcheta_chaj_i_prezervativi_suveniri_ot_kralskata_svatba", "text": "От маски и чаши до пакетчета чай и презервативи - феновете на кралското семейство могат да се сдобият с всякакви сувенири в чест на предстоящата сватба на принц Хари и Меган Маркъл, съобщи агенция Ройтерс, цитирана от БТА. Проблем. Бащата на Меган нямало да ходи на сватбата Имената и лицата на внука на кралица Елизабет Втора и неговата американска годеница красят всевъзможни стоки в магазините в британския град Уиндзор, където двойката ще се ожени в събота, а търговците се надяват да спечелят от интереса на местните и туристите. Чанти, чаши, чинии и буркани с етикети \"Хари\" и \"Меган\" са наредени по рафтовете и витрините на магазините наред с флагчета, плюшени играчки и парти облекло. Кралският монетен двор вече започна продажбата на три варианта на паметна монета за сватбата на принц Хари и Меган Маркъл с номинал пет британски лири.  Crown Jewels предлагат  , които \"предлагат уникално патриотично изживяване\". Когато кутията им бъде отворена, се чува специален музикален аранжимент на \"Бог да пази кралицата\" и \"Знаме, обсипано със звезди\". Те се продават под мотото Your Prince will Come - \"Вашият принц ще дойде\" (но също и \"Вашият принц ще свърши\"). Според консултантска компания сватбата ще донесе на британската икономика един милиард британски лири. \n\tБританската група за икономически прогнози EY ITEM Club посочи обаче през миналата седмица, че очаква сватбата да донесе ограничени ползи за икономиката на страната.", "date": "2018.05.18", "title": "Пакетчета чай и презервативи - сувенири от кралската сватба"}
{"url": "http://clubz.bg/67985-irak_osydi_na_smyrt_ruski_grajdanin_%E2%80%93_bil_chlen_na_%E2%80%9Eislqmska_dyrjava%E2%80%9C", "text": "Съд в Ирак осъди на смърт руски гражданин за членство в „Ислямска държава“, съобщи порталът „Араб нюз“. Осъденият е назован само с фамилията Хасанов. През последните няколко месеца над триста души, сред които близо сто чужденци, получиха най-тежкото наказание. А много други бяха осъдени до живот за принадлежност към „Ислямска държава“. Ирак осъди до живот 19 рускини - били се за \"Ислямска държава\" Повечето от осъдените чужденци са граждани на Турция или идват от бивши съветски републики. Наскоро доживотни присъди получиха френска и германска гражданка. Всеки ден пред съдилищата са изправяни иракчани по обвинения в бунтовническа дейност. „Ислямска държава“ превзе една трета от Ирак при офанзивата си през 2014 г. Тогава джихадистите влязоха и във втория по големина град в страната Мосул. Багдад обяви победа над екстремистите през декември 2017 г., след като ги прогони от всички градове. По време на тригодишния си „халифат“ в Ирак групировката извърши престъпления срещу човечеството според комисията на ООН. Тя поиска лидерите й да бъдат съдени от Международния наказателен съд.", "date": "2018.05.18", "title": "Ирак осъди на смърт руски гражданин – бил член на „Ислямска държава“"}
{"url": "http://clubz.bg/67992-trymp_es_e_ujasen_tyrgovski_partnor", "text": "Не ме притесняват критиките на председателя на Европейския съвет Доналд Туск, заяви американският президент Доналд Тръмп и определи Евросъюза като \"ужасен\" търговски партньор на САЩ. Критиките на американския президент са в отговор на изказването на Доналд Туск вчера в София: Туск: Някой би помислил, че с приятели като Тръмп не ни трябват врагове Повод за думите на Туск бяха намеренията на Вашингтон да наложи мита върху вноса на стомана и алуминий, за които все още не е ясно ще се отнасят ли за ЕС, както и оттеглянето на САЩ от ядреното споразумение с Иран. Тръмп пак отложи въвеждането на мита за ЕС. Този път до 1 юни Макрон и Меркел: Без американски мита за европейските стоки Тръмп пак отложи въвеждането на мита за ЕС. Този път до 1 юни Макрон и Меркел: Без американски мита за европейските стоки", "date": "2018.05.18", "title": "Тръмп: ЕС е ужасен търговски партньор"}
{"url": "http://clubz.bg/68001-radev_chestva_s_putin_v_sochi_osvobojdenieto_na_bylgariq", "text": "Руският президент Владимир Путин ще обсъди с българския си колега Румен Радев развитието на двустранното сътрудничество в различни сфери, а също така международни и регионални въпроси, предаде РИА Новости. Това съобщиха от пресслужбата на Кремъл. Радев при Путин в Сочи на 22 май Двамата лидери ще се срещнат на 22 май в Сочи. Там Румен Радев ще бъде на работно посещение за участие в мероприятия, посветени на 140-годишнината от Освобождението на България в резултат на Руско-турската война от 1877-1878 г. Преди това в Москва Румен Радев и премиерът на Русия Дмитрий Медведев ще обсъдят на 21 май реализацията на съвместни проекти, съобщи пресслужбата на руското правителство, цитирана от ТАСС. Тези дни Путин приема поредица от чуждестранни лидери в Сочи. Вчера при него бе сирийският президент Башар Асад. Двамата обсъждаха възстановяването на арабската република. Днес в Сочи пристига германската канцлерка Ангела Меркел. На 21 май, пак в Сочи, Путин приема индийския премиер Нарендра Моди. А ден по-късно при него ще бъде Румен Радев.", "date": "2018.05.18", "title": "Радев чества с Путин в Сочи Освобождението на България"}
{"url": "http://clubz.bg/67982-nasilstveno_sterilizirani_qponci_sydqt_pravitelstvoto", "text": "Трима японци, стерилизирани насилствено в съответствие с правителствена политика преди десетилетия, заведоха дела за извинение и обезщетение, предаде Асошиейтед прес. Двамата мъже и жената на възраст над 70 г., са сред най-малко 16 500-те души, стерилизирани без тяхно съгласие по силата на закона от 1948 г. за защита на евгениката, който действаше до 1996 г. Законът, целящ \"предотвратяването на нискокачествени наследници\", позволяваше на лекарите да стерилизират хора с увреждания. Тримата ищци искат общо 80 милиона йени (730 000 долара) обезщетение. Те са завели исковете си днес в Токио и в градовете Сендай и Сапоро в Северна Япония. Един от тях - 76-годишният Кикуо Коджима от Сапоро каза, че е решил да разкрие на хората тази политика. Той иска 11 милиона йени обезщетение за вреди, изразяващи се в загубата на способността му да има деца и в психологическо страдание във връзка с това. Той каза още, че се надява другите пострадали да се присъединят към акцията по настояване за официално извинение и обезщетение от правителството. Коджима е насилствено стерилизиран през 1960 г., след като бил лекуван от психично заболяване, когато бил на 19. Нямал избор и в болницата, където била извършена операцията, му казали, че \"ще бъде катастрофа, ако човек като теб има деца\", съобщава телевизията Ен Ейч Кей. Четвърти човек, жена на над 60-годишна възраст, заведе подобно дело по-рано тази година. Правителството заяви, че стерилизациите са били законни. Скорошните усилия на правозащитни организации и адвокати обаче разкриха доказателства, включително и медицински документи на пострадалите, подтикнали здравното министерство за първи път да извърши разследване. Група депутати в момента инициира възможни мерки за обезщетение. ", "date": "2018.05.18", "title": "Насилствено стерилизирани японци съдят правителството"}
{"url": "http://clubz.bg/67989-bsp_vnasq_nad_200_000_podpisa_sreshtu_sdelkata_za_chez", "text": "БСП внася днес в Комисията за енергийно и водно регулиране (КЕВР) подписка, в която над 200 000 души искат да се спре сделката за активите на ЧЕЗ в България. Новината съобщи лидерът на БСП Корнелия Нинова в сутрешния блок на bTV. Кандидат-купувач за активите на най-голямото електроразпределително дружество в България - ЧЕЗ, с близо 3 милиона потребители, снабдяващо с ток 42% от територията на страната, е \"Инерком България\". Създадената с капитал от 50 000 лева фирма е еднолична собственост на Гинка Върбакова, която притежава заедно с мъжа си няколко соларни парка у нас с обща мощност 23 мегавата. БСП се оплака от нападения на пунктове за подписи срещу сделката с ЧЕЗ Нинова изрази несъгласие с констатацията на шефа на парламентарната енергийна комисия Делян Добрев (ГЕРБ), че работата на временната комисия за сделката за ЧЕЗ, създадена по настояване на БСП, е била \"ялова\". Парламентът прие \"яловия доклад\" за ЧЕЗ \"Работата на комисията не е ялова, каквито са обвиненията на някои политици. В резултат на нейната работа е променен законът за енергетиката и държавата вече има много по-голям контрол при подобни сделки в бъдеще\", стана ясно от думите на Нинова. По-късно от ГЕРБ реагираха на подписката срещу сделката за ЧЕЗ с обвинение към Нинова, че е излъгала хората. Според депутатите от упраляващата партия Галя Василева и Александър Иванов социалистите са събирали подписи срещу продажбата на електроразпределителното дружество и в райони, където хората не са абонати на ЧЕЗ. Това, според тях, е манипулация и показвало защо от ГЕРБ наричат Нинова \"г-жа Лъжа\".  Валентин Иванов от ГЕРБ пък нарече подписката пиар акция, която няма правна стойност, защото не може да се спират сделки между частни субекти по този начин - няма законов механизъм. Заместникът на Нинова в парламентарната група на БСП Жельо Бойчев опроверга твърденията - по думите му навсякъде, където са събирани подписи - чез значение дали в дадения регион оперира ЧЕЗ, хората са знаели, че става дума за национална подписка и за какво е тя точно. Освен това всеки български гражданин има право да участва в каквато подписка прецени. Лидерът на БСП коментира и срещата на върха ЕС - Западни Балкани, която приключи в София вчера. За разлика от лидера на ПЕС Сергей Станишев, който поздрави управляващите за приоритета \"Западни Балкани\" и изтъкна, че \"България става регионален лидер на Балканите\", Нинова беше критична. Декларацията от срещата \"ЕС-Западни Балкани\" е приемлива за Испания (ВИДЕО) По думите на Нинова, въпреки че кохезията е приоритет за ЕС, средствата по кохезионните фондове се намаляват с 5%. Това е предвидено в многогодишната финансова рамка, чието обсъждане започва. Първият бюджет на ЕС след Brexit: €1.279 трилиона, повече за иновации и сигурност Същото е и в земеделието. \"Франция реагира много остро, но у нас правителството го приема спокойно\", заяви лидерът на БСП. Нали щяхме да храним европейските лидери с палмово масло, попита тя. Тя отбеляза, че темата за превозвачите и техните проблеми заради Пакета за мобилност е била поставена като тема, но не смята, че това е бил начинът за решаването й. Докато тук разговаряха, гласуването в Европарламента е срещу България, заяви Нинова. Всички се наредиха зад превозвачите За еврозоната в Европа няма единодушие, коментира тя по повод изявлението на президента на Франция Емануел Макрон, който заяви, че Франция подкрепя България за еврозоната и европейския банков съюз. Брюксел ни вижда в еврозоната, но без да се бърза Парламентът прие \"яловия доклад\" за ЧЕЗ Декларацията от срещата \"ЕС-Западни Балкани\" е приемлива за Испания (ВИДЕО) Първият бюджет на ЕС след Brexit: €1.279 трилиона, повече за иновации и сигурност Всички се наредиха зад превозвачите Брюксел ни вижда в еврозоната, но без да се бърза", "date": "2018.05.18", "title": "БСП внася над 200 000 подписа срещу сделката за ЧЕЗ"}
{"url": "http://clubz.bg/67962-treska_za_imoti_na_granicata_mejdu_severna_i_yujna_koreq", "text": "\n\tТърсенето на недвижими имоти в малки градчета и слабо населени селски области покрай демилитаризираната зона расте силно заради очакванията за приток на хора и инвестиции. Кан Сон-вок, 37-годишен зъболекар от южнокорейския граничен град Паджу, от средата на март е купил осем отделни парцела земя във и около демилитаризираната зона. Пет е придобил без дори да е стъпвал на тях, използвайки само сателитни снимки и карти от Google Earth, тъй като в зоната не е разрешен обществен достъп.  Кан разказва, че с подобряването на отношенията между бившите врагове интересът към покупки е нараснал толкова рязко, че е трябвало да действа бързо.  Инвестицията му по границата вече достига общо 3 милиарда вона (2,8 милиона долара) за 49 акра (20 хектара) земя.  С десетилетия демилитаризираната зона бе съвсем друг вид гореща точка, сцена на понякога смъртоносни военни провокации и смели опити за бягство от Северна Корея. Зоната, осеяна с постове и опасана с бодлива тел, е създадена след Корейската война от 1950-1953 година. Двете Кореи все още официално не се признават взаимно и технически остават в положение на война, защото тогава конфликтът приключва с примирие, а не с мирно споразумение. Над един милион противопехотни мини са заложени в граничните райони, включително в демилитаризираната зона и зоната за цивилен контрол в Юга, посочва Джьон Ин-чьол, експерт по противопехотните мини в National Park Conservation Network.  Макар обаче общественият достъп да е ограничен, земята в радиус 2 км южно от южнокорейската страна на демилитаризираната зона и други гранични райони все пак може да бъде купувана и регистрирана. Поземлените сделки в Паджу, който е врата към селцето на мира на ООН в Панминчжон, скочиха над два пъти през март до 4628 спрямо февруари, сочат правителствени данни. Това е много над растежа на по-известни пазари като модния сеулски квартал Гагнам, където сделките са се увеличили само с 9 процента през същия период.  В селището Джандан-мьон, където се намира гара Дорасан - последната жп спирка южно от границата, - обемът на сделки е скочил четирикратно спрямо миналата година. Цените на земята през същия период са се повишили със 17%. Ким Йон Сик, брокер на недвижими имоти с 25-годишен опит в Паджу, отбелязва, че сред собствениците на земи в демилитаризираната зона има такива, които са наследили фермерски земи от предшествениците си от времето преди Корейската война, и някои дългосрочни инвеститори. Скокът на активността по границата не се ограничава до Южна Корея или само до недвижимите имоти. В североизточния китайски град Дандун инвеститорите в недвижими имоти вдигат цените и дори проявяват интерес към покупки в Северна Корея.  При историческата междукорейска среща на върха в Панминчжон през миналия месец севернокорейският лидер Ким Чен Ун и южнокорейският президент Мун Дже Ин обещаха отново да свържат железопътните линии и пътищата по границата и да превърнат демилитаризираната зона в \"зона на мира\". Китай и Южна Корея се съгласиха, ако Северна Корея напълно се откаже от ядрената си програма, да й окажат и икономическа помощ. Това може да започне с железопътни проекти, свързващи Китай и Южна Корея през Северна Корея.  Акциите на южнокорейските железопътни и строителни компании като Hyundai Rotem и Seoam Machinery Industry Co. скочиха на фона на надеждите за такива проекти. Южна Корея обаче и преди е била свидетел на подобно въодушевление.  Цените на пограничните недвижими имоти скочиха, когато бившият президент Но Му Хьон се срещна със севернокорейския лидер Ким Чeн Ир през 2007 година. След това цените се сринаха с влошаването на отношенията, когато дясното правителство на И Мун Бак пое властта година по-късно.  Голяма част от земята в демилитаризираната зона вероятно ще остане под ограничителен режим за всякакво развитие с цел консервацията й, което е огромен риск за инвеститорите, допълва експертът.  Въпреки това има големи надежди заради планираната среща на Ким с американския президент Доналд Тръмп в Сингапур идния месец след неотдавнашната среща на севернокорейския лидер с Мун и двете му пътувания до Китай за срещи с президента Си Цзинпин. ", "date": "2018.05.18", "title": "Треска за имоти на границата между Северна и Южна Корея"}
{"url": "http://clubz.bg/67987-germancite_%E2%80%9Eudvoqvat%E2%80%9C_pensiite_si_v_bylgariq", "text": "Търсачи на силни усещания, принудени от немотията – така изглеждат от екрана германските пенсионери, решили да заживеят в България. Харесват я заради слънчевите дни и ниските цени. И понеже пришълците не са малко, междувременно се е оформила и групичка професионални консултанти, които ги подпомагат в търсенето на нов дом – при контактите със службите, при огледите на жилища и осъществяването на преместването. Поредните му клиенти са от Саксония-Анхалт – двойка пенсионери, вече избрала Варна. Срещу 650 евро той урежда преместването, избора на новия дом, подготовката на договора и помага в превода. Обсъждайки новата среда, германската пенсионерка е най-загрижена къде ще намери картофи, че много й липсвали. Посредникът влиза в ролята си и обяснява, че положението с картофите в България не е по-различно, отколкото в Германия, и набавянето им изобщо не е проблем. България - рай за германските пенсионери Ева и Волфганг Кранц, които имат по над 40 години трудов стаж в строителството, са много въодушевени от идеята да живеят там, където другите стъпват само по време на отпуска си, и се надяват да изкарат щастливи старини. „В България пенсията ми се удвоява“, констатира не без задоволство Волфганг, докато жената му мечтае за възможността да не готви – ще ходят по ресторанти. Анелоре и Лотар Фукс също вече са потърсили услугите на посредника, вълнуват се, но изпитват и известни опасения от това, което ги чака. Най-вече ще им липсват трите отраснали деца, но... не искат да им тежат на старини. Лотар, работил последно като автобусен шофьор (с 49 години стаж), очаква да получава от догодина пенсия от 1400 евро. Съпругата му, готвачка по професия, разчита на 850 евро. За Варна тръгват първо за десетина дни на проучване, преди да вземат голямото решение. Петер Хопе, който в Германия живее от социални помощи, няма възможност да прави проучвателни пътувания, но и на него му се иска да се пресели в България. Когаго се пенсионира, ще получава по 1000 евро месечно и би предпочел да ги харчи на юг. Надява се в България да закусва с пресни яйца от полога и да успее да се впише в общността на селото, в което ще се установи. Имал престижна и добре платена работа, но преди 20 години я загубил и оттогава му се налага да пресмята всеки цент. Германските пенсионери са 25,6 милиона, средният им доход е 857 евро месечно. 234 хиляди живеят в чужбина, а от тях – 579 в България (по данни на телевизия RTL). За да представи България на чужденците по най-добрия начин, квалифицираният посредник ги води най-напред в механа, където им предлага да опитат шишчетата. Навремето в ГДР са учили руски, така че се справят с кирилицата. Вечерята за трима с храната и виното излиза 34 евро – символична цена в сравнение с германските. За наема семейство Фукс са готови да дават по 500 евро за еднофамилна къща. Но първата изобщо не им харесва – занемарена, макар да струва 350 евро месечно. Хопе пък точно толкова е решил да отдели, но иска селска идилия, а показаният му на видео обект му се струва твърде претенциозен. Плодовете и зеленчуците на пазара (и особено техните цени) правят благоприятно впечатление, но и втората представена къща не е одобрена – няма място за голямо семейно тържество с трите деца. Въпреки това двойката не бърза да се отказва от идеята си и продължава да смята, че България ще й допадне. Поредните двама, насочили се към България, са доста възрастни хора – тя е на 79, той на 84 г. Петер Фром и съпругата му Кити от град Иринген в Баден-Вюртемберг са много доволни от къщата, в която са живели под наем през последните 11 години, но им се налага да я напуснат. Както и Германия, защото вече не могат да намерят нищо прилично на същата цена. Петер е печелил отлично като корабен инженер, но парите му са изядени от краха на „Лемън брадърс“. При това положение настаняването в дом за възрастни хора в България - в Езерец - е едва ли не единственото решение. Ще може да се разчита на лекарски грижи, на близък супермаркет, както и на басейн. Всичко това обаче не е завършено – може би след около половин година. А може и повече време да отнеме, се подразбира от предприемача Инго Холке, подхванал проекта. Плановете предвиждат израждането на 12 къщи с общо 50 жилища, но до момента е готова само една. Няма нито ток, нито вода, нито нормален път дотам. Холке е убеден, че е открил пазарна ниша – да предлага луксозен живот в България на незаможните германски пенсионери. Но засега всичко е на теория, макар предприемачът да се надява, че първите обитатели на новото селище ще могат наистина скоро да се настанят – следващата есен. „Ще отидат най-малко десет години“, казват на свой ред скептично-реалистично настроените жители на самия Езерец, имайки предвид и необходимата инфраструктура. Къде е най-добре да си пенсионер? BG е извън списъка Цифрите, с които разполага Spiegel TV, са, че в България живеят почти 50 хиляди германци – най-вече поради това, че е по-евтино. Габи и Франк са работили в системата за социални грижи, където заплащането никак не е високо. От пет години живеят в добричкото село Калина, закъдето пенсиите напълно им стигат. Срещу 12 хиляди евро (за колкото в Германия не може да се купи и гараж) са се сдобили с къщичка, обновили са я, прокарали са вода и са си сложили тоалетна, каквато липсвала в пределите на къщата. Като цяло са абсолютно удовлетворени и нямат други желания.  Но добавя, че година по-късно разбрала как посредникът е предал получената сума на продавача в левове, а не в евро, т.е. точно наполовина. И не бил българин, а германец. Перспективността на бизнеса да се предлагат на германци жилища в България вече е безспорен факт. Брокерът Хари Балбир споделя, че България има с какво да привлече германците и понеже германски брокери липсват, от това може много добре да се печели. Същевременно предупреждава сънародниците си, че има манталитетни разлики, които не трябва да пренебрегват. Но не би трябвало да се опасяват – тя е по-ниска, отколкото в Германия. „Защото всички български престъпници вече са там“, убеден е Балбир. Той подчертава, че проблемите с престъпността в България не са повече от другаде. По-проблематично е състоянието на пътищата, но ако се внимава, няма страшно. Само в Българево например вече живеят поне десетина германци. 64-годишният Волфганг Дайзенбергер от две години е варненец – след богата трудова биография и четири развода поискал да поживее спокойно, далеч от Австрия. Тайланд му харесвал най-много, но дъщеря му препоръчала България, не на последно място поради близостта с Австрия. И той се кани да се настани в Езерец, но докато там нещата още кретат, живее във Варна и е много доволен от жилището си. Липсва му само жена, но не губи надежда да намери, макар досегашните му три връзки с българки да са се оказали неуспешни и сега да е с разбито сърце. Както и с по-малко пари. „Дойдох с повече, отколкото имам сега“, признава Дайзенбергер. Но си дава сметка, че грешката си е негова, особено при най-голямата варненска любов, на която купувал и обици, и пръстени, и обувки, и бельо. 84-годишният Петер Фром има други грижи – къде да живеят със съпругата, докато стане готов комплексът в Езерец. Намират вариант с къща в Балчик и тръгват към нея, макар да са я виждали само на снимка. На живо одобряват обекта не по-малко, само дето е почти непристъпен с кола заради липсата на нормална улица. И покъщнината няма как да се докара. „Ще намеря трактор“, уверява бъдещият хазаин Красимир, а пренасящият мебелите германски шофьор ехидно пожелава весело прекарване, особено ако от къщата трябва да се ходи някъде с кола на пазар през зимата. „Я си помислете дали да не се върнете“, съветва шофьорът. „Но може и всичко да е наред“, утешава той заключително. От наетите за настаняването на германската двойка четирима юнаци са се явили само половината, но и тяхното присъствие носи радост. А вместо трактор пристига булдозер, който свършва отлична работа. Всичко това, меко казано, стъписва германците, които са си представяли преместването другояче. „Всичко ще се изпочупи“, тревожи се съпругата. Междувременно обаче двамата местни помагачи са си заминали и 84-годишният Петер е изправен пред перспективата да разтоварва всичко сам. Красимир е готов да търси нови кадри – неизвестно откъде и неизвестно закога. На базата на натрупания опит германският брокер Хари Балбир има собствена стратегия в резултат от „сътрудничеството“ с българите – без подкупи не става почти нищо. Но поне никой не крие съществуването на мафията - за разлика от Германия. „Мафия, подкупи – справям се с всичко“, казва не без самочувствие германецът. Той издирва обектите, които предлага на сънародници, по много специфичен начин – отива в магазина на съответното населено място и разпитва: къде има места и къщи за продан или под наем, това се оказва най-сигурният подход. Вместо на интернет се разчита на личния контакт, все още много плодотворен из българските села. И Габи от село Калина уважава много магазина – там местните се срещат всяка сутрин и обменят информация. Паралелно внимават кой е дошъл и кой не, защото ако някой отсъства, това може да е повод за тревоги, щом повечето местни жители са към 80-те. Габи и Франк вече са се вписали в пейзажа и са „свои“, понаучили са български и вратата им е отворена за съседите. „Те всъщност не се различват кой знае колко от мен, вече са ми като семейство“, казва Габи. Радка им носи домати и краставици от градината и се радва на гостоприемството им – класически пример за българско-германска дружба. „Помагаме си, добре сме“, обобщава Радка. Кити и Петер Фром трябва да посетят първо нотариуса, където дори и вписването на германския им адрес съставлява трудност. „Живели сме година и половина в Япония и дори там не беше толкова сложно“, казва Петер. След нотариуса ги чака регистрация, но оттам искат още някакво удостоверение от нотариуса и им се налага да се върнат – трябват още копия от документи. Както стана дума – той е на 84, а тя на 79 г. И им се налага да отговарят на въпроса дали родителите им са починали. Поне още не са ходили в болница, за разлика от Волфганг Дайзенбергер, който в предаването на Spiegel TV дава полезни съвети на своите сънародници – как, ако им се наложи да посетят медицинско заведение в България, ще трябва да си носят всичко, включително тоалетната хартия. „Хигиената е като на гара“, констатира австриецът, прекарал два инфаркта. „Май някой го беше нападнал и обрал“, казва на свой ред лекарят, приел го в болницата след инцидент. Бил доста притеснен и уплашен, с високо кръвно. А както си признава пациентът – замесена била пак жена, с която се запознали наскоро и след чието посещение останал и без смартфон, и без 400 лева. „Волфганг прекрасен човек“, казват на развален немски компаньоните му от кръчмата във Варна, където обичайно пребивава вечер. Не се разбират на 100 процента, но са проникнати от взаимна симпатия. Когато не стигат думите, има ръце и крака, а Бончо, най-добрият му приятел, има преводач на смартфона и се стреми да се пребори с езиковата бариера. Както и да предпази Волфганг от неразумни контакти с българки, интересуващи се само от неговите пари. „Ще се погрижим за него – нали сме му приятели“, уверяват сътрапезниците. А барманката Наташа е категорична: „Волфганг ни е любимецът.“ В заведението идвали много германци, но той бил уникален. Казвали му галено Моцарт и искрено се надявали следващата му връзка да е щастлива.  Къде е най-добре да си пенсионер? BG е извън списъка", "date": "2018.05.18", "title": "Германците „удвояват“ пенсиите си в България"}
{"url": "http://clubz.bg/67984-eltyn_djon_shte_pee_na_svatbata_na_veka", "text": "Британският композитор, певец и пианист Елтън Джон ще пее на предстоящата сватба на принц Хари и актрисата и фотомодел Меган Маркъл, предаде TMZ.com.  Засега не е ясно дали изпълненията на Елтън Джон ще са в храма \"Сейнт Джордж\" или на приема след това. През февруари бе оповестено, че Елтън Джон е отложил два свои концерта в Лас Вегас заради предстоящата сватба. Тогава не бе уточнено дали той планира да присъства на церемонията като гост или като изпълнител. Музикантът бе в приятелски отношения с принцеса Даяна, майката на принцовете Уилям и Хари, и ги познава от детството им.  Срамува ли се Меган Маркъл от семейството си Сватбата ще се състои на 19 май в замъка Уиндзор. На нея принц Хари и Меган Маркъл са поканили 2640 представители на обществеността. На церемонията в храма \"Сейнт Джордж\" са поканени около 600 избрани гости. В деня на сватбата ще има два приема, като първият ще е веднага след нея, а вторият - по-късно и ще е организиран за младоженците и близките им приятели от името на бащата на Хари, престолонаследника принц Чарлз. Улични празненства, гигантски екрани, удължено работно време на пъбовете - Великобритания ще празнува в събота, за да отбележи сватбата на принц Хари и бившата американска актриса Меган Маркъл, предаде Франс прес. Краят на ергенския и моминския живот е традиция с дълбоки корени във Великобритания. Бъдещите младоженци ще прекарат последната нощ от ергенския и момински си живот отделно един от друг, като всеки ще е обграден от свои близки от същия пол. Принц Хари ще прекара нощта в луксозен хотел, близо до Уиндзор, заедно с по-големия си брат и кум Уилям, докато годеницата му ще е заедно с майка си Дория Рагланд в намиращия се наблизо хотел \"Клайвдън хаус\". Лондонските нощни клубове предлагат чествания същата нощ във връзка с бъдещите младоженици. \"Бетнал грийн уъркинг менс клъб\" в източната част на столицата предлага вечер за дами, съпроводена с надуваеми фалоси и силуети на принц Хари.  Друга британска традиция са свързаните с национални чествания улични празненства, които датират от края на Първата световна война. Местните власти получили стотици искания за подобни улични празненства, които изискват отцепването на улици. В Ричмънд, югозападно от Лондон, ще се състоят 93 празненства през уикенда, докато шотландците изглежда не са толкова ентусиазирани, тъй като е предвидено едно-единствено празненство в Елгин. Алкохолът и кралските сватби изглежда вървят ръка за ръка и венчавката в събота няма да е изключение от това правило. Правителството разреши работното време на пъбовете в петък и събота да бъде удължено с два часа, т.е. до 1 ч. след полунощ. Редица заведения ще предложат вечери с англо-американска тематика, в чест на младоженката от САЩ. Проблем. Бащата на Меган нямало да ходи на сватбата Гигантски екрани ще бъдат инсталирани в много градове и селища, включително в Уиндзор, за да може над 100 000 гости да наблюдават сватбената процесия с кралска карета. Церемонията ще може да се види също на екран върху моравата пред Националния морски музей в Гринуич, който е включен в Списъка на културното и природното наследство на ЮНЕСКО. Принц Хари и бившата американска актриса Меган Маркъл ще се оженят в събота в рамките на церемония, съобразена с традициите на Англиканската църква, предаде Франс прес. На церемонията двамата младоженци, прехвърлили 30-те, би трябвало да внесат усещане за модерни времена.  Сватбата ще се състои в готическия храм \"Сейнт Джордж\" в замъка Уиндзор, близо до Лондон. Влиянието на двойката би трябвало да се почувства повече в атмосферата и избора на участниците, сред които главата на Епископалната църква в САЩ Майкъл Брус Къри, отколкото в самия ход на церемонията. Принц Хари и Меган Маркъл ще се оженят, спазвайки традициите на Англиканската църква - важен елемент в монархията, откакто по настояване на Хенри Осми Църквата на Англия се отделила от Римокатолическата през 1534 г.  Церемонията ще бъде водена от преподобния Дейвид Конър, настоятеля на храма в Уиндзор. На нея ще присъстват около 600 гости. Кентърбърийският архиепископ, духовният лидер на Англиканската църква Джъстин Уелби ще води размяната на обети. Меган ще произнесе имената на бъдещия си съпруг - Хенри Чарлз Албърт Дейвид. Принц Хари и Меган ще си кажат \"Да\" и архиепископ Уелби ще ги обяви за законни съпруг и съпруга.  Церемонията ще продължи един час и ще включва църковни песни и четения на Библията, предава БТА. Проблем. Бащата на Меган нямало да ходи на сватбата", "date": "2018.05.18", "title": "Елтън Джон ще пее на \"сватбата на века\""}
{"url": "http://clubz.bg/67991-doklad_na_vlastta_za_belene_da_stroim_ima_5_varianta_dokument", "text": "Три сценария за бъдещето на АЕЦ \"Белене\" и един очевидно предпочитан от властта - \"за\" изграждането на втората атомна централа и 5 варианта за начина на реализация на проекта. Това съдържа доклад на министъра на енергетиката Теменужка Петкова, изпратен в Народното събрание, с който Клуб Z разполага. Документът съдържа пълен преглед на историята на проекта досега, данни за направените разходи и наличните активи, за издадените, действащи и изтекли разрешителни. На база на това са разгледани три сценария за бъдещето. На няколко места в доклада се споменава как страната ще има нужда от нови енергийни мощности в средносрочен план. В един от изводите, направен в частта с преглед на действащите мощности и перспективите за потребление на електроенергия за вътрешния пазар и данните за износ, пише: Ето и вариантите на Темежунка Петкова за бъдещето на проекта:  е \"да не се предприемат никакви действия\" - тоест проектът да остане спрян. Тази опция е оценена като негативна, става ясно от документа, тъй като носи финансов риск за НЕК и БЕХ.  - да се продаде закупеното вече оборудване от \"Атомекспортстрой\". И тази опция е оценена като финансово неизгодна и изрично е подчертано, че преговори за продажба на реакторите и останалата техника не могат да се водят без одобрението и участието на руската държавна компания. Описано е, че практиката показвала, че трудно може да се постигне добра цена за активите.  Той е разделен на 5 подварианта: -   В тази опция се предвижда намиране на финансиране, което може да достигне 18 млрд. лв.  -  Тук са изброени много позитиви, в това число и \"осигуряване на заетост и доходи\" и \"развитие на образованието\" за осигуряване на кадри. Три са недостатъците - например вероятността външният инвеститор да поиска държавна гаранция или договор за дългосрочно изкупуване на енергията, ядреният риск остава за държавата, искане за актуална оценка на площадката \"Белене\" и активите. -  При тази опция е разказан унгарският случай за строеж на атомна централа съвместно с Русия. В този случай , пише в документа. Сред недостатъците, които са посочени при тази опция, е увеличение на държавния дълг и нужда от осигуряване на средства чрез държавно гарантиран заем и започване на нови преговори с \"Атомстройекспорт\" и междуправителствено споразумение.  Този вариант може да бъде реализиран чрез продажба на акциите на НЕК в новоучреденото дъщерно дружество. Анализът показва, че изцяло частна АЕЦ без никакво държавно участие е безпрецедентно и много сложно за реализация решение. Тук следва да се има предвид това, че независимо от неучастието на държавата нейните задължения, свързани с безопасността, международните отговорности, включително и ядреният риск остават за държавата. Наред с това реализацията на подобна възможност отново е пряко свързана и зависи изцяло от конструктора на проекта – \"Атомстройекспорт\", пише в документа. Недостатъците са като при подвариант 2 Вариантът за използване на оборудването от проекта АЕЦ \"Белене\" за изграждане на седми блок на АЕЦ \"Козлодуй\" е възможен от технологична гледна точка. Следва да се има предвид, че реализацията на този вариант може да се осъществи само със съгласието и съдействието на конструктора на проекта АСЕ. Този вариант предвижда проектът да се реализира от АЕЦ \"Козлодуй\" чрез неговото дъщерно дружество АЕЦ \"Козлодуй -Нови мощности“ ЕАД. По първоначална информация необходимият ресурс за реализация на подобен проект е в порядъка на 5 млрд. евро, пише в документа.  Тук като позитив е изтъкнат фактът, че подобно развитие ще удоволетвори цитираната нужна от нови енергийни мощности, ще доведе до икономическо развитие на региона и т.н. В този подвариант са изброени обаче и доста недостатъци, особено по отношение на спънките за бърза реализация - липса на разрешения за ОВОС и за строеж, липса на одобрена площадка и т.н. Според анализа в доклада на Теменужка Петкова изброените процедури ще отнемат между 4 и 7 години. Само преди ден тричленен състав на Върховния административен съд отмени решението на ОВОС за нов блок в АЕЦ \"Козлодуй\", макар че това подлежи на обжалване.  Съдът отмени екооценката за нов блок в АЕЦ \"Козлодуй\" Ето какво пише в заключителната част на доклада, където Теменужка Петкова и властта излизат с конкретно предложение за рестарт на проекта \"Белене\": Ето и целия доклад на министъра на енергетиката, пратен в Народното събрание, след като депутатите я задължиха да го изготви. По искане на БСП: По-рано днес по БНТ министърът на енергетиката изрази надежда, че проектът за АЕЦ \"Белене\" може да бъде реализиран в следващите 7-8 години. Тя подчерта значимостта на руската компания \"Росатом\" за сбъдването на втора атомна. Наскоро \"Росатом\" изрази желание да се включи в проекта под каквато и да е форма. Според нея нямало да има проблем с хранилището за АЕЦ \"Белене\", защото този въпрос бил решен още през 2004 г. Но не уточни къде ще е то. Този въпрос беше повдигнат от Мартин Димитров, част от \"Демократична България\", който тази седмица запита къде ще е хранилището и кога държавата ще обяви решението си предвид съпротивата, която би възникнала от съответната община. Брюксел напомни: Ядрените \"погребения\" - само на собствена територия Брюксел напомни: Ядрените \"погребения\" - само на собствена територия", "date": "2018.05.18", "title": "Доклад на властта за \"Белене\": Да строим. Има 5 варианта (ДОКУМЕНТ)"}
{"url": "http://clubz.bg/67981-trymp_shte_pazim_kim_da_ne_go_ubiqt_kato_kadafi", "text": "Президентът на САЩ Доналд Тръмп заяви, че в никакъв случай не би препоръчал \"либийския модел\" за денуклеаризация на Корейския полуостров, предадоха Франс прес и ТАСС. Той направи изявление пред журналисти, дошли да отразят срещата му с генералния секретар на НАТО Йенс Столтенберг. С това Тръмп отхвърли изявлението на своя съветник по националната сигурност Джон Болтън, който заяви преди няколко дни, че администрацията използва този подход за модел за предстоящите преговори. Думите му предизвикаха недоволството на Пхенян. Тръмп подчерта, че Либия е била опустошена, но не е имало споразумение, предвиждащо запазването на Муамар Кадафи на власт. Пхенян заплаши да анулира срещата Тръмп-Ким Президентът на САЩ увери, че плановете за провеждането на срещата на високо равнище между него и севернокорейския лидер Ким Чен Ун не се променят. Страните преговарят за избора на място, сякаш нищо не се е случило. Ако се стигне до среща, тя ще се състои, а ако не, САЩ ще продължат напред, добави президентът, цитиран от Ройтерс. Тръмп подчерта, че ако Ким Чен Ун приеме да денуклеаризира Северна Корея,  , предаде Асошиейтед прес. Пхенян твърди, че се нуждае от ядрени оръжия, за да гарантира сигурността си, позовавайки се на примера на Муамар Кадафи, който беше свален и убит от бунтовници през 2011 г., след като през предишното десетилетие се отказа от ядрената си програма. Помпео: Ще трябва да дадем гаранции за сигурността на Ким Тръмп обаче подчерта, че на срещата няма да бъде обсъждан въпроса за броя на американските военни в Южна Корея, предаде БТА. Помпео: Ще трябва да дадем гаранции за сигурността на Ким", "date": "2018.05.18", "title": "Тръмп: Ще пазим Ким да не го убият като Кадафи"}
{"url": "http://clubz.bg/67986-vreme_e_borisov_da_sloji_hubavite_snimki_v_ramka_i_da_se_otdade_na_spomeni", "text": "Борисов днес* имаше своите „15 минути слава”, което несъмнено е хубаво. Срещата беше протоколен успех, а това има своето значение. Позитивни снимки, позитивни послания. По отношение на Западните Балкани са направени важни, макар и необвързващи, заявки. Всичко това заслужава поздравления. Големият въпрос е дали страната ни е в състояние да превърне днешния ден в стабилна политика. И този въпрос не е изсмукано от пръстите заяждане. Сами по себе си председателствата са рутинни сюблимности. Нещо като юбилеите: на определен календарен ден всички ви обичат и ви оказват внимание... От съдържателна гледна точка силата на европейската политика на една държава зависи от това, което тя успява в периодите извън председателствата, а в 6-те месеца начело на Съюза само демонстрира в светлината на прожекторите. Днес и през последните месеци ние видяхме огромния потенциал на нашето членство в ЕС. България е на масата, на която се вземат решенията в клуба на най-проспериращите страни и ако знае как да използва това обстоятелство, може да извлече огромни позитиви за себе си и региона. И тук нямам предвид запомнящи се снимки за премиера... Най-важният факт от днес е заключителната “Софийска” декларация от балканската среща. Не е изненада, че в нея не се съдържа никакво реално ниво на ангажиране на ЕС с приемането на балканските страни. Изброява се един списък от приоритети, чието постигане би трябвало да доведе до реална европейска перспектива за съседите ни “един хубав ден”. И тук стигаме до реалния критерий за успешност: може ли страната ни да превърне този протоколен и необвързващ документ в траен приоритет и да бъде лидер за неговата реализация? Самото съдържание на документа дава отговор на този въпрос. В него на преден план стоят съдебната реформа и върховенството на правото, общата политика по сигурността, опазването на границите, енергийната независимост, свободата на медиите, дигитализацията... Все области, в които България не просто не може да бъде лидер нито в ЕС, нито на Балканите, а все повече изостава дори и от съседите си, чийто застъпник иска да бъде. Вместо да сме част от решението на тези проблеми за целия регион, ние сме все по-сериозен източник на негативи, недоверие и скептицизъм, че балканските страни могат да бъдат европейски. Ние не само не можем да бъдем лидер, но и сами не можахме да си осигурим “Шенген”, сваляне на мониторинга, банков съюз, доверие в областта на сигурността... Та, голямата картина от днес е, че е време Борисов да сложи хубавите снимки в рамка, да ги закачи на стената в Банкя и да се отдаде на писане на спомени. А страната ни да получи управление, което има волята и визията за решителните реформи, които ни трябват, за да бъдем пълноценна част от ядрото на ЕС и реален лидер на Балканите. Можем да направим първата стъпка към тази цел във вторник, на протеста срещу рестарта на АЕЦ “Белене”. Да се изправим заедно срещу корупцията, енергийното ни заробване, ерозията на сигурността ни и заразяването на политиката и медиите ни с мръсни пари и влияния. И да поискаме оставка!", "date": "2018.05.18", "title": "Време е Борисов да сложи хубавите снимки в рамка и да се отдаде на спомени"}
{"url": "http://clubz.bg/67967-qponski_monah_sydi_budistki_hram_che_go_eksploatira", "text": "Японски монах съди храм, защото бил принуден непрекъснато да осигурява кетъринг на туристите. Заради претоварването на работното място той изпаднал в депресия, твърди адвокатът му пред АФП. Монахът, който е около 40-годишен, е предявил иск за 8,6 млн. йени, или 78 хил. долара от храма си, който се намира в планината Коя или Коясан - част от световното културно наследство, която се смята за едно от най-свещените места за будистите в Япония. Коясан е центърът на шонгон будизма, важно течение в будизма, което навлиза в Япония през 805 г. с монаха Кобо Дайши. Постепенно там възниква селище от храмове. Монахът започнал работа в храма през 2008 г., а почувствал, че е обхванат от депресия, някъде към декември 2015 г. Това твърди адвокатът му Нонтаке Шикарука. Защитата щяла да пледира, че подобно разбиране е остаряло. Ширакура отказва да назове името на клиента си и на храма, като отбелязва, че монахът иска да запази анонимността си, за да може евентуално след време да се върне към работата си или да си намери място някъде другаде в малката будитска духовна общност в Япония. Според иска монахът е бил принуден да извършва дейност, която няма общо с духовните му задължения, като понякога е работил без прекъсване в продължение на два месеца. През 2015 г., когато свещеното будистко селище чествало 1200-годишнината си, той трябвало да работи без почивка в продължение на 64 дни, за да поеме потока от туристи, които посещавали мястото. Ищецът вече е получил подкрепата на местното бюро по труда, според което това, което е бил принуден да извършва монахът, отговаря напълно на дефиницията за свръхнатоварване на работното място. Случаят е много интересен, по принцип подобни казуси, свързани с религиозни теми, са редки. Свръхангажираността на работното място е огромен проблем в Япония, като е и една от честите причини за смърни случаи. Този феномен даже си има и название -  . Според доклад на правителството от 2017 г. случаите на кароши за период от 12 месеца до март 2017 г. са били 191, а над 7 на сто от японските трудещи се работят над 20 часа извънредно седмично.", "date": "2018.05.18", "title": "Японски монах съди будистки храм, че го експлоатира"}
{"url": "http://clubz.bg/67983-priqtel_na_putin_kupi_imoti_v_germaniq_za_1_miliard_evro", "text": "Руският олигарх и приближен на президента Владимир Путин Аркадий Ротенберг (66 г.) е включен в списъка на ЕС за налагане на санкции. Въпреки това с машинации е успял да купи апетитни имоти в Германия за един милиард евро. Сред тях е комплексът “LES 1” с офиси на престижната хамбургска улица “Лудвиг Ерхард”. Приятелството между Аркадий Ротенберг и Владимир Путин датира от младежките им години в Санкт Петербург. Путин мина с \"КамАЗ\" по най-скъпия мост в света (СНИМКИ, ВИДЕО) След анексирането на полуостров Крим от Русия през 2014 г. Путин възлага на приятеля си, който често му е партньор по джудо, да изгради мост между Русия и Крим. Съоръжението за милиарди беше открито лично от Путин във вторник. Президентът сам управлява тежкотоварен камион “Камаз”, преминавайки по 19-километровия мост. Още през 2014 г. не само ЕС, а и САЩ включиха олигарха Ротенберг в списък за налагане на сакции. Обосновката беше, че е участвал в подкопаването на териториалната неприкосновеност на Украйна. Банковите му сметки зад граница бяха блокирани, наложена беше забрана на фирми и бизнесмени да сключват сделки с него. Също през 2014 г. Италия конфискува недвижими имоти на Ротенберг на обща стойност от 30 милиона евро – вили, един луксозен хотел и апартамент. Според журналистическото разследване с помощта на машинации Ротенберг е успял да купи нелегално имоти в Германия. Сред тях са реставриран дворец до операта в Мюнхен, превърнат в бизнесцентър,  5-звездния хотел “Софител” във Франкфурт на Майн, внушителния комплекс с офиси “LES 1” в Хамбург и многоетажна сграда на най-престижния западноберлински булевард “Курфюстендам”, известен още като “Кудам”. Санкции срещу приятел на Путин били необосновани Според журналистическото разследване зад действителния купувач и управителите на имотите стои цяла верига от десетки фирми и офшорки, базирани в данъчни оазиси от Панама до Кипър. Централна роля била отредена на фирмата “Кларус” ООД. Експерти от години подлагат на остра критика факта, че често собствеността в Германия е придобивана по непрозрачен и дори престъпен начин без да последва съдебна санкция, се твърди още в разследването. Путин хареса новото руско правителство Посочва се също, че едва през септември 2017 г. е станало ясно, че от две години петзвездният хотел “Луи Якоб”, намиращ се в елитния хамбургски квартал “Нинщетен”, е собственост на руския олигарх Владимир Мелниченко. Той е придобил хотела с прилежащия терен за 40 милиона евро. Санкции срещу приятел на Путин били необосновани Путин хареса новото руско правителство", "date": "2018.05.18", "title": "Приятел на Путин купи имоти в Германия за 1 милиард евро"}
{"url": "http://clubz.bg/67988-maradona_i_erdogan_dadoha_ramo_na_maduro", "text": "Турският президент Реджеп Ердоган и аржентинската футболна легенда Диего Марадона подкрепиха Николас Мадуро за изборите за държавен глава във Венецуела на 20 май, предаде Ройтерс. Предстоящият вот бе осъден масово по света като нечестен. САЩ, ЕС и най-големите страни в Латинска Америка критикуват изборите, които Мадуро най-вероятно ще спечели и ще получи 6-годишен мандат. Според критиците 55-годишният бивш шофьор на автобус си е гарантирал победата чрез отстраняването от участие на двама от най-популярните си противници. А и местната ЦИК е проправителствена. Марадона заспа при реч на Николас Мадуро (видео) Администрацията на Доналд Тръмп заплаши с нови санкции и призова Латинска Америка да забрани достъпа на венецуелски представители до финансовите си системи и да ограничи пътуванията им. По време на кампанията си Николас Мадуро омаловажи тежката икономическа криза, заради която венецуелците страдат от недохранване, от излечими някога болести и масово емигрират в чужбина. Мадуро и Ердоган разговаряха по видеоконферентна връзка. На няколко пъти разговорът, излъчван на живо по телевизията, прекъсваше поради сериозни технически проблеми. Главният противник на венецуелския президент е Хенри Фалкон – бивш щатски губернатор, който се отцепи от бойкотиращата вота опозиция. В отговор Мадуро заяви: Диего Марадона пък се появи изненадващо на заключителния митинг на президента снощи в Каракас и танцува под звуците на реге, като развяваше флага на Венецуела. Футболистът нарече себе си „войник на Мадуро“. Суперзвездата е известен с подкрепата си за левите лидери и бе близък приятел с предишния венецеулски вожд Уго Чавес, както и с кубинския лидер Фидел Кастро, чийто образ е татуирал на крака си. Стоичков за испанското правителство: Вие сте срам И Николас Мадуро, и Реджеп Ердоган са силно критикувани за авторитарния си стил на управление и стремеж към преследване на противниците си, като в същото време съсипват икономиката на страните си, припомня Ройтерс. Според Мадуро САЩ саботират икономиката на Венецуела и се опитват да предизвикат преврат, като да докарат на власт капиталистическо ръководство. Икономисти смятат, че рецесията във Венецуела се дължи на стриктния контрол върху националната валута, лошото управление и корупцията. Правозащитници обвиняват Мадуро, че преследва протестиращите и неправомерно хвърля в затвора активисти. Опозиционният депутат и икономист Анхел Алварадо изтъкна пред Ройтерс, че правителството в Каракас вече не го е грижа за легитимността си пред Запада. То гледа да бетонира връзките си със страни като Русия, Китай, Турция и Катар. Пекин и Русия дадоха на страната заеми от милиарди долари. Те контролират там големи петролни находища. Венецуела има най-големите доказани в света залежи на „черно злато“. Присъствието на Турция е по-слабо. Но турските авиолинии вече имат полети до Каракас. Венецуелското правителство съобщи, че Анкара скоро ще инвестира в неговата криптовалута \"Петро\". Опозиционни лидери обвиняват Мадуро, че продава на безценица държавни активи в опит да спаси затъналия в безпаричие режим. Страната е пета поред година в рецесия, а производството на петрол се срина. Стоичков за испанското правителство: Вие сте срам", "date": "2018.05.18", "title": "Марадона и Ердоган дадоха рамо на Мадуро"}
{"url": "http://clubz.bg/67993-3d_printer_shte_pravi_chasti_za_korabi", "text": "3D принтер с размери на автобус представи тази седмица компанията от Австралия Titomic, разказва Engadget. Отпечатаха силиконово сърце на 3D принтер (ВИДЕО) Тя произвежда части от метал и ще прави такива за кораби, обясняват от компанията. Това произвежда първия им клиент - Fincanti, които правят луксозни яхти. 3D принтер, вдъхновен от \"Терминатора\" (видео) Това е единствената машина от този тип, която може да създава части с дължина 9 метра. Освен това работи и с рекордна скорост - една велосипедна рамка например се печата само за 25 минути. 3D принтер, вдъхновен от \"Терминатора\" (видео)", "date": "2018.05.18", "title": "3D принтер ще прави части за... кораби"}
