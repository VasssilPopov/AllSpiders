{"url": "http://clubz.bg/56262-erdogan_e_na_ryba_da_vyrne_smyrtnata_prisyda", "text": "Турският президент Реджеп Ердоган отправи днес по-сериозни нападки срещу ЕС и заяви, че страната му ще върви по свой собствен път, предаде Ройтерс. Той се зарече да ратифицира документ за връщане на смъртната присъда, ако парламентът го одобри. Ердоган бе на церемонията по откриването на паметник в Анкара, посветен на 250-те жертви на неуспешния опит за преврат отпреди година. Той обвини Брюксел, че спъва десетилетните стремежи на страната му да се присъедини към ЕС. Речта в ранните часове на днешния ден бе началото на маратона от събития в Анкара и Истанбул с участието на Ердоган. С тях бе отбелязана годишнината. Според него Брюксел не си изпълнява обещанията във всички сфери - от визова спогодба до помощ за бежанците от Сирия. Отношенията на Турция със Запада са обтегнати, след като европейските правителства изразиха тревога от размаха на репресиите, последвали неуспешния преврат. Близо 150 000 души бяха уволнени или отстранени от работа, а над 50 000 бяха арестувани по подозрение във връзки с живеещия в САЩ проповедник Фетхуллах Гюлен, когото Анкара обвинява в организиране на пуча. Ердоган обеща също да подкрепи \"незабавно\" смъртната присъда, ако парламентът гласува за връщането й. Тази стъпка на практика ще прекрати опита на Турция да се присъедини към ЕС. Реджеп Ердоган е най-популярният и най-спорен политик в съвременната турска история. Той смята себе си за освободител на милиони набожни хора, лишени според него в продължение на десетилетия от техните права и богатство от светския елит. Разгромът на пуча изглежда сложи край на десетилетната намеса на военните в турската политика. Чистките обаче задълбочиха разделението между поддръжниците на Ердоган и прозападно настроените турци, които искат по-тесни връзки с Европа. Критиците твърдят, че Ердоган използва въведеното след опита за преврат извънредно положение, за да вземе на мушката опозиционери, включително правозащитници, политици и журналисти. Между другото, вчера то беше удължено с още 3 месеца.... Над десет членове на прокюрдската Народно-демократична партия (НДП), сред които двамата й лидери, са в затвора. Там са и местните членове на \"Амнести интернешънъл\". Базираният в Ню Йорк комитет за защита на журналистите обяви Турция за най-големия преследвач на журналисти. В момента там има 160 задържани репортери. Властите арестуваха вчера главна редакторка заради коментар, критикуващ последиците от неуспешния опит за преврат. В навечерието на годишнината турските медии изобилстваха от репортажи за пуча. Някои тв канали почти без прекъсване излъчваха кадри от миналата година - как младежи и жени със забрадки са застанали срещу въоръжени войници и танкове. В събота мобилните оператори в страната пускаха 13-секундно обръщение на Ердоган на всеки потребител, който набираше някого. В посланието той почете \"мъчениците\", загинали при бунта, и \"ветераните\", излезли на улиците. Председателят на Еврокомисията Жан-Клод Юнкер заяви, че ЕС остава ангажиран с диалог с Турция, и призова Анкара към повече демокрация и върховенство на закона. Той отправи предупреждение и във връзка с евентуално връщане на смъртната присъда. В обръщение пред стотици хиляди хора в Истанбул в събота вечерта Ердоган заплаши да даде воля на , сред които и Кюрдската работническа партия (ПКК) и Фетхуллахистката терористична организация (ФЕТО) - термин, с който Анкара нарича мрежата на Гюлен. Той допълни, че предполагаемите членове на ФЕТО ще бъдат принудени да носят оранжеви комбинезони, подобни на тези, с които са облечени затворниците в Гуантанамо.", "date": "16.07.2017", "title": "Ердоган е на ръба да върне смъртната присъда"}
{"url": "http://clubz.bg/56248-razkriha_kysche_ot_novite_mejduzvezdni_vojni_video", "text": "Кратък трейлър, който разкрива моменти от заснемането на 8-ия епизод на \"Междузвездни войни\", се появи в YouTube. Серията обещава шокиращи разкрития от миналото в продължението на сагата. Силата се пробужда с продължение на сагата „Междузвездни войни”, а това вече е предизвикало интереса на милиони. Премиерата на \"Последните джедаи\" ще е на 15 декември, но  . Новият Епизод 8 продължава славата на Скайуокър с епично приключение, което отключва вековните мистерии на Силата и шокиращи разкрития от миналото. \n\t  ", "date": "16.07.2017", "title": "Разкриха късче от новите \"Междузвездни войни\" (ВИДЕО)"}
{"url": "http://clubz.bg/56247-kitajci_sydqt_holandec_za_mumiq_na_monah_skrita_v_statuq", "text": "Жители на китайско село съдят холандски колекционер за мумията на будистки монах, скрита в статуя, съобщава Би Би Си. Според хората от село Янгчун в югоизточен Китай, статуята изчезнала от местния храм през 1995 г. Скулптурата на Буда била пазена там в продължение на хилядолетие, преди да бъде открадната. Едва през 2015 г. ценният артефакт е разпознат от един от местните, след като е показан на изложба в Унгария. Тогава жителите на Янгчун се обединяват, за да върнат реликвата с помощта на китайските власти. Когато статуята е сканирана преди няколко години, е открито, че в нея се намират останките на човек. Според жителите на селото мумията принадлежи на будистки монах, почитан в Янгчун от периода на династията Сун (960-1279 г.) Случаят се усложнява от факта, че колекционерът Оскар ван Овърийм вероятно е разменил статуята с друг търговец за други будистки артефакти. Според адвоката им Ян Холтуис,селяните могат да докажат, че са наследници на монаха. Адвокатът изтъква, че според холандския закон не е позволено да се притежава човешко тяло под никаква форма. Адвокатът и преди е водил дела за връщане на откраднати и изнесени в чужбина китайски артефакти. Страната е направила свой приоритет връщането на ценни исторически предмети. Според държавни медии над 10 милиона китайски реликви са извън страната. През 2013 г. френският милионер Франсоа-Анри Пинол върна артефакти от стария летен дворец в Пекин. Обектът е бил опустошен от британски и френски войници през 1860 г. по време на Втората опиумна война. Много китайски граждани смятат, че внушителната колекция от китайски артефакти в Британския музей е събрана тогава, но от ръководството на музея отричат.", "date": "16.07.2017", "title": "Китайци съдят холандец за мумия на монах, скрита в статуя"}
{"url": "http://clubz.bg/56215-germaniq_se_strahuva_che_donald_trymp_shte_razdeli_evropa", "text": "След срещата на Г-20 на 7 и 8 юли германските политици си размениха удари за това кой е виновен за безредиците на антиглобалистите, които потрошиха части от центъра на Хамбург. Но голямо световно събитие в сърцето на град със силна анархистка традиция винаги означава и протести. Други са причините за дълбокото раздразнение на германските политици – Доналд Тръмп и отношението му към Русия и към Полша. За някои в Берлин срещата на Тръмп с Путин беше „Ялта 2.0” – съвременен еквивалент на срещата от 1945 г., на която американците и руснаците разделят Европа. Ангела Меркел гледа на тупането по рамото и хиленето пред руския президент като на подкопаване на нейните усилия да поддържа твърда позиция спрямо Русия заради Украйна. Вътрешни записки на Министерството на външните работи на Германия отбелязват: Всичко това засилва страховете на Меркел, че многополюсният ред, от който нейната страна се възползваше досега, е под заплаха. „Други бяха изолираните – нещо, на което Путин видимо се радваше”, пише още в записките. Текстът отбелязва с недоумение, че консервативните руски анализатори като Андрей Кортунов и Фьодор Лукиянов оценяват срещата като „ребалансиране” на международните отношения – от старото съперничество между развитите и развиващите се страни към ново съперничество между глобалисти и националисти. Въпреки това Берлин до голяма степен вече бе калкулирал сближаването между господата Тръмп и Путин. По-притеснително бе посещението на Тръмп във Варшава преди Г-20, където речта на президента звучеше като идеологиите на Путин и на полското популистко-националистко правителство на партията „Право и справедливост”. Записките на външното министерство описват речта като   в американската външна политика. По-поразително бе мястото, където Тръмп се появи – срещата на Инициативата „Три морета”. Замислен от Полша и Украйна, този нов централноевропейски проект напомня на предложеното от маршал Йозев Пилсудски „Междуморие”. Бащата на втората полска република (от 1918 до 1939 г.) мечтаел да обедини държавите от Балтийско, Черно и Адриатическо море, за да се противопоставят на доминацията и на Русия, и на Германия. Варшава вижда своето възраждане като опит да подобри енергийните връзки в региона и транспортните коридори север-юг. Но Берлин подозира нещо по-враждебно. Да погледнем фона. Германия вече е притеснена от инициативата на Китай с държавите от Централна и Източна Европа „16+1” – серия от инвестиционни проекти, които Китай се надява да му донесат влияние в региона. Германците също притискат полското правителство заради антилибералната атака срещу медии, съдии и неправителствени организации. И също се стараят да предотвратят критиките на Полша, че предложеният от тях газопровод от Русия до Германия „Северен поток-2” ще направи Европа още по-зависима от Русия. Така че Тръмп не можеше да направи повече, за да вбеси бюрократите в Берлин. Той подкрепи Инициативата „Три морета”. Гарантира на президентите на Полша и Хърватия американски доставки на втечнен газ и подкрепи изграждането на коридор, който да свърже газопреносните системи на двете държави. Полша откри първия си терминал за втечнен газ на Балтийско море през 2015 г. и първите американски доставки пристигнаха миналия месец. Във Варшава Тръмп пожела бързо завършване на терминал за втечнен газ на хърватското адриатическо крайбрежие. Въпреки че всичко това е обяснимо, за политиците в Берлин то изглежда като опит за разделяне на Европа и отслабване на влиянието на Германия върху нейните съседи. В Берлин обмислят как да отговорят. Един вариант би бил нов Европейски фонд за инфраструктура, за да проверят дали Полша и съседите й просто искат повече чужди инвестиции и дали Инициативата „Три морета” наистина има за цел да промени геополитическите баланси. Досега Германия си представяше единен ЕС, управляван от Брюксел, направляван основно от Германия и гарантиран от силата на Америка. Сега се страхуват от бъдеще, в което властелините във Вашингтон, Москва и Берлин ще разделят Европа и ще разместват парчетата. Германия водеше срещата на Г-20 с увереност, но Берлин вече се чувства все по-несигурен.", "date": "16.07.2017", "title": "Германия се страхува, че Доналд Тръмп ще раздели Европа"}
{"url": "http://clubz.bg/56245-zaharieva_v_koalicionnoto_ni_sporazumenie_s_patriotite_nishto_ne_pishe_za_evraziq", "text": "Изказването на Волен Сидеров - че трябва да подложим на \"анализ\" членстовто ни в ЕС и че има път към Евразия, е смущаващо. Това каза външният министър Екатерина Захариева пред бТВ. Захариева подчерта, че 60 години след началото на ЕС е \"за\" критичен и обективен анализ, какъвто в момента правят всички държави. \"... Но категорично не считам, че бъдещето е някъде другаде.\" Вицепремиерът и бивш правосъден министър изрази и категорично негативно отношение към проектопромените в Закона за съдебната власт, внесени мълниеносно от ГЕРБ, които целят орязване на Съюза на съдиите, за да не се финансира от \"Америка за Бългаия\". Тя задочно разкритикува и ВСС, който упорито се крие, като си разваля квоума - от темата да се вземат някакви мерки по евроанализа на чуждестранни прокурори. Министърката изрази недоволство, че разговорът за европредседателство се е свел до \"хардуера\" - сгради, коли и ястия... За които иначе имаме готовност. Тя намекна и към напусналия шеф на НДК Мирослав Боршош: \"Голяма беля е щяла да стане\", обобщи тя инцидента с фенове на \"Левски\" в Хърватия. От думите й се разбра, че засега МВнР се е ограничило до различни мерки, но няма да отправя нота. По повод договора с Македония, тя обяви, че чува, че се говори за референдум.    ", "date": "16.07.2017", "title": "Захариева: В коалиционното ни споразумение с патриотите нищо не пише за Евразия"}
{"url": "http://clubz.bg/56249-pochina_momche_prebito_za_edna_cigara", "text": "Почина 18-годишният Алекс, който беше жестоко пребит пред дискотека в град Бяла, съобщи Нова тв. В продължение на осем дни Алекс се бори за живота си, след като бе ударен по главата след спор за цигара пред дискотека в град Бяла. Той бе нападнат заради въпросната цигара от 32-годишния Валентин Маринов, като при удара падна и удари главата си в тротоара, получавайки тежка черепно-мозъчна травма,  В резултат на нея младежът изпадна в кома. В сряда Алекс излезе от комата, но все още бе с опасност за живота. Въпреки денонощните усилия на лекарите в болницата в Русе, травмата се е оказала фатална. Заради трагедията кметът на община Бяла обяви двудневен траур и отмени всички културни събития в града. Очаква се прокуратурата да преквалифицира обвинението на Валентин Маринов от причиняване на средна телесна повреда в непредумишлено убийство \n\tНападението провокира протести срещу безпричинната агресия.", "date": "16.07.2017", "title": "Почина момче, пребито за една цигара"}
{"url": "http://clubz.bg/56254-66_arestuvani_za_tyrgoviq_s_opasno_konsko", "text": "66 души са арестувани за търговия с конско месо, негодно за консумация от хора, предаде Ройтерс. Новината огласи днес Европол. Конфискувани са банкови сметки, имоти и луксозни коли. Такива са резултатите от скандала, шокирал европейските потребители. Всичко запова през 2013 г., когато направени тестове в Ирландия показват, че месото в някои продукти - според етикета телешко, е 100 процента конско. Полицията в Испания започна да разследва група, клала коне в страната и в съседна Португалия. Животните били твърде стари или в твърде лошо състояние, за да бъде консумирано месото им от хора. С подправена документация убитите четириноги били изпращани в Белгия. 65 от арестите са извършени в Испания. Главният заподозрян, който е холандски гражданин, е задържан в Белгия. Всички са обвинени в лошо отношение към животните, подправяне на документи, престъпление срещу общественото здраве, пране на пари и принадлежност към престъпна организация.", "date": "16.07.2017", "title": "66 арестувани за търговия с опасно конско"}
{"url": "http://clubz.bg/56253-kak_%E2%80%9Cdajmler%E2%80%9D_se_oblagodetelstva_s_332_miliona_evro", "text": "Германският концерн “Даймлер” се е облагодетелствал с 3,32 милиона евро от сделка за доставка на 18 изтребителя “Юрофайтър” за Австрия, съобщават местни медии. За скандала пише в последния си брой от събота и германското сп. “Шпигел”. По този повод австрийският политик Петер Пилц от „зелените“ е сезирал прокуратурата, която незабавно е завела следствие по подозрение в измама чрез престъпни схеми в особено големи размери. На 1 юли  2003 г. “Юрофайтер ООД” – дружество с участие и на Германия чрез фирмата “EADS Daimler”, поема ангажимент до 2018 г. да достави на Австрия 18 изтребителя на обща стойност 4 милиарда евро. Според Петер Пилц “Даймлер” е завишил чувствително цената, плащал е и подкупи. Така германският концерн се е облагодетелствал с 3,32 милиона евро за сметка на австрийските данъкоплатци. По този повод Пилц, известен с разкриването на корупционни схеми, е внесъл жалба в Главна прокуратура на Австрия. В нея той обвинява в измами мениджъри на “Даймлер”, но и представители на производителя на “Юрофайтър” - ЕADS (European Aeronautic Defense and Space Company). Да припомним, че още през февруари т. г. отбранителното министерство на Австрия също депозира жалба, в която се твърди, че са били завишени цените на поръчаните от Виена изтребители с марката “Юрофайтер”. Така хазната е била ощетена с 1,1 милиарда евро.", "date": "16.07.2017", "title": "Как “Даймлер” се облагодетелства с 3,32 милиона евро"}
{"url": "http://clubz.bg/56256-moskovski_vinetkite_za_kolite_ostavat", "text": "Това заяви днес в интервю за БНР транспортният министър Ивайло Московски. Същевременно той изтъкна, че ниската цена на винетките за камиони у нас на практика лишава пристанищата и влаковете от възможността да превозват товари. Така той защити въвеждането на тол системата. Според него основният акцент и тема трябва да бъде тежкотоварният трафик. Московски припомни, че миналата седмица са били обявени тръжните процедури за отсечките Септември-Ихтиман-Елин Пелин. Наесен предстои да бъде обявена отсечката София-Драгоман. В рамките на следващите 4 години трябва да имаме оперативна съвместимост и свързаност между сръбската граница, пристанище Бургас и Свиленград с модернизирана железопътна инфраструктура, позволяваща скорост 160-200 километра в час на влаковете. В следващите четири месеца авиокомпания \"България еър\" ще бъде подложена на наблюдение от страна на Гражданската въздухоплавателна администрация, каца още Ивайло Московски: Министърът на транспорта съобщи и за инцидент отпреди два дни в Плевенско. Служители на ДАИ са били пребити с щанги и бухалки от шофьори на камион, докато изготвяли акт за нарушение. Той се похвали, че вече няма сигнали за корупция при теоретичните изпити за шофьори.", "date": "16.07.2017", "title": "Московски: Винетките за колите остават"}
{"url": "http://clubz.bg/56257-pochina_majkata_na_rosen_plevneliev", "text": "Майката на бившия президент Росен Плевнелиев Славка Плевнелиева е починала. Това са потвърдили пред Нова тв от екипа на бившия държавен глава. Преди време тя се почувствала зле в апартамента си в Благоевград. Братът на президента - Румен, я отвел веднага в спешното на благоевградската болница. С линейка жената е транспортирана за столична болница, където са й направят по-обстойни изследвания, пише БГНЕС. Славка Плевнелиева е дългогодишен учител в Гоце Делчев, а след това и в математическата гимназия в Благоевград.", "date": "16.07.2017", "title": "Почина майката на Росен Плевнелиев"}
{"url": "http://clubz.bg/56255-edna_mnogo_mnogo_tyjna_procesiq_snimki", "text": "Валя часове безспир... Въпреки това огромна процесия изпрати доцента по право Кристиян Таков. Столичният храм \"Св. Седмочисленици\" се оказа не тесен, оказа се невъзможен за побиране на всички, които отдадоха почит най-вече на гражданина и на доблестния юрист, оставил ни на 11 юли. Кристиан Таков е роден в София на 7 ноември 1965 г. Завършва Немската езикова гимназия, а през 1990 г. - право в Софийския университет „Св. Климент Охридски“. Специализира в Хамбург. Става доктор по право в Софийския университет, а след това - и доцент. Участвал е в разрешаването на стотици дела в Арбитражния съд при БТПП в София, от 2009 г. е член на Президиума на съда, а през 2014 г. е избран за негов председател. Има експертен опит при изработването на програми за сближаване на българското законодателството с директивите на ЕС. Таков бе съветник по правни въпроси на президента Росен Плевнелиев. Той е един от основателите на \"Да, България\" - партията на бившия правосъден министър Христо Иванов. Той бе един от преподавателите, подкрепили студентския протест в СУ преди 4 години. Поддържаше активно блог, в който изразяваше позициите си срещу кабинета \"Орешарски\" и в който публикуваше юридически издържани мотиви срещу решението на Конституционния съд да възстанови статута на народен представител на Делян Пеевски.", "date": "16.07.2017", "title": "Една много, много тъжна процесия... (СНИМКИ)"}
{"url": "http://clubz.bg/56251-az_ucha_mama_da_chete", "text": "Как да накараш едно дете, което е застрашено от отпадане от училище, да остане в класната стая? Например, като му предложиш да научи мама да чете. Защото тя също не може. И е на 30 години. Това е само част от нестандартните подходи на учители да задържат в училище хлапета, които имат откровени затруднения в обучението, не разбират и не могат да четат или да смятат. Заниманията са част от един от най-скъпите проекти по оперативната програма „Наука и образование за интелигентен растеж“ – „Твоят час“, чиято обща  Тя отпуска пари за два вида дейности – едната са кръжоци, но по-важната част са допълнителни занимания с деца, които имат образователни пропуски и са застрашени да отпаднат от училище, тъй като не могат да се справят с материала. В повечето случаи това са ученици или от ромски произход, или такива, чиито родители са заминали на гурбет и ги отглеждат баби и дядовци. Идеята е хлапетата да бъдат обхванати в малки групи до 10 души, където с всяко от тях може да се работи индивидуално и да му се обяснява конкретно този материал, който то не разбира. Учители от селата в област Велико Търново, в които 99 на сто от децата са роми, споделят, че учениците идват в първи клас, без да знаят и дума български. Други го знаят, но смесват български и ромски или турски думи – нерядко вместо „зайчето“ се случвало да напишат, че  Покрай допълнителните занимания обаче децата успели да се научат дори да четат на български, без да сричат.   Момиченце, което било пред отпадане, направило диктовката си на изпита след четвърти клас без нито една правописна грешка. Момче, което не умеело да изписва цели думи, а само отделни букви, успяло да изкара цели три точки на диктовката по време на националното външно оценяване. При това учителите твърдят, че масово им се налага да поправят образователни пропуски от предишни години, като например обучават на четене деца в четвърти клас, които все още сричат или не могат да смятат дори до 10. Поради факта, че училище до четвърти клас не може да се повтаря, в момента децата масово преминават от клас в клас, без да са научили елементарни неща. Това бе заложено  В пети или шести клас, когато материалът става по-сложен, а класовете вече могат да се повтарят, учениците вече направо отпадат от училище, защото не могат да разберат нищо от това, което им се преподава. Ако изкарат двойки в края на годината, те просто се отказват да продължат в училище. Допълнителната работа с тях е един от начините те да бъдат задържани още от малки, но за целта държавата не може да намери допълнително финансиране, затова и то идва по линия на Европа. Учители споделят, че значителна част от децата не стават отличници, но отбелязват свой личен успех, макар и със стотни на изпитите, така че в крайна сметка да бъдат с една степен по-грамотни. Покрай заниманията се привличат и родителите – поне тези, които не са на гурбет, и така те поне частично се ангажират с успеха на детето си. Или поне искат то да завърши, а не да стане булка на 12 години.  ", "date": "16.07.2017", "title": "Аз уча мама да чете"}
{"url": "http://clubz.bg/56258-bojko_borisov_i_rumen_radev_s_dumi_za_vasil_levski", "text": "Това написа премиерът Бойко Борисов в поздравителен адрес по повод изложеното в Националната библиотека \"Св. св. Кирил и Методий\" тефтерче на Апостола. То е част от честванията за 180-годишнината от рождението на Левски. Министър-председателят продължава:     И президентът Румен Радев написа о повода:", "date": "16.07.2017", "title": "Бойко Борисов и Румен Радев с думи за Васил Левски"}
{"url": "http://clubz.bg/56259-anti_trymp_poslaniq_gonqt_fenove_na_rodjyr_uotyrs", "text": "Надуваемо прасе с лика на Доналд Тръмп се рее отстрани. На лозунгите пише, че Тръмп е сексист, расист, лъжец... Екрани, които показват US президента като лекар - вероятно заради отмяната на здравната реформа на Барак Обама. Снимки на президента на САЩ с Владимир Путин, кадри, на които държавният глава е като голямо бебе... Или като Хитлер... Това са само част от образите, които музикалните фенове виждат на сцената по време на турнето на Роджър Уотърс - бившия член на \"Пинк Флойд\", в Северна Америка. Обиколката на Уотърс започна на 26 май и са планирани 54 дати. Мотото на турнето е \"US + Them\" (\"Ние + Те\" - буквален превод, въпреки играта на думи с US, тъй като концертите са в САЩ - б.р.) съвпада с излизането на пазара на първия студиен албум на музиканта от 25 години насам - \"Това ли е животът, който наистина искаме?\" (\"Is This the Life We Really Want?\") Агресивната политическа позиция на Уотърс срещу президента на САЩ не остана подмината от част от феновете. По време на концертите не липсваше феноменът \"зрители напускат\" заради политическа пропаганда, смятайки че тя не е намясто. Хората просто стават и си тръгват, въпреки музиката.  Роджър Уотърс защити поведението си в интервю за Си Ен Ен. И подчерта, че който не иска да вижда това, което той показва,  , например  Политическата натура на шоуто е \"изчислена\" като отговор на \"маскарада\", както музикантът нарича президентската институция в САЩ в момента. Това е обяснението на самия Уотърс, разказва Си Ен Ен. 73-годишният музикант твърди пред телевизията, че не съжалява и за минута за начина, по който е решил да изглежда турнето му, въпреки критиките, че представленията приличат повече на анти-Тръмп пропаганда, отколкото на рок концерт.  По думите му представленията като цяло са страхотни, въпреки че някои от феновете демонстрират несъгласието си, напускайти концертите. И продължава: Когато беше у нас, в пика на протестите срещу правителството на Пламен Орешарски, Уотърс илюстрира видеостената си на ст. \"Васил Левски\" с думата \"Оставка\".", "date": "16.07.2017", "title": "Анти-Тръмп послания \"гонят\" фенове на Роджър Уотърс"}
{"url": "http://clubz.bg/56220-5_te_naj_krasivi_uchilishta_v_sveta", "text": "Ако децата ни учеха в тези училища, сигурно нямаше да им се иска да сe прибират вкъщи. Но освен впечатляващ изглед те имат и уникални образователни програми. През 2007 година това училище беше обявено за най-красивото в Скандинавия. В него гимназистите се подготвят за кандидатстване в университети, свързани с медии, комуникации и култура. Гимназията Ørestad е рожба на проведената национална образователна реформа. Проектът е на датската компания 3XN Architecs, известна с футуристичните си сгради по цял свят. Гимназията е на четири нива и е изградена на принципа  Така бъдещите медийни мениджъри и журналисти привикват към работа и взаимодействие с останалите в открито пространство. В центъра на сградата има вита стълба, която съединява отделните нива. Около нея са разположени общи работни зони и кътове за отдих, декорирани с цветни пуфове. Разбира се, в училището има свободен достъп до интернет.   Marcel Sembat High School, Сотвил-ле-Руан, Франция Мек климат и чист въздух – в такива условия времето над учебниците минава по-леко, а отговорното отношение към околната среда и любовта към природата се възпитават от само себе си. Специалното на това училище е в проектирането – големи зелени пространства за занимания на чист въздух, а покривът е превърнат в морава. Макар учебната програма да не е със специална еко насоченост, Marcel Sembat High School неизбежно присъства в списъците на училищата „приятели на природата“. Учебното заведение се състои от шест сгради, строени в различно време, започвайки от 30-те и завършвайки през 90-те години на миналия век. В големия парк до училището също се провеждат часове.   Това е нещо средно между къщичката на Питър Пан и скъп екстравагантен еко хотел. Негови автори са Джон и Синтия Харди. Върху осем хектара земя те са построили училище, в което „децата няма да бъдат заставяни да учат“. По балийска традиция тази „бамбукова къщичка“ няма външни стени. Учениците са сред изучаваната от тях природа. Програмата акцентира върху естетическите възприятия на децата, сериозно място в нея е отделено на музиката, творчеството и взаимодействието с околната среда. Разбира се, изучават се и традиционните за района занаяти - производство на хартия и растениевъдство. Сградата и мебелите са изработени от бамбук. Училището има мини зоопарк, чието поддържане е грижа на учениците.   Елитното училище за момчета се появява на мястото на смесен пансион през 2015 година. Според основателите му разделното обучение има редица преимущества, главното сред които е, че момчетата не чувстват натиска на изпреварващите ги в развитието момичета и могат да изразяват себе си свободно. Всъщност пълна изолация няма, тъй като заниманията по изкуства и спорт се провеждат в смесени класове. Училището е част от британска образователна група към която принадлежат и девическите училища в Монтрьо. Живописната местност предразполага към занимания с алпинизъм и изучаване на природния ландшафт, които са включени в учебната програма. Основната сграда и кампусът са построени в традиционен швейцарски стил и външно напомнят на замък или скъп хотел. Годишната такса за обучение е 90 000 швейцарски франка, което се равнява на около 82 000 евро.   Това е едно от най-прогресивните училища в Швеция. Проектът е на архитектурно студио Rosan Bosch, специализирано в изграждането на сгради и пространства за образователни институции. Огромната площ на училището (почти 2000 кв. метра) напомня на Lego-парк. Цветните пана, мебелите с необичайна форма, нестандартно планираните зони за обучение и отдих са не само типични за веригата „училища от бъдещето“ в Швеция, но и позволяват да се развива пространствено мислене, а учебният процес е много по-продуктивен. Обучението предлага няколко вида програми, според индивидуалните особености и интереси на децата. Особено внимание се отделя на информационните технологии. С ноутбук разполагат и първокласниците.", "date": "16.07.2017", "title": "5-те най-красиви училища в света"}
{"url": "http://clubz.bg/56260-rekord_federer_s_osma_titla_na_uimbyldyn", "text": "Роджър Федерер спечели историческа осма титла на \"Уимбълдън\". На финала той победи Марин Чилич с 6:3, 6:1, 6:4. Така швейцарецът изпревари . Федерер записа и още един рекорд. Той стигна до този успех, без да загуби нито един сет по време на цялото си участие в надпреварата. Тенисистът повтори постижението си от 2007 г., когато спечели откритото първенство на Австралия без загубен сет. С днешната победа Федерер завоюва 19-а титла от Големия шлем.", "date": "16.07.2017", "title": "Рекорд! Федерер с осма титла на \"Уимбълдън\""}
{"url": "http://clubz.bg/56261-elena_joncheva_izdade_migranti_na_tel_112", "text": "15 нелегални мигранти са задържани в района на Свиленград.  И ако случаят е ежедневие, то интересен е произходът на сигнала - той е подаден тази сутрин на телефон 112 от народния представител от БСП Елена Йончева, която е била на границата с бивш служител на МВР, съобщиха от пресцентъра на МВР. В 8 ч сутринта... На място са изпратени гранични патрули, които са открили групата , които обяснили, че са граждани на Сирия (всички обаче така твърдят, б.р.) Образувано е досъдебно производство и продължава работата за изясняване на обстоятелствата по случая. За последно Елена Йончева си навлече гнева на \"патриота\" Валери Симеонов, като публикува снимки, че на места оградата е единична, а не е двойна. Той пък я даде на Цацаров за \"нещо като национална измяна\". Преди да влезе в парламента, тя обеща, че завежда дело и на Бойко Борисов - за клевета и уронване престижа на журналистическата професия. Скандалът между Йончева и бившия (тогава) и бъдещ министър-председател стана, затова че Борисов обяви пред медиите, че държавата е ", "date": "16.07.2017", "title": "Елена Йончева издаде мигранти на тел. 112"}
{"url": "http://clubz.bg/56250-izbraha_stroitel_na_oshte_16_km_ot_hemus_ne_e_peevski", "text": "Агенция \"Пътна инфраструктура\" избра изпълнител за проектирането и строителството на 16,3- километрова отсечка от магистрала „Хемус“. Класираният на първо място кандидат е обединението , в което участват  . Консорциумът ще изгради трасето между пътните възли \"Белокопитово“ и \"Буховци“ в посока Търговище за близо 120 млн. лв. без ДДС.  Обявената прогнозна стойност на проекта беше 133 млн. лв., а спечелилата оферта не е най-ниската от допуснатите до финалната права четири предложения.  АПИ все още не публикувала протокол от дейността на оценителната комисия, за да станат ясни критериите по класирането. Най-малко пари за отсечката искаше обединението – малко под 100 млн. лв. В него влизат  . Според справка в Търговския регистър официалният собственик на ПСТ е  поредната фирма, свързвана с депутата от ДПС Делян Пеевски. В управлението й влизат зам.-транспортният министър от първото правителство на Борисов - Камен Кичев, както и началникът на кабинета на транспортния министър Александър Цветков, който беше махнат от Борисов през 2011 г. и на негово място дойде Ивайло Московски.  По-ниска цена от победителя - 117,4 млн. лв., предложи и  , в което участват  (от групата на бизнесмена Цоло Вутов). В надпреварата се включи и консорциумът  с участници , но той даде най-скъпата оферта - почти  130 млн. евро без  ДДС.  Стига да няма обжалвания на процедурата, проектът трябва да е финализиран до 3,5 години и участъкът да бъде пуснат в експлоатация в началото 2021 г. По отсечката е предвидено изграждането на 6 виадукта, пътен възел „Буховци“ за връзка с третокласния път Мировец - Певец,  нова връзка Шумен - Търговище при „Белокопитово“,мост и 11 пресичания със селскостопански пътища. Засега магистрала \"Хемус\" се реализира със средства от бюджета по програма „Ново строителство“ на АПИ. В началото на 2017-а за изпълнител на 10-километровата отсечка между Ябланица и Боаза на \"Хемус\" беше избрано обединението  , в което участват  . Част от тях са същите фирми, заради които премиерът Борисов лично разпореди спиране на търгове за магистралата година по-рано заради \"витаещи съмнения\", че избраните изпълнители са свързани с Пеевски и шефа на \"Лукойл\" Валентин Златев. Междувременно \"Водстрой 98\" бе препродадена на \"Хидрострой\" на бизнесмена Велико Желев, който е шеф на Пътната агенция в периода 2001-2005 г. \n\t ", "date": "16.07.2017", "title": "Избраха строител на още 16 км от \"Хемус\". Не е Пеевски"}
{"url": "http://clubz.bg/56246-kristian_takov_e_bil_gotov_da_se_kandidatira_za_noviq_vss", "text": "Росен Плевнелиев преценил, че Кристиан Таков   и по тази причина решил да не издига кандидатурата му за Конституционния съд. Това призна днес пред бТВ самият Пленвнелиев (президент на България от 2012 до 2017 г.) Той и бившият правосъден министър (2014-2015) Христо Иванов разказаха в студио спомени за починалия на 12 юли виден юрист. Плевнелиев бе попитан защо Таков не е станал член на КС  . И даде следния отговор: Доскорошният президент имаше предвид речта на Таков пред учредителното събрание на движение \"Да, България\". Преди разговора с гостите бТВ излъчи част от нея. Ето думите, за които спомена Плевнелиев: И Плевнелиев, и Христо Иванов заявиха, че са се възхищавали от характера на Кристиан Таков. Още при постъпването си на работа в президентството той предупредил държавния глава за нелечимата си болест. Но не се уморявал да работи. Макар че веднъж била преборена, болестта се завърнала. Той знаел, че му остава малко живот, но не се отчайвал. Опелото на Кристиан Таков е днес от 14 часа в столичната църква \"Свети Седмочисленици\".", "date": "16.07.2017", "title": "Кристиан Таков е бил готов да се кандидатира за новия ВСС"}
{"url": "http://clubz.bg/56252-ministyr_potvyrdi_15_uvelichenie_na_zaplatite_za_vsichki_uchiteli", "text": "Обещанието за 15-процентно увеличение на заплатите на всички учители от първи септември ще бъде спазено. Това увери в предаването \"Неделя 150\" на БНР министърът на образованието Красимир Вълчев. Той допълни, че увеличението догодина ще бъде диференцирано на база на промени в критериите.   На 15 септември всички първокласници ще имат буквари на чиновете си, обеща още Вълчев. По-времеемка била процедурата за одобряване на нови учебници за II и IV клас, както и за учебниците за чужди езици за VIII клас, обяви още просветният шеф.", "date": "16.07.2017", "title": "Министър потвърди 15 % увеличение на заплатите за всички учители"}
{"url": "http://clubz.bg/56243-slaviq_prepyna_cska_na_starta_s_11", "text": "ЦСКА-София, обявен от някои хора за бъдещ шампион, се препъна още на старта на първенството 2017-2018 г. \"Червените\" завършиха 1:1 срещу \"Славия\" в мач от първия кръг, игран снощи на националния стадион \"Васил Левски\". ЦСКА поведе с гол с глава на бразилеца Фернандо Каранга в 27-ата минута. Той обаче се контузи в средата на второто полувреме и бе сменен. А никой не пое ролята на нападател. Каранга най-вероятно ще се оправи за дербито срещу \"Лудогорец\" идната седмица. \"Армейците\" изпуснаха няколко голови положения. За сметка на това \"Славия\" се възползва от грешките в отбраната на ЦСКА и изравни с гол на Ивайло Димитров в 63-ата минута. \"Червените\" опитаха да натиснат, но старият им познайник - вратарят на \"белите\" Георги Петков, спаси няколко положения. 10 години той бе част от \"Левски\" и неведнъж се е изправял срещу ЦСКА. По-рано \"Витоша\" от софийския квартал Бистрица, за чийто ветерани играе премиерът Бойко Борисов, бе на крачка от историческа точка в първия си мач в Първа лига, но в крайна сметка загуби с 0:1 гостуването си на „Черно море“. \"Етър\" падна като домакин с 1:2 от \"Локомотив\" (Пловдив), а старозагорското дерби между \"Берое\" и \"Верея\" завърши без гол - 0:0.", "date": "16.07.2017", "title": "\"Славия\" препъна ЦСКА на старта с 1:1"}
{"url": "http://clubz.bg/56161-i_biqch_na_deca_uspq_da_se_ukrie_ot_pravosydieto", "text": "Изчезна осъден на две инстанции за жесток побой над хлапета заради едни детски карти Ю-ги-о. Това сигнализираха ужасени роднини на момчетата от историята, станала във Варна през юли 2014 г., за която Клуб Z няколко пъти писа. На 3 юли 2014 г. К.Д., С. К., С.Д., М.С. и А.Д. си играят, когато се спречкват със сина на Атанас Андреев. Разменят се хлапашки псувни, а в крайна сметка момчето звъни и вика баща си. Рецидивистът Андреев идва с още двама бабаити подкрепление и край Римски терми откриват хлапетата - всички ученици от 6-и и 7-и клас,  Следва побой, резултатите от който за различните деца са: В крайна сметка още първата инстанция - Варненският районен съд осъжда бабаита за това, че \"в съучастие като съизвършител с двама неизвестни извършители, по хулигански подбуди и с особена жестокост, причинил телесна повреда на повече от едно малолетно лице\". Оставяме настрана факта, че правозащитните и правораздавателните органи така и не успяват да открият двете \"неизвестни лица\" в този толкова \"заплетен\" случай - възрастни млатят хлапета посред бял ден в огромен областен град. А що за бой е било личи от някои епизоди, описани също в съдебното решение: Пламенният татко получава л Той отнася и различни по размер обезщетения - между 1500 и 7000 лв. Сега обаче майката на едното момче Геновева Митева не може да разбере как е възможно признатият за извършител на деянието да не присъства на нито едно от заседанията на втората инстанция - Варненския окръжен съд. След което да изчезне... След 6 такива заседания ВОС напълно потвърждава присъдата на долната инстация - въпреки, че става дума за едно \"просто\" хулиганство, Атанас Андреев трябва да отиде ефективно в затвора и дори това трябва да бъде въведено в изпълнение. Понеже производството е двуинстанционно, решението на окръжните магистрати е окончателно и не подлежи на обжалване. Да, но Атанас вече го няма. Според близките на децата той е обявен за местно издирване. А междувременно чрез адвокати опитва да рестартира делото чрез жалби до Апелативния съд.", "date": "16.07.2017", "title": "И бияч на деца успя да се укрие от правосъдието"}
{"url": "http://clubz.bg/56203-kak_bsp_si_predstavq_noviq_antikorupcionen_organ", "text": "БСП би подкрепила създаването на нов антикорупционен орган, ако той се назначава от президента или пък ако се избира с 2/3 мнозинство от парламента. Това каза пред Клуб Z зам.-шефът на правната комисия Филип Попов. Темата за нов антикорупционен орган стана отново актуална в последните дни. Създаването на такъв бе записано в предизборната програма на ГЕРБ. Герберите успяха да го вкарат и в програмата на правителството. В миналия мандат екипът на вицепремиера Меглена Кунева изготви антикорупционен закон, който предвиждаше именно създаването на такъв орган. Тогава обаче този закон така и не стана факт, именно защото патриотите не го подкрепиха. БСП също не подкрепи закона тогава. Преди дни лидерът на БСП Корнелия Нинова заяви, че  подобен на този, който предлагаше Кунева. Нинова припомни, че според тогавашните планове на мега агенцията й се е дало правото да работи по анонимни сигнали, а изборът на ръководство е щял да става от политиците. Лидерът на БСП обаче не уточни какъв вид институция партията би подкрепила. Според Попов, ако този орган е към президента, това ще гарантира неговата независимост. Същото важи и ако агенцията се избира с мнозинство от 2/3 от парламента. Преди време от БСП бяха лансирали и идея шефът на този орган винаги да е от опозицията. Попов също каза, че тази идея заслужава внимание.  и да бъде приет до края на годината. Идеята е фактът на неговото приемане да бъде отчетен в поредния доклад на ЕК, който се очаква да бъде публикуван в началото на следващата година. В предишния мониторингов доклад изрично се настояваше за създаването му.", "date": "16.07.2017", "title": "Как БСП си представя новия антикорупционен орган?"}
{"url": "http://clubz.bg/56244-uvolneniqt_ot_trymp_djejms_komi_pishe_kniga", "text": "Джеймс Коми, който през май бе уволнен от поста директор на ФБР от президента Доналд Тръмп, пише книга за кариерата си като държавен служтел, съобщи в. \"Ню Йорк таймс\". Там ще бъде отбелязан и краткият му период като част от администрацията на Тръмп. През последните дни Коми провежда срещи с редактори и издатели в Ню Йорк. Негови агенти са Кийт Ърбан и Мат Латимър от литературната агенция \"Джейвлин\". Очаква се за книгата да има наддаване в края на идната седмица. Към нея има интерес от всички големи издателства, твърди Латимър. Книгата няма да съдържа обичайните мемоари. В нея ще бъдат описани принципите, от които се е ръководил Коми в най-трудните моменти на водените от него разследвания. Сред тях е това за  заради оглавяваното от ФБР разследване на руската намеса в изборите в САЩ през 2016 г. Коми попадна съвсем неочаквано в светлината на прожекторите през последните месеци. Когато бе уволнен през май, той бе изкарал 4 години от 10-годишния си мандат начело на ФБР. Коми не си отиде тихомълком, а огласи съдържанието на докладните за разговорите му с Тръмп. Сред тях е и разговор, в който уволненият шеф на ФБР твърди, че президентът е искал от него да прекрати федералното разследване срещу бившия съветник по националната сигурност Майкъл Флин. Почти веднага след уволненето на Коми агенти и издатели пуснаха слуха, че той иска да пише книга. А някои медии съобщиха, че той може да спечели от това 8-цифрен хонорар, т.е. най-малко 10 милиона долара. Твърди се, че в началото Коми не бързал да отговори на отправените към него оферти. След това обаче той решил, че трябва да разкаже нещо за трудните моменти в кариерата си. Коми участва в редица важни разследвания през години, в които бе на служба в Министерството на правосъдието. През 2004 г., когато бе зам. главен прокурор, той бе на нож с чиновници от администрацията на Джордж Буш-младши, след като отказа да потвърди законността на програмата за вътрешно наблюдение на Агенцията за национална сигурност (АНС). Като нюйоркски прокурор Коми погна бизнесдамата Марта Стюарт, която излъга за дейността си на борсата. Той изигра и ключова роля в президентските избори. През октомври 2016 г. той сериозно накърни репутацията на Хилъри Клинтън, като обяви, че ФБР разследва новооткрити писма от личния й имейл. Най-интересно за читателите обаче ще бъде да прочетат разказа на Джеймс Коми за времето му като директор на ФБР при Тръмп и ролята му в продължаващото и днес разследване за сговор между хора на президента и руски чиновници. Когато уволни Коми през май, Тръмп заяви, че го е направил заради начина, по който шефът на ФБР е водел разследването. След това то бе поето от специалния прокурор Робърт Мълър - също бивш директор на ФБР. Книгата на Коми ще мине през стандартните юридически и правителствени проверки, за да бъде гарантирано, че няма да разкрива класифицирана информация. Тя обаче може да съдържа някои неразкрити досега подробности за отношенията на автора й с Тръмп. В крайна сметка Джеймс Коми е известен с това, че старателно си води записки, отбелязва \"Ню Йорк таймс\".", "date": "16.07.2017", "title": "Уволненият от Тръмп Джеймс Коми пише книга"}
