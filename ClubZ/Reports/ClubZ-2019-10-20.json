{"url": "https://clubz.bg/89355-ekaterina_zaharieva_v_moskva_sreshta_se_utre_s_lavrov", "text": "Вицепремиерът и министър на външните работи Екатерина Захариева замина на посещение в Москва по покана на министъра на външните работи на Руската федерация Сергей Лавров, съобщи пресслужбата на МВнР. Караянчева в Москва: Да прекръстим \"Турски поток\" в България на \"Балкански\" Утре Екатерина Захариева и водената от нея делегация ще имат разговори с министъра на външните работи Сергей Лавров. По-късно през деня външният ни министър ще се срещне и с българската общност в Москва. Караянчева в Москва, Сидеров с нея Посещението на Екатерина Захариева е първото на външен министър на България в Москва от 2011 г. насам. Тази година България и Русия отбелязват 140 г. от установяване на двустранни дипломатически отношения. По-рано през годината в Москва беше и председателката на НС Цвета Караянчева, а догодина в България се очаква руският президент Владимир Путин. Караянчева в Москва, Сидеров с нея", "date": "2019.10.20", "title": "Екатерина Захариева в Москва, среща се утре с Лавров"}
{"url": "https://clubz.bg/89352-nov_trenor_i_nova_zaguba_cska_sofiq_padna_ot_lokomotiv", "text": "\"Локомотив\" (Пловдив) победи ЦСКА-София с 1:0 в най-интересния мач от 13-ия кръг на efbet Лига. Йосип Томашевич вкара победния гол в 16-ата минута, а видеоповторенията показаха, че футболистът на \"смърфовете\" е бил в засада преди да порази мрежата. \"Локо\" се изравни с \"Левски\" - по 29 точки на второто и третото място. \"Лудогорец\" има 33, а ЦСКА-София остана с 22. Новият треньор на \"червените\" Милош Крушчич понесе първо поражение, след като оглави отбора на мястото на напусналия Люпко Петрович. Трудни победи за \"Лудогорец\" и \"Левски\", разликата на върха се запазва \"Локомотив\" доминираше преди почивката и ЦСКА-София извади късмет, че губеше само с 0:1. Али Соу пропусна за гостите малко преди гола на Томашевич, но \"черно-белите\" създадоха повече ситуации и играта им вървеше. Карагерен можеше да удвои в края на полувремето, но вратарят Бусато отрази удара му. Веднага след почивката вратарят Мартин Луков като по чудо спаси последователни удари от упор на Кристиян Малинов и Соу.  Десетина минути преди края \"Локомотив\" остана с човек по-малко заради втори жълт и червен картон на Томашевич, но това не помогна на ЦСКА-София. Обратно - топката срещна гредата на вратата на Бусато при статично положение за Локо. Димитър Илиев стреля с глава в рамката, а защитник в червено изби топката пред голлинията. Защо не върви ЦСКА-София Бруно Акрапович не беше побеждавал ЦСКА-София, но вече го направи, а независимо от пропуснатите положения отборът на Крушчич не върви. Резултатът можеше да е различен, но и в двете посоки. Защо не върви ЦСКА-София", "date": "2019.10.20", "title": "Нов треньор и нова загуба - ЦСКА-София падна от \"Локомотив\""}
{"url": "https://clubz.bg/89354-triumf_i_sylzi_za_andi_myri_v_antverpen", "text": "Анди Мъри спечели турнира \"Юропиън оупън\" от категория ATP 250 в Антверпен, Белгия. На финала той надви с 3:6, 6:4, 6:4 Стан Вавринка, след като изоставаше със сет и пробив във втория. Това е първа титла за Анди от две години и половина. В този период той беше тормозен от контузии, а в началото на годината се подложи на операция за подмяна на тазобедрена става. На Откритото първенство на Австралия дори обяви оттегляне от тениса, но промени решението си. И слава Богу. Мъри не скри сълзите си след оспорвания финал срещу Вавринка. И заяви, че не е очаквал толкова скоро след завръщането си на сингъл в тениса да спечели турнир. Определи успеха като един от най-значимите в своята кариера. След операцията той първо пробва на двойки и едва от лятото пак заигра на единично. Спортният свят приветства успеха на Анди, а някои от най-големите в тениса му честитят в социалните мрежи. Той вече заяви, че ще участва на \"Аустрелиън оупън\" през януари.", "date": "2019.10.20", "title": "Триумф и сълзи за Анди Мъри в Антверпен"}
{"url": "https://clubz.bg/89353-borisov_pusna_video_kak_se_stroi_turski_potok", "text": "Това написа във фейсбук премиерът Бойко Борисов. \n\t От пояснението към видеото става ясно, че кадрите са от откритата строителна площадка в района на Кнежа, Оряхово и Искър. Трасето на преносния газопровод ще премине през землищата на 11 области Варна, Шумен, Разград, Търговище, Русе, Велико Търново, Ловеч, Плевен, Враца, Монтана, Видин. България преговаря с \"Аркад\" да строи по-бързо \"Турски поток\" \"Руско-турският поток\" през България - сметката май е  без кръчмаря \"През месец април 2019 г. „Булгартрансгаз“ ЕАД определи за изпълнител на обществената поръчка участникът Обединение „Консорциум Аркад“, с когото сключи договор на 18.09.2019 г. Общата стойност на подписания договор при срок за изпълнение на дейностите до 615 календарни дни е в размер до 1.1 млрд. евро без ДДС\", пише Борисов.. Подписано: \"Турски поток\" през България ще се строи от \"Аркад\" \"Руско-турският поток\" през България - сметката май е  без кръчмаря Подписано: \"Турски поток\" през България ще се строи от \"Аркад\"", "date": "2019.10.20", "title": "Борисов пусна видео как се строи \"Турски поток\""}
{"url": "https://clubz.bg/89341-eksperti_dogodina_spira_rystyt_na_cenite_na_jilishtata", "text": "Догодина ще спре ръстът на цените на недвижимите имоти, лихвите по ипотечните кредити ще останат ниски, което ще направи годината сравнително благоприятна за покупката на имоти. Това прогнозираха специалисти в сектора по БНТ. Според данните  Основната причина за високите цени на имотите в София и големите градове е продължаващото завишено търсене. В столицата спрямо миналата година то се е увеличило с 8% по данни на Агенцията по вписванията. Все по-често хората се насочват към по-големи апартаменти или към къщи извън столицата. Така и цените след 2018 г. тръгват нагоре. Готов тристаен в София от по-крайните квартали - 90-95, до центъра - 300-400 хиляди евро, отчитат експерти. Не само високите цени обаче са проблем. Обикновено обявите за най-евтините имоти, които излизат на пазара, са фалшиви или жилищата имат някакъв проблем, или са опит на некоректни брокери да привлекат нови клиенти с много обаждания. Затова много евтините имоти трябва да бъдат гледани внимателно, съветват специалистите. Все по-често хората купуват и имоти с инвестиционна цел, тоест с мотив да спечелят. Според експертите 15% от сделките ново строителство са точно такива - с инвестиционна цел, тоест купуваш на картинка, от инвеститор, на който имаш пълно доверие, и когато сградата е готова преди акт 16, го продаваш на много по-висока цена. Най-желаните райони на София остават кварталите \"Изток\" и \"Изгрев\" и районът около градината на Докторския паметник. Предпочитанието към определени райони обаче създава и проблеми. Според данните на анализатора в момента в София има достатъчно апартаменти, за да задоволят цялото търсене, въпреки това продължава да се строи заради проблеми с вторичния пазар - препродаването на имоти.", "date": "2019.10.20", "title": "Експерти: Догодина спира ръстът на цените на жилищата"}
{"url": "https://clubz.bg/89342-izvynredno_polojenie_v_santqgo_sblysyci_pyrvi_jertvi_zaradi_cenata_na_bileta_za_metroto", "text": "Трима души загинаха миналата нощ в Сантяго при пожар, избухнал при обир на супермаркет. Това са първите жертви на масовите безредици, обхванали от два дни чилийската столица, съобщи Франс прес, предава БТА. В Чили протестират и палят заради поскъпване на билетчето за метрото Пожарът е избухнал, след като стотици хора са разбили входа на супермаркета, за да го оберат, съобщи службата за пожарна безопасност. Двама души са загинали на място, а третият е бил откаран в тежко състояние в болница, където е издъхнал, съобщи губернаторката на Сантяго Карла Рубилар. Разполагането на военни и полицаи в Сантяго и налагането на полицейски час не спряха нападенията срещу метростанции, ограбването на търговски обекти и уличните протести. По улиците на чилийската столица патрулират военни за пръв път от края на диктатурата на генерал Аугусто Пиночет през 1990 г. Бурните протести срещу поскъпването на обществения транспорт прераснаха в безредици. В опит да успокои напрежението, президентът Себастиан Пинера обяви, че засега няма да се повишават цените на билетите за метрото в Сантяго. Чилийското правителство ще отмени повишението на цените на билетите за метрото в столицата, обеща Пинера в събота вечерта - ден след като обяви извънредно положение в столицата. \"Приоритетът на нашето правителство е да осигури обществения ред и безопасността на чилийците\", каза Пинеда, признавайки, че демонстрантите имат \"добри причини\" да протестират. \"Никой обаче няма право да проявява такова брутално противозаконно насилие като онези, които разрушиха, опожариха или повредиха над 78 станции на метрото на Сантяго\", добави президентът. Администрацията на метрото съобщи, че цялата 140-километрова мрежа ще бъде затворена до вторник, за да бъде направена оценка на щетите. Хералдо Мунос, президент на левоцентристката Партия за демокрация призова министъра на транспорта да подаде оставка. По-рано през деня правителствената говорителка Сесилия Перес порица   които по думите й подстрекават насилието, и предупреди срещу повторение в Чили на събитията от Еквадор и Венецуела през последните месеци. Тя защити Пинера, който бе фотографиран в луксозен италиански ресторант предишната вечер, в разгара на сблъсъците между полицаи и протестиращи в метрото. Снимките предизвикаха критики в социалните мрежи, според които са емблематични за президента - милиардер, отдалечен от проблемите на редовите чилийци. Извънредно положение в Сантяго е нещо невиждано от края на диктатурата на Пиночет през 1990 г. Решението за разполагането на военни бе посрещнато с шок в страната, живяла 17 години под военна диктатура, отбелязва Ройтерс. Бронетранспортьори с войници пресрещаха демонстрантите на централните столични площади, а моловете в града бяха затворени, след като в социалните мрежи се появиха призиви да бъдат щурмувани. Горящи барикади от автомобилни гуми бяха издигнати на няколко централни улици, един супермаркет бе опожарен, а полицията на много места използва сълзотворен газ и водно оръдие срещу демонстрантите. Пинера се срещна с министри и кметове от управляващата коалиция за кризисни разговори вчера следобед, а опозиционните лидери призоваха президента да изтегли военните от улиците и да отмени повишението на цените на обществения транспорт. Генералът, отговорящ за сигурността в столицата по силата на извънредното положение, Хавиер Итуриага дел Кампо, заяви, че в някои квартали на столицата се въвежда полицейски час от 22,00 ч. до 7,00 ч. сутринта и че армията ще следи за спазването му.", "date": "2019.10.20", "title": "Извънредно положение в Сантяго, сблъсъци, първи жертви. Заради цената на билета за метрото"}
{"url": "https://clubz.bg/89344-%E2%80%9Epo_baj_toshovo_vreme_beshe_po_dobre%E2%80%9C", "text": "През 1989 г. в Европа станаха исторически промени. Комунизмът рухна и страните от Източна и Централна Европа се освободиха от влиянието на Съветския съюз. През 1991 г. самият СССР престана да съществува, а континентът беше завлядан от оптимизъм. , проведено с подкрепата на германската фондация „Кьорбер”, установява, че мнозинството граждани на страните от бившия социалистически блок приветстват политическите и обществени трансформации, започнали през 1989-а, съобщава „Дойче веле”. Но същевременно невинаги и не навсякъде са доволни от днешната ситуация в своите страни – най-често от икономическото и политическо развитие. Най-положително към промените са отнасят жителите на Полша и бившата Източна Германия – многопартийната система и пазарната икономика одобряват съответно 85% и 85% – и 85% и 83%. Малко по-ниско е одобрението тези два принципа на свободните общества в Чехия – 82% и 76%. Следват Унгария ( ), Словакия ( ) и Литва ( ). Според изследването, в което са взели участие почти 19 хиляди души, най-ниско одобрение за многопартийната система и пазарната икономика в бившите соцстрани, които членуват в ЕС,  . В това отношение сме по-близо до Украйна ( ), отколкото до останалите страни в Европейския съюз. От деветте страни, участвали в изследването – България, Източна Германия, Литва, Полша, Русия, Словакия, Украйна, Унгария и Чехия, – най-високо неодобрение към многопартийната система и пазарната икономика показва населението на Русия – 43% и 38%. България обаче изпреварва дори Украйна и Русия, в отговора на друг въпрос – у нас хората, които смятат, че днес икономическата ситуация е по-лоша, отколкото по времето на комунизма, са най-много – 57%. В Русия са 53%, в Украйна – 54%, а в Полша – 9%. Същевременно сред гражданите в някои от бившите социалистически страни се среща и разочарование – заради загубите на така наречените „семейни ценности”. Все още между Западна и Източна Европа съществува голяма разлика и в отношението към хомосексуалността.", "date": "2019.10.20", "title": "„По Бай-Тошово време беше по-добре“"}
{"url": "https://clubz.bg/89345-trymp_hilyri_poludq", "text": "Президентът на САЩ Доналд Тръмп за пореден път нападна бившия държавен секретар Хилъри Клинтън и негов опонент на последните президентски избори, която обвини редица американски политици във връзки с Русия. Администрацията на Тръмп поднови разследването за мейлите на Хилъри Клинтън \n\t По-рано Хилъри Клинтън заяви в интервю за американска медия, че Русия има компромат срещу президента Доналд Тръмп. Тулси Габард е един от кандидатите на демократите за президентските избори през 2020 година. По време на дебата в Демократическата партия във вторник Габард разкритикува статия на \"Ню Йорк таймс\", в която пише, че тя често споменава руските обществени медии.  ", "date": "2019.10.20", "title": "Тръмп: Хилъри полудя"}
{"url": "https://clubz.bg/89346-ico_hazarta_sybra_stotici_pochitateli_v_berlin", "text": "Над 600 души се събраха в легендарния берлински клуб \"Лидо\", за да видят на живо Ицо Хазарта и да чуят новия му албум \"Неправилен Рап\". Христо Петров, както е рожденото име на звездата на \"Ъпсурт\", не слезе от сцената над два часа и зарадва почитателите си и с превърнали с в легенда негови предишни хитове. За концерта бяха дошли дори специално хора от София. Парчето \"Имам човек\" докара публиката до екстаз. В клуба имаше фенове на \"Ъпсурт\" от първите му години и студенти на не повече от 20. На сцената Ицо Хазарта бе съпровождан от известната диджейка Кас, както и от балет \"Нова\". ", "date": "2019.10.20", "title": "Ицо Хазарта събра стотици почитатели в Берлин"}
{"url": "https://clubz.bg/89337-fandykova_ne_ochakvah_che_lyjata_shte_izmesti_razgovora_za_proektite_na_sofiq", "text": "Това коментира по Нова тв в \"Събуди се\" сегашната кметица на София и кандидатка за нов мандат Йорданка Фандъкова. Тя обясни, че основно има предвид своята опонентка Мая Манолова.  \"Затварят се пликове в студията, затварят се книжки, основно визирам г-жа Манолова. Тя извади проверка ( , която лично аз съм назначила и предала в прокуратурата, защото зная, че никой не е защитен от удара на закона\", каза Фандъкова.  Като пример за заобикаляне на истината тя даде и въпроса дали Манолова има билбордове. На дебата в четвъртък в \"Здравей, България\" независимата кандидатка обясни, че води скромна кампания, няма дори билборд, а Фандъкова я репликира като ѝ посочи, че тя веднага се сеща поне за един.  \"Г-жа Манолова каза, че няма нейни билбордове, това беше лъжа\", каза ѝ в неделя Фандъкова. Фандъкова коментира и друг въпрос, по който често е атакувана - дали тя е истинският управляващ на София. \"Тази плоча се е въртяла и в други кампании, не е нова. Ако госпожа Манолова има неуредени отношения с г-н Борисов, да си ги уредят на друго място. Това е мантра, която се повтаря. Аз си слагам подписа под решенията за града, това е огромна отговорност\", каза кандидатката. \"Лично аз поканих хората от т. нар. гражданска квота и съм им благодарна, че приеха. Партиите трябва да отварят листите си за представителите на гражданите\", смята още Фандъкова. Тя отговори и на въпроса как ще изпълнява програмата си, ако ГЕРБ не получи мнозинство в общинския съвет И се върна на темата за билборда на Манолова, която въпреки че твърдяла, че ще носи отговорност за всичко и ще отговоря пред гражданите, в първия момент, в който възникнал проблем, се скрила зад оправданието, че от една от партиите, които я подкрепят, били решили така. Запитана от кого ще търси подкрепа, ако се стигне до евентуален балотаж на изборите за кмет на София, тя отговори: Тя даде и примери за готвените промени: \"Качествена е промяната, която сме заложили за града със строителството на метрото. То променя града и дава ново качество на живот, не само защото е най-удобният транспорт, а защото е най-екологичният и променя цялата среда. Качествена е и промяната, която ще донесе довеждащият транспорт. Качествена е и промяната, която заложихме и за развитието на едно от най-тежките общински дружества – „Топлофикация”-София. С промяна в закона ще може да се купува газ на по-ниски цени, на по-добри условия, което да доведе до намаляване на цените\", изброи тя..  „Заложили сме в програмата и промени за новите детски градини и детските площадки, както и по отношение на чистотата на въздуха”, допълни Фандъкова. Отбеляза и че през следващия мандат ще се работи в кварталите. \"Ще спасяваме зелени площи без това да означава да нарушаваме правото на собствениците. Ще има по-високи изисквания за паркоместа, за повече разстояние между блоковете, програма за изграждане на квартални паркове\", даде примери тя. По въпроса за чистотата на въздуха, един от сериозните проблеми на града,  Фандъкова отчете: \"Постигнали сме през последните години трайно намаляване на дните с превишаване на замърсяването на въздуха. 2,5 пъти намалихме замърсяването от градския транспорт с мащабната програма, която всички виждат\". Тя допълни, че 60 млн.лв. били осигурени за подмяна на отоплителните инсталации за една трета от домакинствата, които се отопляват на твърдо гориво с газ, електричество и палети. За идеята за въвеждане на бял билет за един ден, в дните с високо замърсяване, тя отбеляза, че това е възможна мярка, но ще е и скъпоструваща - \"около половин милион лева струва един ден, за няколко дни това ще е строителството на една детска градина\". Попитана дали би работила с Мая Манолова, Фандъкова отговори:", "date": "2019.10.20", "title": "Фандъкова: Не очаквах, че лъжата ще измести разговора за проектите на София"}
{"url": "https://clubz.bg/89350-nagrada_%E2%80%9Eangelus%E2%80%9C_za_%E2%80%9Efizika_na_tygata%E2%80%9C_na_gospodinov", "text": "Романът „Физика на тъгата“ на Георги Господинов спечели поредното си отличие – писателят получи за книгата си Европейската награда „Ангелус“ на официална церемония в полския град Вроцлав. Георги Господинов финалист за Европейската литературна награда Angelus Сред лауреатите на приза през годините са били автори като Светлана Алексиевич, Петер Естерхази, Юрий Андрухович, Миленко Йергович, Серхий Жадан, Мартин Полак, Петер Надаш, Йозеф Шкворецки. Доналд Съдърланд озвучава „Физика на тъгата“ Георги Господинов е първият лауреат на отличието от България. Наградата „Ангелус“ е полска международна награда, учредена през 2006 г. Призът се връчва ежегодно за най-добра прозаична книга, написана или преведена на полски от жив автор, чийто произход е от Централна Европа. Водещ критерий за журито е работата му „да се занимава с теми, релевантни на настоящето, които насърчават размисъла и задълбочават познанието на света към други култури“. Освен голямото признание и статуетката, писателят получи и парична премия от 150 хиляди злоти ( ). 20 хиляди злоти се присъждат и на преводачката на „Физика на тъгата“ на полски Магда Питлак. Доналд Съдърланд озвучава „Физика на тъгата“", "date": "2019.10.20", "title": "Награда „Ангелус“ за „Физика на тъгата“ на Господинов"}
{"url": "https://clubz.bg/89351-yunajted_sprq_livyrpul_no_samo_s_raven_na_old_traford", "text": "\"Ливърпул\" загуби първи точки от началото на сезона - 1:1 срещу \"Манчестър Юнайтед\" на \"Олд Трафорд\" от 9-ия кръг на Висшата лига. Но все пак остана непобеден, след като Адам Лалана изравни в 85-ата минута след гола на Маркъс Рашфорд преди почивката. Все пак \"червените\" от \"Анфийлд\" са убедителни лидери в шампионата с шест точки аванс пред \"Манчестър Сити\", който вчера спечели с 2:0 на терена на \"Кристъл Палас\". \"Ливърпул\" игра без Мохамед Салах, а обявеният за сигурен отсъстващ поради контузия Давид де Хеа пази вратата на \"Юнайтед\". В 36-ата минута Маркъс Рашфорд отбеляза гол, който ще продължи да се коментира дълго, както и намесата на ВАР в ситуацията. Малко преди английският национал да отбележи след пробив и пас на Даниел Джеймс, Дивок Ориги от тима на гостите беше фаулиран в центъра на терена, но съдията Мартин Аткинсън си замълча. А в минутите преди това \"Ливърпул\" започна да застрашава вратата на домакините - най-вече чрез Роберто Фирмино. До гола на Рашфорд нямаше чисти голови положения, а най-вече надлъгване. Малко преди почивката отново имаше преглед на ВАР и отново решението бе в ущърб на еврошампиона, но този път справедливо - Садио Мане игра с ръка, преди да вкара топката зад Давид де Хеа. През втората част \"Ливърпул\" повече владееше топката, но без да застрашава сериозно Де Хеа - личеше отсъствието на Мохамед Салах. В същото време контрите на \"червените дяволи\" носеха опасност, но домакините не показаха зрялост в последната фаза. В 85-ата минута резервата Адам Лалана изравни при една от малкото грешки в защитата на \"Юнайтед\". А в последните минути \"Ливърпул\" пропусна пълен обрат - топката мина много близо до лявата греда на Де Хеа при удар на Окслейд-Чембърлейн. Резултатът е справедлив. Серията на \"Ливърпул\" от 17 поредни победи (с миналия сезон) приключи, но лидерът едва ли е недоволен от точката, постигната в края на срещата. И отново се поставя въпросът за ефикасността на ВАР.", "date": "2019.10.20", "title": "\"Юнайтед\" спря \"Ливърпул\", но само с равен на \"Олд Трафорд\""}
{"url": "https://clubz.bg/89334-za_i_protiv_udara_kojto_makron_nanese_na_skopie_i_tirana", "text": "ЕС не бива да се разширява заради едното разширяване. Това бе основното послание на френския президент Еманюел Макрон на последния Европейски съвет. И основен аргумент Франция да блокира даването на дата за започване на преговори със Северна Македония и Албания. Думите му разгневиха дори иначе сдържания председател на Европейския съвет Доналд Туск, който заяви, че Скопие и Тирана имат право на преговори, но други страни не са готови за това. Туск: Скопие и Тирана са готови за преговори. Други страни не са Франция пак е против преговори на ЕС с Тирана и Скопие България със сигурност е от недоволните от това развитие на нещата. Но дали пък Макрон няма известно право в разсъжденията си? И дали България не е една от причините за тях? Нека се върнем в 2007 г., в чийто първи ден страната ни влезе в ЕС заедно с Румъния. На власт у нас тогава бе „тройната коалиция“. Само това словосъчетание, гарнирано с формулата 3-5-8, предизвиква у много българи далеч не най-добрите спомени. Да добавим прословутото дело „Стойков-Николов“ за измами с еврофондове. Ами особено чувствителния за Франция случай „Мартин Борилски“, при който убийците на този български студент в Париж бяха първоначално дори оправдани? Което доведе до извънредна френска намеса, за да влязат престъпниците в затвора. Достатъчен е дори само фактът, че и до днес съществува наложеният от Еврокомисията над България и Румъния Механизъм за сътрудничество и проверка. Все още правосъдието в двете страни е предмет на мотниторинг. За Румъния усилено се говори, че е следващата страна, срещу която може да бъде поискана процедура за активиране на член 7 от Договора за ЕС. Там управляващите по последно вършеха „чудеса от храброст“ и променяха Наказателния кодекс, само и само да отърват от затвора осъдения за злоупотреби лидер на социалистите Ливиу Драгня. На Запад преобладава – и не без основание, мнението, че България и Румъния са приети недостатъчно подготвени в ЕС. Не само споменатите примери, но и десетки други  дават основание за такова мнение. Не са са пренебрегване и проблемите с роми от двете страни, които срещат властите във Франция. Не са случайни и думите на Макрон , че след падането на визите за граждани на Албания се се увеличили случаите нейни граждани да искат убежище във Франция. Отделно от години насам престъпници от Албания или от албански произход пълнят криминалните хроники в Западна Европа. Албания поне е член на НАТО, което в голяма степен гарантира сигурността й срещу нежелани за Запада посегателства. А Северна Македония дори не е в пакта. Ясно е, че за страните от Източна Европа евроинтеграцията е предшествана от влизане в НАТО. Бившата югославска република бе някога „отличник“ и дори получи преди Хърватия статут на кандидат-член на ЕС. Последваха обаче безкрайни скандали, обвинения в корупция, натиск върху правосъдието и овладяване на медиите. Позната картинка. Макар днес Северна Македония наистина да е единствената страна в региона без двустранни спорове със съседите си, има много какво още да се желае. Макрон от Варна: Полша не е тази, която чертае посоката на Европа Но защо говорим за по-новите и бъдещите членки? Я вижте как властите в Полша и Унгария си приемат удобните закони въпреки постоянните предупреждения от Брюксел. При това точно тези две държави първи започнаха реформите, преди още някой да подозира, че Берлинската стена ще падне. Та какво остава за такива като България и Румъния, да не говорим за Северна Македония и Албания? От друга страна, фактът, че Скопие и Тирана не получиха дата за започване на преговори, едва ли е най-правилната стъпка. Защото това неминуемо ще доведе до надигане на антиевропейските сили – поне в Северна Македония. Алтернативата на евроинтеграцията е обръщане на поглед към Москва, а също така и към Белград – последния останал руски „брат“ на Балканите. И това е по-малко лошият вариант – при положение, че смятаме за даденост антисръбските настроения в Албания. Току виж и там се пръкнат някакви нови движения, търсещи някакви алтернативи. Толкова „за“ аргументите на Макрон. Нека обаче да кажем и нещо „против“. Да започнем с това, че кандидатурата на издигнатата лично от него за еврокомисар Силви Гулар бе отхвърлена от Европарламента. Срещу нея се водят две разследвания - на френското правосъдие и на Европейската служба за борба с измамите (ОЛАФ). Гулар е замесена в схема за фиктивно наемане на работа във за своята партия „Демократично движение“. \"Ясно беше, че това ще стане тук\" Макрон сигурно е прав да се опасява от наплива на албанци. Но да сте чули албанец да е извършил терористичен акт в Европа? Не бяха ли френски и белгийски граждани тези, които окървавиха Париж през 2015 г. и летището и метрото в Брюксел през 2016 г.? И не отраснаха ли те в гета като брюкселския квартал Моленбеек? Именно това място в католическа Белгия е наричано „европейската Мека на джихада“, а не някоя затънтена паланка в Албания, където мнозинството от населението е мюсюлманско. Имигранти във Франция редовно извършват погроми. Но тези хора не са нито от Албания, нито от Северна Македония, нито от Марс. А от държави в Близкия изток и Африка – все бивши френски колонии, където се говори френски. Хубаво е да потърсиш проблемите и край себе си, а не само на Балканите. Франция пак е против преговори на ЕС с Тирана и Скопие Макрон от Варна: Полша не е тази, която чертае посоката на Европа \"Ясно беше, че това ще стане тук\"", "date": "2019.10.20", "title": "За и против удара, който Макрон нанесе на Скопие и Тирана"}
{"url": "https://clubz.bg/89289-%E2%80%9Eliteraturovedskiqt_vavilon%E2%80%9C_na_prof_nikola_georgiev_otkys", "text": "Път към Европа ли? Не съм от тях За трета поредна неделя Клуб Z публикува откъси от тритомника, събрал най-доброто от текстовете на проф. Никола Георгиев  . През изтеклите десетилетия литературната наука преживя и резки, и по-трудно забележими промени. Между вторите е следната сравнително безшумна, но неслучайна многостраннообусловена новост: дебелата мисловна преграда между цитата и литературната художественост, издигана било от представата за „пълната“ индивидуалност и самобитност на творбата, било от концепциите за затворения в себе си, самоозначаващ се художествен свят, започна видимо да се пропуква и цитатът като художествена съставка и теоретически проблем привлече по-силно вниманието на изследвачите. Ако цитирането е възпроизвеждане на текст в различен нему контекст, естествено би било в хода на цитатната дейност да се стигне до социалноречево утвърждаване на „готови, възпроизводими единици“, т.е. на това, което френската стилистика преди близо век нарече „клише“. И ако връзката между цитат и клише (без да е изчерпваща!) е така здрава, не е странно, че художественото и теоретическото „възраждане“ на цитата върви успоредно с подобни промени и в областта на клишето. Това от своя страна предизвиква неизбежна двойственост в смисловия и още повече в оценъчния план на тази дума. Според едното гледище клишето продължава да бъде считано за белег на умствена и речева слабосилност, за оръдие на „безличния мозък и интелектуалното раболепие“ (Реми дьо Гурмон). С него най-често се свързват недъзите на отделни стилове (журналистическия, административния и др.), с него се запълва една важна празнина в регистъра от отрицателни епитети на литературната критика. В духа на това отношение например и Норбърт Винер потърси антипода на информационно наситените „прекрасни стихове“ в клишето... За отношението на специализираното литературно мислене пък може да се съди не само по многобройните преки отрицания, но и по косвените утвърждения на клишето. Особено интересен в тази насока е случаят с книгата на Курциус „Европейската литература и латинското средновековие“: в разрез с декларираното от автора становище приведеният материал очертава постъпателно спадане на дела на „общите места“, topoi, в художествената литература. Това е едната – и по-добре познатата – страна, разбиранията за клишето. В наши дни обаче се развива и друго – ако не положително, то поне неутрално отношение към него. Подтикът идва от новото, по-гъвкаво разбиране за ролята на оригиналността в художествения израз, но най-вече от новия, функционалния подход към клишето. В светлината на този подход съвременният литературовед, без да влиза в спор с Винер, би предпочел да каже, че клишето може да стане носител на художествена информация, не по-малка от тази на прекрасните стихове...  Обрата в отношението към цитата и клишето определихме по-горе като обусловен, и то многостранно обусловен. Ето тезисно изложени няколко от многото обуславящи фактори.  \n\tЗагуби научен престиж линията Хердер – Хумболт – Кроче – Фослер – Вайсгербер в езикознанието, пък и в литературознанието. Гледищата за единството между „чувство“ и език, „дух“ и език, „импресия“ и „експресия“ (или между ситуация и речева реакция, както е в частност при операционализма) отстъпиха далеч назад под натиска на данните за опосредствената и вероятностната природа на мисловно-речевия механизъм.  Схващанията за свободната езикова воля и за единичната неповторимост на речевия израз не устояваха в условията на съвременното езиковедско мислене като цяло (особено силни се оказаха ударите от страна на пораждащата граматика и структурализма). При цялата си жилавост в отстъпление е представата, която абсолютизира единичното, „неповторимото“ на литературната творба и нейния израз в частност. За такъв обрат в литературното мислене допринесе и усиленият в последно време интерес към средновековната литература и фолклора, защото получените резултати припомниха за позабравеното единство между индивидуалната самобитност на творбата и нейното преливане в потока на литертурния процес.  Тези промени намериха израз, на свой ред активиращ ги, в малко изненадващото от пръв поглед съживяване на науката или поне на термина „реторика“. И макар предугаждането на Хаим Перелман от 1958 г. за бляскавото бъдеще на реториката, общо взето, да не се сбъдна, и макар че, както признава един от ратниците на старо-новата наука, днес терминът „реторика“ има толкова значения, колкото и хора го употребяват, излизането на реториката на научното поприще е доказателство, че за цитата и клишето също са настъпили нови изследователски времена.  В художествената литература и в литературознанието си проби път концепцията, че творбата е съчетание от текст и метатекст, което най-общо се родее с механизма на цитирането. Но ако тя все пак си остана в кръга на елитарните писатели и на отделни литературоведски школи (между тях и на парижкия структурализъм), друго едно художествено обстоятелство и друга една концепция увлякоха нашироко творци, читатели и изследвачи. Някъде от Първата световна война насам цитатността отново рязко повиши относителния си дял в художествената литература и започна да се проявява в облик и функции, които са малко проучени, а дори и малко осъзнати като цитатни по природа. Въпросите за „чуждото слово“ в художествената литература и за вторичността на художествената знакова система се оказаха само малка част от проблемите, които ни носи новата ситуация.  Път към Европа ли? Не съм от тях В обратимо единство с всичко това разшириха обема си, промениха конотацията си и станаха по-гъвкави понятията цитат и клише. На тази ситуация е отзвук и настоящият труд. Негова тематична основа са четири прости типа „чуждо слово“ и боравенето с него в речта на литературния герой. Някои от тези типове са традиционно утвърдени фолклорни жанрове, други едва в последно време (и не без спорове) проникват в полезрението на фолклористиката. Така, без да е фолклористичен в главната си насока, трудът трябваше да включи поне един раздел от тази наука – паремиологията. Проблемно разнороден, той има ако не постигната, поне нескриваната амбиция да извлече от изследвания материал някои по-общи исторически и теоретически изводи: за развойните отношения между фолклор и лично творчество, за природата на сдвоените образи и в частност на двойката слуга и господар, за така наречения тук „цитиращ човек“ (homo citans) в литературата.  \n\t  Път към Европа ли? Не съм от тях", "date": "2019.10.20", "title": "„Литературоведският Вавилон“ на проф. Никола Георгиев (ОТКЪС)"}
{"url": "https://clubz.bg/89343-shervam_sledovatelno_sym", "text": "Това пише Дони О'Съливан, редактор на изданието \"Си Ен Ен Бизнес\", в началото на своя разказ за това как е позволил на хакер да влезе в живота му с няколко елементарни стъпки.  Всичко започва на последното издание на   в Лас Вегас, САЩ, една от най-големите хакерски конференции в света. О'Съливан е там, за да отрази посланията на т. нар. \"бели хакери\" към големите корпорации и правителства -  Там, някъде измежду различните панели, се запознава с  Три години подред е победител в конкурс, в който хакерите атакуват компания на живо пред стотици хора.  \"Бял хакер\" в действие: има желаещ да провери системата за разпределение на делата Тобак е специалист по т. нар. от специалистите \"социално инженерство\". Работата ѝ е свързана с добронамерено проникване в системите на големите корпорации, засичането на уязвимости и навременното алармиране за запушването на дупките. Използва както свои собствени софтуерни разработки, така и широкоразпространени приложения от всекидневния ни живот.  Хакерът вади телефона си, последен модел на най-разпространения смартфон в света, и буквално за около 10 минути успява да получи домашния адрес, телефонния номер и да открадне трудно спечелените хотелски точки на О'Съливан. Всичко това без да разполага с паролите му и без да се налага да прониква в имейл адреса му.  Тобак обяснява, че всичко това е направила като използвала информация, която намерила онлайн - например с кои авиокомпании лети обикновено О'Съливан и в какви хотели отсяда. Всичко това е възможно поради една причина - репортерът туитва за тях твърде често.  Следваща стъпка: Тобак звъни на някои от тези любими на О'Съливан компании,  .   Хакерът, използвайки вече споменатия софтуер, звъни на компания за мебели. Тобак твърди, че е жената на жертвата и че иска да провери дали фирмата има правилния адрес на семейството, преди да направи поредната поръчка. Нарочно дава грешен адрес и човекът от другия край на телефона я коригира с пълния и истински домашен адрес на О'Съливан. Хакери удариха и Уикипедия Същото, с различни средства, се случва със самолетни компании, банкови институции, административни представители, хотелски вериги. Всички те предават личните данни на своите клиенти, убедени, че разговарят именно с тях.  Всъщност точно това е работата на \"белите хакери\" като Тобак: опитват се накарат компаниите да спрат да мислят толкова за улесненията на своите клиенти, а да започнат да изграждат много по-сигурни мрежи за верификация на данните. На последния ДЕФКОН основната тема е точно тази - време е корпорациите и големите компании да подобрят своите процеси за удостоверяване на самоличността по телефона. Една от основните ѝ идеи, които се опитва да наложи, е следната: когато клиент се свърже с компанията по телефона и иска да направи някаква промяна по своята заявка, да не се търси просто датата на раждане, за да се потвърди самоличността, както сега. Тобак предлага да се изпраща код на телефона или имейл адрес и когато той пристигне, клиентът да го прочете пред служителя.  Това обаче е много по-лесно да се каже, отколкото да се изпълни. Често авиокомпаниите например получават обаждания от клиенти, които са в спешна ситуация от тяхното пътуване. Ако започнете да молите клиентите да отделят допълнително време да четат кодове по телефона, които не винаги пристигат бързо, рискувате да ги загубите в бъдеще.  НАП оспорва глобата за теча на лични данни. Щяла да съди... хакерите Опитът му от последния ДЕФКОН му доказва, че докато влизането в нашите социални профили или имейл акаунти е сравнително трудно - често се иска освен парола и втори код, който изпраща текстове на нашия телефон, то цели други групи от нашия всекидневен живот са в сериозен риск от пробив.  Междувременно Рейчъл Тобак и нейните колеги - цяла плеяда от \"бели хакери\", продължават борбата си да накарат компаниите да погледнат по-сериозно на личните данни на своите клиенти.  Хакери удариха и Уикипедия НАП оспорва глобата за теча на лични данни. Щяла да съди... хакерите", "date": "2019.10.20", "title": "\"Шервам, следователно съм\""}
{"url": "https://clubz.bg/89339-19_chasa_i_16_minuti_vyv_vyzduha", "text": "Австралийският авиопревозвач \"Куонтас\" (Qantas) извърши най-дългия полет на пътнически самолет без междинно кацане, съобщи ДПА, предава БТА. Самолет \"Боинг 787-9 Дриймлайнър\", с 49 пътници и кабинен екипаж, измина разстоянието от 16 200 км от Ню Йорк до Сидни за 19 часа и 16 минути. Той излетя в петък през нощта от нюйоркското летище \"Джон Ф. Кенеди\" и кацна тази сутрин на аерогарата \"Кингсфорд Смит\" в австралийския град. За да не се налага междинно спиране за презареждане, самолетът излетя с пълен резервоар, малък брой пътници с ограничено количество багаж и с празни товарни отделения. Полетът бе само пробен, но \"Куонтас\" цели да пусне редовни директни полети от Брисбейн, Сидни и Мелбърн до Лондон и Ню Йорк. Най-дългият редовен полет в света в момента е от Сингапур до Нюарк в щата Ню Джърси (18 часа и 30 минути) и е изпълняван от Сингапурските авиолинии. Учени направиха по време на полета тестове за мозъчната дейност, нивата на мелатонин и степента на бдителност на пилотите и кабинния персонал. За пътниците, повечето от които хора от ръководството на авиокомпанията, журналисти и учени, бяха организирани упражнения. Часовете за сервиране на храната, включването и гасенето на светлините в пътническия салон бяха съобразени така, че пътниците да могат по-лесно да се справят с умората от дългия полет и да се адаптират по-лесно към смяната на времето след кацане. При пристигането в Сидни главният изпълнителен директор на \"Куонтас\" Алан Джойс каза, че това е исторически момент за компанията му и за авиацията като цяло.", "date": "2019.10.20", "title": "19 часа и 16 минути във въздуха"}
{"url": "https://clubz.bg/89340-cik_borisov_vozi_kandidat_sys_slujeben_djip_tova_e_narushenie", "text": "Премиерът Бойко Борисов вози в служебен автомобил (прословутия джип) кандидат за кмет от ГЕРБ, събеседва с него, обикаля обекти и излъчва на живо във фейсбук - това все пак може да е нарушение на Изборния кодекс в частта за ограниченията за предизборната агитация. Това става ясно от решение на ЦИК, с което се отменя и връща решение на Общинската избирателната комисия във Велико Търново. Жалба срещу премиера за погазване на поне два текста от Изборния кодекс -  , бе подадена от представителя на БСП за България, АБВ и Д21  в Търново. Поводът обиколка на Борисов в работно време и в качеството му на министър-председател с кандидата за кмет на града от ГЕРБ Даниел Панов. Последният бе кмет досега, но според изборните правила той не представлява община Велико Търново от момента на регистрация за изборите. След нея е длъжен да излезе в отпуск, а реално действащ кмет, който представлява общината (в това число и пред изпълнителната власт) е някой от зам.-кметовете.  БСП с жалба: Борисов агитира незаконно в работно време със служебна кола ОИК-Велико Търново обаче постанови по жалбата от левицата, че нарушения няма... защото фейсбук и профилът на премиера там не е \"медийна услуга\" по смисъла на закона, откъдето следвало, че неправомерна агитация няма. Останалите обстоятелства - ползване на служебен автомобил безплатно с цел агитация, така и не са били обсъдени от местните изборни надзорници. Или поне това не е отразено в решението им.  Борисов събеседва с кандидат от ГЕРБ във фейсбук? Това не е агитация От обединената левица в Търново очаквано се обърнаха с жалба до ЦИК. А от решението по нея става ясно, че ЦИК не е съгласна с аргументите и решението на местната изборна комисия: Централните изборни надзорници обясняват, че наистина ОИК-Велико Търново не е изследвала в цялост изложената в сигнала към нея фактическа обстановка и е мотивирала решението си единствено с аргумента, че данни за извършеното нарушение се съдържат само във фейсбук страницата на министър-председателя. Припомня се и още едно правило от Изборния кодекс - а именно, че фейсбук профилите наистина не са \"медийна услуга\", но... и в това има изключение - \"медийна услуга\" са страниците на медии (печатни и електронни) в социалната мрежа. Освен това изборната комисия в Търново не е изяснила със сигурност, \" Централната комисия дори открива още едно потенциално нарушение на изборните правила - което не е отразено в сигнала на БСП за България и коалиционните им партньори. А именно:  ЦИК постановява, че решението на ОИК-Велико Търново е незаконосъобразно и следва да бъде отменено. Преписката е върната обратно в местната изборна комисия и се иска ново произнасяне, но като се съобразят аргументите на ЦИК, описани по-горе.  Но... въпросното решение на практика е подкрепено от по-малко от 2/3 от присъстващите членове на ЦИК. В тази ситуация е твърде вероятно казусът в крайна сметка да стигне до административния съд.  Ако в крайна сметка нарушение на изборните правила от премиера Бойко Борисов и останалите участници в сюжета бъде окончателно установено, наказанието е  Борисов събеседва с кандидат от ГЕРБ във фейсбук? Това не е агитация", "date": "2019.10.20", "title": "ЦИК: Борисов вози кандидат със служебен джип? Това е нарушение"}
{"url": "https://clubz.bg/89331-izpit_s_kartonena_kutiq_na_glavata_ne_e_fejk", "text": "Индийско училище надмина всичко виждано досега като мерки срещу преписването. В социалните медии се появиха странни снимки, на които се виждат ученици с картонени кутии на главите. Фотографиите са от изпит по химия в колежа \"Бхагат\" в Хавери, щата Карнатака, съобщава Би Би Си. Отпред картонените кутии все пак са изрязани.       Снимките предизвикаха вълна от отрицателни реакции и присмех. От колежа бяха принудени да се извинят за инцидента. Училището решило да пробва нестандартния подход в битката срещу преприсвачите като експеримент, били го видели на друго място. Според представител на колежа това било направено със съгласието на учениците, като те дори си донесли свои собствени кутии. Нямало никаква принуда, даже някои от учениците не ги сложили. \"Някои ги махнаха след 15 минути, други - след 20 минути, а след час ние помолихме останалите да си ги свалят\". Тази практика е прекратена, властите на щата я разкритикуваха, а масово в коментарите тя беше определена като \"нечовешка\" и \"нехуманна\". Индия: Родители висят по стените на училище, за да подсказват на изпит В Индия доброто представяне на изпити, които по принцип не са никак лесни, е изключително важно. Затова и преписването също е достигнало особени размери и е стар проблем. Преди години една снимка обиколи медиите по света като илюстрация на тая практика..Тогава измамите достигнаха нови висоти - в някаква степен съвсем буквално - тогава по време на изпита за 10-и клас стотици родители и роднини на учениците виснаха по прозорците на училищна сграда, за да подсказват.  Да се преписва е честа практика особено в отдалечените селски райони на Индия, където работата в държавните учреждения, както и местата за колеж са ограничени, а желаещите са твърде много. Много ученици отпадат от училище в горните класове, защото се провалят на изключително трудните стандартизирани тестове за 10-и и 12-и клас. Според експерти преписването и изпитните измами са просто симптом за дълбоката криза в индийското образование.", "date": "2019.10.20", "title": "Изпит с картонена кутия на главата. Не е фейк"}
{"url": "https://clubz.bg/89336-teodor_ushev_s_vyzmojnost_otnovo_da_se_bori_za_oskar", "text": "Теодор Ушев може да има шанс отново да се бори за \"Оскар\". Новият му филм „Физика на тъгата“ по романа на Георги Господинов e едно от предложенията, сред които Канада ще избере своя кандидат за категорията късометражен филм на наградите на Академията. В момента той се представя по света и вече има 5 награди от 4 престижни фестивала: Торонто, Ванкувър, Отава, Монреал.  Теодор Ушев вече беше номиран един път за престижната филмова награда - за \"Сляпата Вайша\", отново по текст на Георги Господинов. Какви са шансовете на „Сляпата Вайша“ за \"Оскар\"?", "date": "2019.10.20", "title": "Теодор Ушев с възможност отново да се бори за \"Оскар\""}
{"url": "https://clubz.bg/89338-real_madrid_padna_za_pyrvi_pyt_i_otstypi_vyrha", "text": "\"Реал\" (Мадрид) загуби от \"Майорка\" с 0:1 в деветия кръг на Ла лига и отстъпи върха на големия си съперник \"Барселона\". Каталунците събраха 19 т. при успеха над \"Ейбар\" като гости, а \"белите\" останаха с една по-малко. \"Реал\" игра слабо на терена на \"Майорка\" и заслужено записа първото си поражение в първенството на Испания този сезон. Лаго Жуниор се разписа още в седмата минута. В следващите минути домакините продължиха да играят по-добре, а \"Реал\" застраши вратаря им едва в края на полувремето чрез Карим Бензема. След почивката \"лос меренгес\" имаха териториален превес, но само толкова. Контрите на \"Майорка\" бяха доста по-опасни, а резултатът остана без промяна. По-рано \"Барселона\" разби скромния \"Ейбар\" на неговия стадион - 3:0. Головете реализираха Антоан Гризман в 13-ата, Лео Меси в 58-ата и Луис Суарес в 66-ата. Това е първият случай, в който трите големи звезди в атаката на Барса вкарват в един мач.", "date": "2019.10.20", "title": "\"Реал\" (Мадрид) падна за първи път и отстъпи върха"}
{"url": "https://clubz.bg/89347-es_zapochva_procedura_po_ratifikaciqta_na_sdelkata_s_london", "text": "Страните членки на ЕС откриха пътя пред Европейския парламент за ратификация на споразумението за излизане на Великобритания от блока, постигнато миналата седмица с британския премиер Борис Джонсън. Те обаче не са взели решение по исканото от Лондон отлагане на Брекзит за след 31 октомври, предаде ДПА, съобщава БТА. На кратка среща с главния преговарящ на ЕС за Брекзит Мишел Барние посланиците на страните членки в ЕС официално дадоха началото на процеса по ратификация, съобщиха дипломатически източници, пожелали анонимност. Те обърнаха внимание на искането за отлагане на Брекзит, представено снощи, каза един от дипломатите. През следващите дни председателят на Европейския съвет Доналд Туск ще се консултира с европейските лидери по молбата, взимайки предвид случващото се от британска страна, допълни той. Той допълни, че не е изключено двете страни да ратифицират споразумението до 31 октомври, отбелязвайки, че би могло все пак да има \"техническо\" удължаване\" за приключване на процеса. Джонсън поиска от Брюксел отсрочка на „Брекзит“. С неподписано писмо Британският и Европейският парламент трябва да ратифицират сделката по Брекзит, с която ще бъде заменено по-рано договорено споразумение, отхвърлено от британските депутати, преди 31 октомври, за да се гарантира плавното, организирано излизане на Великобритания от ЕС. Определеният график обаче е под въпрос, след като вчера депутатите в Лондон отложиха първоначалното гласуване на споразумението. Тази стъпка принуждава Джонсън да иска тримесечно отлагане на Брекзит, но той лично е срещу това. Сделката на Джонсън? Не и днес. (ВИДЕО) Председателят на Европейския съвет получи три писма от Лондон - неподписано от премиера ксерокопие на законодателния текст, задължаващ правителството да поиска отлагане с три месеца, обяснителна бележка от посланика на Великобритания в ЕС Тим Бароу, че документът се изпраща изрично по инициатива на парламента, и лично писмо, вече с премиерския подпис, в което той заявява, че не желае отсрочка. Според споразумението за Брекзит европейските закони ще важат за Великобритания през един преходен период. Без споразумението Брекзит може да доведе до краткосрочен хаос и неизвестност за гражданите и компаниите. Сделката на Джонсън? Не и днес. (ВИДЕО)", "date": "2019.10.20", "title": " ЕС започва процедура по ратификацията на сделката с Лондон"}
{"url": "https://clubz.bg/89335-djonsyn_poiska_ot_bryuksel_otsrochka_na_%E2%80%9Ebrekzit%E2%80%9C_s_nepodpisano_pismo", "text": "В Брюксел е получено писмо от британския премиер Борис Джонсън, в което той моли за отсрочка на „Брекзит“след 31 октомври. Новината съобщи в туитър председателят на Европейския съвет Доналд Туск.   Писмото е получено час преди полунощ брюкселско време (полунощ българско). Сделката на Джонсън? Не и днес. (ВИДЕО) Постигнато е споразумение за \"Брекзит\". Без твърда граница в Ирландия Британският парламент задължи вчера Джонсън да изпрати писмо до ЕС, след като прие поправката „Летуин“. Първата реакция на премиера бе, че няма да спази закона. Изпращането на писмото не означава непременно, че Великобритания няма да напусне ЕС в края на месеца. Споразумението, постигнато между 27-те страни членки и Обединеното кралство на 17 октомври, обаче трябва да премине през сложна законодателна процедура. Джонсън бе обвинен, че ползва \"наръчника на Тръмп\", след като вчера изпрати в Брюксел неподписано писмо до ЕС, което проформа иска отсрочка за Брекзит, предаде ДПА, съобщава БТА. Председателят на Европейския съвет е получил три писма от Лондон, потвърди източник от ЕС - неподписано от премиера ксерокопие на законодателния текст, задължаващ правителството да поиска отлагане с три месеца, обяснителна бележка от посланика на Великобритания в ЕС Тим Бароу, че документът се изпраща изрично по инициатива на парламента, и лично писмо, вече с премиерския подпис, в което той заявява, че не желае отсрочка. \"Това е направо от наръчника на Тръмп и Борис Джонсън трябва да бъде спрян\", написа в Туитър опозиционният лейбъристки депутат Дейвид Лами. Депутатката от Шотландската национална партия Джоана Чери нарече в туит действията на Джонсън \"жалки\". Чери, която е внесла съдебен иск срещу плановете на Джонсън за Брекзит на 31 октомври, напомни, че Върховният съд на Шотландия ще разгледа утре иска, целящ да принуди Джонсън да спази т. нар. \"Закон Бен\". Трите документа бяха публикувани от британски медии и политици. \"Макар да съм готов, че Европейският съвет ще се съгласи с молбата, изпратена по искане на парламента, или ще предложи алтернативен срок за удължаване, от момента, в който станах премиер-министър, аз ясно съм изказвал своето становище, че по-нататъшно отлагане ще навреди на интересите на Великобритания, на нашите партньори в ЕС и на отношенията между нас\", заявява Джонсън в личното писмо до Туск, като изразява готовност да пристигне на извънредна среща на върха на ЕС, която може да се наложи за утвърждаване на отсрочката, за да изложи лично позицията на британското правителство. Джонсън също така подчертава, че кабинетът е готов да продължи по график подготовката за Брекзит според условията на споразумението, договорено с Брюксел на срещата на 17 октомври, и изразява надежда, че европейските лидери ще съдействат за осъществяването му и също ще предприемат необходимите стъпки, за да може разводът да се състои на 31 октомври. \"Макар че бих предпочел резултатът от днешното заседание (на Камарата на общините) да беше друг, от началото на следващата седмица правителството ще продължи да се стреми да постигне ратификация на споразумението и утвърждаване на необходимите законодателни елементи. Уверен съм, че ще завършим този процес до 31 октомри. В действителност мнозина от тези, които днес гласуваха против правителството, изразяват готовност да подкрепят сделката и да съдействат за незабавната й ратификация\", гласи текстът, цитиран от британските медии. Копия са изратени до председателя на ЕК Жан-Клод Юнкер, председателя на ЕП Давид Сасоли и до членовете на Европейския съвет. отбелязва ТАСС. Посланиците на страните членки в Брюксел се събират рано тази сутрин, за да обсъдят официален отговор на британската молба. Може да отнеме няколко дни, докато 27-те финализират решението си, отбелязват агенциите. Постигнато е споразумение за \"Брекзит\". Без твърда граница в Ирландия", "date": "2019.10.20", "title": "Джонсън поиска от Брюксел отсрочка на „Брекзит“. С неподписано писмо"}
{"url": "https://clubz.bg/89332-da_stypish_v_botusha_na_alosha", "text": "Да погледнеш Пловдив и света през очите на 10-метровия каменен Алексей Иванович Скурлатов – войника, който символизира Съветската армия и стъпването ѝ в България, в града под тепетата. Това мултисетивно изживяване предлага с нов свой проект художникът Петко Дурмана – в продължение на поредица от сесии той поднася на желаещите възможността да влязат за момент в ботушите на Альоша. Ближи си \"Альоша\". Или как историята се претопява в устата За разлика от обичайния дебат за социалистическите паметници, в който обществото се разцепва на полярни групи от страстно симпатизиращи и яростно отричащи, „Да бъдеш Альоша“ на Дурмана не прави разлика между отношението на участниците към темата и предлага и на двете групи да прецизират своите чувства, като погледнат за момент през очите на Альоша. Альоша на 60 години: молебен на Николай Пловдивски и сепаратистки знамена от Източна Украйна Усещането за размяна на телата с паметника става чрез съчетанието на три различни сензорни стимулации – зрение, допир и звук. С помощта на очила за виртуална реалност участникът вижда от гледната точка на монумента ( ), усеща допир по крака си едновременно с докосването на крака на паметника ( ) и слуша инструкциите на автора, които синхронизират двете докосвания. „Да бъдеш Альоша“ е основан на няколко научни експеримента – извънтелесното преживяване илюзията за гумената ръка и концепцията за размяна на телата. Альоша на 60 години: молебен на Николай Пловдивски и сепаратистки знамена от Източна Украйна", "date": "2019.10.20", "title": "Да стъпиш в ботуша на Альоша"}
{"url": "https://clubz.bg/89257-krivorazbranoto_dqsno_i_krivorazbraniqt_zapad", "text": "Криворазбраното дясно и криворазбраният Запад. Крайно време е да ги разберем правилно. Не е дясно, казват някои, да се бунтуваш, когато властта увеличава публичните разходи, когато бърка допълнително в джоба на гражданите в своя полза. Едва ли не всеки десен трябва да приема безропотно всяко увеличение - на данъци, такси, цени и т. н. Напротив, няма нищо по-дясно от това да си недоволен, когато държавата те товари. Свиването на публичните разходи с цел у гражданите да остават повече пари, оптимизирането на администрацията - това са възможно най-десните политики. И фактът, че почти няма българско правителство в последните 30 години, което да е провеждало подобна политика, е доста показателен за това имало ли е въобще истинска десница на власт у нас. Не е дясно, казват някои, да изискваш от работодателя си да ти увеличи заплатата. Едва ли не всеки десен трябва да си мълчи и да е благодарен, че изобщо има някаква работа. Факт - настояването за по-високи заплати е ляво, ама истинско ляво, европейско ляво. Не като нашенското ляво на \"Позитано\" 20, което обслужва неколцина олигарси и е пета колона на Москва. От друга страна обаче и в подобно поведение могат да се открият десни елементи. Ако приемем, че наемните работници са предприемачи, чиито продукт са техните умения и труд, то съвсем нормално е те да се опитват да продават този продукт на възможно най-високата цена. И когато тук им се плаща малко, а отношението към тях е като към роби, те да отиват да работят в ЕС. Така правят всички предприемачи. Освен това отново стигаме до момента, в който е хубаво гражданите да имат повече пари. Защото това предполага повече възможности за правене на бизнес - типично дясно въжделение. На босия цървулите няма как да вземеш, независимо колко ти е добър продуктът, който се опитваш да му продадеш. Трябва да се отбележи, че сегашният премиер Бойко Борисов, който по етикет се води десен политик, в последните месеци демонстрира, че разбира колко е важно хората на наемния труд да получават по-високи заплати. Докато обикаля с джипа и открива заводи, фабрики и цехове, той не пропуска да напомни на работодателите да дават по-високи заплати. Може да е само пиар, но все пак Борисов е първият премиер, който го прави. Преди него всички, включително такива, които по етикет са леви, изтъкваха евтината работна ръка като основно предимство на България за привличане на инвестиции. Спорно е дори доколко плоският данък е дясна политика. Както е известно, периодично американски милиардери публично заявяват, че искат да плащат колкото е възможно по-високи данъци. Нима тези хора са комунисти? Не, разбира се. Те са практични бизнесмени, които знаят, че няма как да бъдат щастливи, ако са обкръжени от недоволни от живота си хора. Нашенските бизнесмени имат доста път да извървят, докато стигнат до това ниво. Що се отнася до Запада. Няма нищо западно в това да си създаваш идоли, дори те да са Брюксел, Лондон, Вашингтон. Хората на Запад са събаряли идоли, рязали са кралски глави, бунтували са се срещу папи... И това са били първите им стъпки, за да стигнат днешното си положение на образец за целия свят. У нас, за съжаление, често Западът се представя като идол, който трябва само и единствено да се обожествява. При това от хора, които имат репутацията на \"умни и красиви\". Последният такъв случай бе покрай расисткия скандал на мача България - Англия. Случилото се на трибуните, разбира се, не трябва да се подценява и мерки срещу него трябваше да се вземат още преди години. Да се твърди, че у нас изобщо няма расизъм, също е невярно. Но е факт, че точно Англия - бивша колониална империя, която в последните години разтърси целия европейски ред с Брекзит само и само за да изгони нежеланите емигранти - да се прави на най-големия защитник на хората с цвят на кожата, различен от белия, е меко казано, лицемерие. Трябва да се признае, че статии в този дух, се появиха дори в английската преса, при това в сериозни издания. Мнозина нашенски умнокрасивци обаче обявиха едва ли не за интелектуални дегенерати всички българи, които обърнаха внимание на този факт. Изключително опасно в България е демокрацията да се промотира само и единствено като привнесен от Запада продукт. На нашенските умнокрасивци това също им се случва твърде често. Би било добре, например, европейският мониторинг да отпадне като основен аргумент в публичния дебат за съдебната реформа. Основното, което трябва да се изтъква е, че върховенството на закона е най-важното условие, за да се развива една държава. Цитати от Васил Левски например, който има не едно и две изказвания в тази посока, ще свършат много повече работа, от цитирането на докладите на ЕК. С влизането си в ЕС и с установяването на демокрацията ние днес не просто се измъкнахме от комунизма. А реализирахме идеала на възрожденците ни. Това е най-важното за нас, а не какво ни казват от Брюксел. Всеки, който ни дърпа към Евразия или отрича върховенството на закона, е най-обикновен национален предател. Няма нищо западно и в това да хулиш безогледно собствения си народ. Едва ли ще чуете някой англичанин, германец, французин, италианец, да говори как всички англичани, германци, французи, италианци са невиждани по целия свят тъпанари. Докато у нас подобно говорене продължава да се възприема като висша проява на интелигентност. Освен това  изниква един въпрос - кой има интерес от това българите да мислят сами за себе си, че са глупави и неспособни да се оправят сами. Отговорът на този въпрос би трябвало да се търси в посока североизток, не в посока запад.", "date": "2019.10.20", "title": "Криворазбраното дясно и криворазбраният Запад"}
{"url": "https://clubz.bg/89349-mediana_35_na_sto_prednina_za_fandykova_pred_manolova", "text": "27,8 на сто за Йорданка Фандъкова. 24,3 на сто за Мая Манолова.. Балотажът между двете опонентки към момента изглежда като най-възможния изход от първи тур. Това сочат данните от изследване на , огласено в неделя Трети е кандидатът на Демократична България Борислав Игнатов, който се задържа около 10-те процента в различните изследвания, в това за него биха гласували 9,4 на сто от избирателите в София. Четвъртата позиция е за Ангел Джамбазки от ВМРО с 5,1 на сто. Изненадващо от \"Медиана\" отреждат петата позиция на Волен Сидеров, който записа началото на кандидаткметската си кампания с крупен скандал в жив ефир в предаването \"Референдум\" на БНТ. За него, твърдят от агенцията, биха гласували 4,3 на сто от столичани.  Следва Георги Кадиев с 1,8 на сто, а кандидатът на \"Спаси София\" Борис Бонев е чак седми с 1,5 на сто. В повечето огласени досега данни на другите агенции Бонев е твърдо пети. \"Така нареченият патриотичен вот е практически поделен почти поравно между Ангел Джамбазки и Волен Сидеров – съответно четвърти и пети в кметската надпревара. Прави впечатление, че Георги Кадиев успява да отцепи близо 2% от симпатизантите на БСП, които заявяват, че биха гласували за него, а не за кандидата, подкрепен от партията\", се казва в коментар на \"Медиана\". \"Маркет линкс\": Манолова - фаворит, Фандъкова изостава само с 0,1 % Неуморният кандидат Минчо Христов е след Борис Бонев с 1,1 на сто, а Десислава Иванова ще вземе този път 0,9 на сто, сочи моментната снимка на нагласите в София седмица преди изборите на 27 октомври. \"В столицата доминират обществените нагласи за промяна на кмета, но най-малкото на първия тур на изборите те няма да се консолидират около един претендент. Гласовете за промяна се разпръскват в широк диапазон от кандидати. Това дава добри шансове за настоящия кмет, зад който застава напълно консолидираната партия ГЕРБ. Данните показват практически 100% консолидация на симпатизантите на ГЕРБ зад кандидатурата на Йорданка Фандъкова\", коментират още от \"Медиана\". 22, 7 на сто твърдят, че няма да гласуват за кмет на столицата. \"Алфа рисърч\": Фандъкова води пред Манолова с 1,7 на сто Засега изглежда, че общинският съвет ще бъде съставен от много широк спектър политически формации и в него ще присъства 10-11 политически сили. Данните показват, че ГЕРБ ще има най-голяма група, но ще бъде далече от формиране на мнозинство и възможност за доминация в общинския съвет. За листата на ГЕРБ-СДС биха гласували 25,8 на сто от столичани, за БСП - 20,3 на сто. \"Демократична България\" би взела 9,6 на сто. Следва ВМРО с 5,2 на сто, \"Атака\" с 3,5%, АБВ - 1,5%, \"Партия на зелените\" - 1,3%, \"Движение 21\", \"Възраждане\", \"Воля\", \"Алтернатива на гражданите\" с 0,9 на сто. \"На базата на това изследване не може да се прогнозира крайният резултат от кметската надпревара. До голяма степен всичко зависи от това дали ще наблюдаваме консолидация на гласовете за промяна – накъде ще се насочат избирателите на Игнатов, Джамбазки, Сидеров, Кадиев, Бонев и другите – или пред урните ще отидат само твърдите привърженици на оставащите в състезанието кандидати. (Във втория случай Йорданка Фандъкова ще победи поради пълната консолидация на ГЕРБ зад нейната кандидатура)\", отбелязват от агенцията. На изборите на 27 октомври може да се очаква висока изборна активност  - близо 60 % от избирателите вероятно ще гласуват, смятат от \"Медиана\". \"Алфа рисърч\": Фандъкова води пред Манолова с 1,7 на сто", "date": "2019.10.20", "title": "\"Медиана\": 3,5 на сто преднина за Фандъкова пред Манолова"}
{"url": "https://clubz.bg/89348-krasen_kralev_otreche_da_ima_ambicii_za_shefskoto_mqsto_v_bfs", "text": "Министърът на спорта Красен Кралев отрече да има амбиции и намерения да се кандидатира за президент на Българския футболен съюз. Какво ще направи изпълкомът на БФС  Борислав Михайлов официално подаде оставка Името на Кралев неофициално от доста време се спряга като възможен шеф на БФС. Подобни предположения се засилиха след като Борислав Михайлов беше принуден да подаде оставка преди дни. УЕФА, ФИФА... (фафа, фуфа..) и един редактиран текст във фейсбук Красимир Балъков подаде оставка от националния отбор (СНИМКИ) Имало достатъчно кадърни хора във футболните среди и кадърни мениджъри, които щели да се справят със задачите в БФС. Той заяви още, че държавата не е безразлична към този вид спорт, като ролята ѝ е да подпомага особено детско-юношеските школи. Кралев отказа да коментира кризата в българския футбол в момента, тъй като тече разследване. След оставката на Михайлов начело на БФС застава Михаил Касабов. Той ще бъде президент, докато не се проведе следващият конгрес, най-вероятно в началото на 2020 г. Борислав Михайлов официално подаде оставка УЕФА, ФИФА... (фафа, фуфа..) и един редактиран текст във фейсбук Красимир Балъков подаде оставка от националния отбор (СНИМКИ)", "date": "2019.10.20", "title": "Красен Кралев отрече да има амбиции за шефското място в БФС"}
