{"url": "http://clubz.bg/81438-ima_koj_da_vi_nakaje_protest_pred_ministerskiq_syvet", "text": "\"Има кой да ви накаже\" - под този надслов граждани и активисти на движение \"Боец\" се сърбаха пред Министерския съвет днес на протест. Основното искане - оставка на председателя на Комисията за противодействие на корупцията и за отнемане на незаконно придобито имущество (КПКОНПИ) Пламен Георгиев.  По-рано Георгиев - непоследствено след препоръка от премиера Бойко Борисов и обявената от главния прокурор Сотир Цацаров проверка - обяви, че излиза в дълъг отпуск, докато текат проверките за имотното му състояние и покупката на апартамент с над 180 км. м. тераса. За нея Георгиев първо обяви, че не я притежава, но после се оказа, че е част от ипотечния му кредит. Прокуратурата пък разпореди данъчна проверка на Георгиев като физическо лице, както и проверка за твърденията, че няма доказани доходи. Минута след призива на Борисов: шефът на КПКОНПИ в отпуск заради терасата си", "date": "2019.04.04", "title": "\"Има кой да ви накаже\" - протест пред Министерския съвет"}
{"url": "http://clubz.bg/81440-turski_potok_shte_sreshtne_po_tvyrdi_evropejski_pravila_v_bylgariq", "text": "Евродепутатите приеха нови правила за пазара на газ, чиято цел е да се гарантира правна сигурност за доставчиците и конкурентни доставки газ за всички европейци. Мерките, известни още като „втвърдена газова директива“ на ЕС, ще обхванат газопроводи, влизащи в ЕС от страни извън него. България близо до контрол над \"Турски поток\" Изменените правила ще гарантират, че с .  , както гласят правилата за вътрешен пазар на газ в Съюза. Потребителите ще могат да се възползват от повече конкурентност и, следователно, от по-ниски цени. Тази реформа уточнява и правната рамка за бъдещи проекти на газопроводи със страни извън ЕС, които ще включват и Великобритания, след като тя напусне Съюза. Изменените правила предоставят изключителна компетентност на ЕС, щом става въпрос за сключване на споразумения за нови газови линии в ЕС от страни извън него, както и за предоставяне на дерогации, т.е. частични отмени на закони. Комисията има право да разреши на държава членка, в която се намира първата входна точка, да започне преговори за доставки на газ от нов газопровод от страна извън ЕС. Това ще става при условие, че това не е в конфликт на правото на ЕС или в ущърб на конкуренцията или сигурността в Съюза. Страната трябва да се консултира с останалите засегнати страни членки, преди да поиска такава дерогация от правилата на ЕС. От Еврокомисията зависи да прецени дали да я даде. След официалното одобрение от министрите на ЕС, тази директива ще бъде публикувана в Официалния вестник на съза и ще влезе в сила 20 дни след това. Държавите членки имат 9 месеца да приведат националното си законодателство в съответствие с директивата. Новите правила бяха одобрени първо на 18 март от Комисията по индустрия, изследвания и енергетика. Тогава евродепутатът Владимир Уручев (ГЕРБ, ЕНП) коментира през Клуб Z, че България ще контролира „Турски поток“, тъй като  . Той обаче допълни, че „Северен поток 2“ не може да бъде спрян. Изобщо  . Това става чрез затягане на контрола на ЕС. Всичко трябва да се обявява чрез Еврокомисията, която винаги може да задвижи своите процедури при нарушаване на законодателството. Газовата директива на ЕС не създава проблем за завършване на строителството на газопровода \"Северен поток-2\", заяви днес постоянният представител на Русия в ЕС Владимир Чижов по телевизия \"Росия-24\", предаде ТАСС.  \n\tТъй като входната точка на \"Северен поток-2\" на европейска територия е Германия, решенията по проекта остават в компетенцията на германските регулатори, уточни той.  \n\tПо думите му Европейската комисия си запазва известни правомощия по строителството на газопровода и също ще трябва да даде своя принос.  \n\tФактът, че Дания все още не е дала разрешение съоръжението да премине през нейни териториални води или през изключителната й икономическа зона, засега не се отразява на темпа на строителството, посочи Чижов, цитиран от БТА.", "date": "2019.04.04", "title": "\"Турски поток\" ще срещне по-твърди европейски правила в България"}
{"url": "http://clubz.bg/81393-za_jertvite_i_psevdojertvite", "text": "Така можем да обобщим скандала, който избухна, след като родният боксьор Кубрат Пулев целуна репортерката Дженифър Равало, по-известна като Джен Суши, минути след като   в Коста Меса. Няколко дни след мача репортерката на Vegas Sports Daily и адвокатката ѝ Глория Олред определиха поведението на Пулев като „отвратително“ и настояха за отнемането на лиценза му. В отговор боксьорът разпространи видео, на което се вижда как Суши танцува в компанията на хора от екипа му на партито след мача. Междувременно Пулев загуби лиценза си за щата Калифорния до изслушването му пред Атлетическата комисия в средата на май. Целувката Казусът „Пулев–Суши“ е важен по две причини. Първо, той показва нагледно как дори най-безобидната постъпка може да бъде интерпретирана като посегателство срещу правата на даден човек, за което „престъпникът“ заслужава сурово наказание. И второ, вероятно без да го осъзнават, хората, които разчитат една целувка по телевизията като сексуално насилие и веднага надават вой до небесата, всъщност нанасят сериозна вреда на стотиците хиляди жени по света, които действително са жертви на сексуално и други видове насилие. Поведението на всеки от нас се ръководи от два основни фактора: разум и емоции. Онова, което е позволило на първобитните племена да се превърнат в цивилизовани общности, е ефективното упражняване на контрол върху емоциите. Благодарение на това днес ние имаме правото да живеем в безопасна среда и да удовлетворяваме своите нужди и желания, без да пречим на околните да правят същото. Историята изобилства от примери, че там, където няма правила, цари пълен хаос, който завършва по един от следните два начина: налагане на някакъв ред или повсеместна разруха в резултат на унищожителни конфликти. Има обаче огромна разлика между контрол и свръхконтрол. Контролът внася спокойствие и сигурност, докато стремежът към свръхконтрол поражда единствено страх да не сбъркаш и да бъдеш наказан в един свят, в който всяка постъпка може за минути да стане достояние на целия свят и да бъде интерпретирана по хиляди начини. Целувката на Пулев илюстрира опасностите от стремежа за свръхрегулиране на човешките отношения. Продължил ли е напред Кубрат Пулев В защита на клиентката си адвокатката Глория Олред, която защитава правата на жените в съда от три десетилетия,  : Ако разбирам правилно думите на адвокатката на Суши, тогава милиони мъже би трябвало да бъдат съдени за това, че са си позволили да целунат дамата, с която са излезли на първа среща, но не са получили отговор на чувствата си. И че единственият начин да избегнат този трагичен развой е, като първо поискат позволението на дамата (устно или писмено) да я целунат. Или пък си представете следната ситуация. Войници се прибират в родината си няколко години, след като отиват на фронта, и са толкова радостни, че на няколко километра от дома си започват да прегръщат и да целуват познати и непознати жени и мъже, които решават да заведат дело срещу тях, задето не са поискали съгласието им. Ако пък се чудите какви са рисковете от писането на съчинения по картинка, достатъчно е да прочетете мнението на Силвия Недкова в  : Не знам за вас, но за мен подобни преувеличения са абсурдни. За да не остане някой с погрешни впечатления, нека уточня, че ако Пулев (или който е да е на неговото място) беше целунал Суши няколко пъти, въпреки че след първата целувка тя е показала ясно, че не ѝ е приятно, тогава той трябва да си понесе последствията. Той трябва да си понесе последствията и ако се докаже, че след интервюто е „стиснал задните ѝ части“, както твърди тя. Ако обаче единственото провинение на Пулев е целувката, която хората в цял свят могат да видят с очите си, тогава разпъването му на кръст е напълно неоснователно. Това, че един акт (в този случай целувка) е неуместен или проява на не чак толкова добър вкус, не го прави автоматично престъпление. Въпреки че целувката на Пулев провокира най-различни реакции, почти никой не повдигна въпроса как този случай ще се отрази на всички онези жени, които наистина са подложени на насилие, нерядко с фатален край. Коментар в тази посока все пак направи легендарният британски боксьор Джони Нелсън, който  : Несъответствието между думите и действията на Суши не само не прави добра услуга на жертвите на насилие, а дори ги поставя в още по-неизгодна ситуация. Един от най-големите проблеми при случаите на домашно насилие е, че заради (основателен) страх много от жертвите не съобщават на полицията, а понякога не информират и близките си. Когато жена като Суши се представя за жертва заради една целувка по телевизията, това само увеличава скептицизма на хората, според които насилието срещу жени е някаква измишльотина на „либерали“. В този контекст става още по-вероятно жертвите да изберат да мълчат. Изследване на ОССЕ: насилието срещу жените в Източна Европа е масово А жените, претърпели една или друга форма на насилие, никак не са малко. Изследване по поръчка на Организацията за сигурност и сътрудничество в Европа (ОССЕ), представено преди месец, показва, че 70% от жените в 8 държави в Източна Европа са били жертви на сексуален тормоз, преследване, домашно насилие или други форми на насилие от 15-годишна възраст. Близо една четвърт от анкетираните казват, че са били физически или сексуално малтретирани от партньора си. България не е включена в изследването, но данните за страната рисуват също толкова тревожна картина. Всяко трето умишлено убийство у нас е на жена в дома ѝ, а всяко пето е заради ревност. Броят на убийствата също се е увеличил между 2016 и 2018 година. През миналата година в България са били убити 35 жени, жертви на домашно насилие, а от началото на тази година вече има три такива случая. Развръзката около целувката на Пулев предстои. От наличната информация обаче е напълно нормално човек да заподозре Джен Суши, работодателят ѝ Vegas Sports Daily и авдокатката ѝ Глория Олред в опит да изкарат лесни пари под претекст, че са загрижени за правата на жените. За да започнем изобщо да търсим решения на проблемите, пред които сме изправени, първо трябва да спрем да си създаваме нови проблеми. Вместо да превръщаме всяка целуната жена в жертва, нека обърнем специално внимание на хилядите жени, които действително са жертви на брутални посегателства от страна на своите партньори или на непознати като телевизионната водеща   през октомври миналата година. Всички жени, претърпели каквото и да е насилие, имат нужда от подкрепа, която да им даде кураж да информират съответните органи за случилото се, и от институции, които да им осигурят нужната безопасност. Останалото е замазване на очите и имитиране на загриженост. „Генерация Z“ – с подкрепата на „Америка за България“ Продължил ли е напред Кубрат Пулев Изследване на ОССЕ: насилието срещу жените в Източна Европа е масово „Генерация Z“ – с подкрепата на „Америка за България“", "date": "2019.04.04", "title": "За жертвите и псевдожертвите"}
{"url": "http://clubz.bg/81428-pak_sled_namesa_na_borisov_spira_stroitelstvoto_na_zlaten_vek", "text": "Спира строителството на небостъргача на т.нар. фирма на властта \"Артекс\" в столичния квартал \"Лозенец\". За сградата \"Златен век\" има съдебен спор, както и протести - заради обвинения за изтекло разрешително за строеж. Новината не дойде нито от съда, нито от Столична община, нито от регионалното министерство или от подопечната му дирекция за строителен контрол, а от... Министерския съвет. С официално прессъобщение оттам обявиха, че \"на среща при министър-председателя Бойко Борисов кметът на София Йорданка Фандъкова отново заяви, че разрешението за строеж на сградата \"Златен век\" в столичния квартал \"Лозенец\" е изтекло\". Небостъргачът на \"Артекс\" - на ръба на закона Фандъкова е поискала от министъра на регионалното развитие и благоустройството Петя Аврамова да бъдат предприети действия по спиране на строителството на сградата, посочват още от правителствената пресслужба. Аврамова пък информирала премиера, че след окончателното приключване на проверката на ДНСК са констатирани съществени отклонения при строителството, които дават достатъчно основания за спиране на строежа. Всъщност допреди поредната намеса на Борисов, който често влиза в ролята на последна инстанция, след като институциите са си прехвърляли топката, се стигна именно след като общината, министерството и строителният контрол влязоха в колизия за разрешителното на \"Златен век\". ДНСК в действителност откри нарушения (чак при шестата си проверка), но по линия на това, че проектант, изпълнител и надзорник е все \"Артекс\". А по въпроса с разрешителното оглавяваната от арх. Иван Несторов институция заяви, че казусът е в съда и ще чака магистратите да се произнесат. ДНСК не откри проблем с разрешителното за небостъргача на \"Артекс\" По този повод протестиращите от години жители на \"Лозенец\", които са подали и жалбата, попитаха защо имаме нужда от контролния орган ДНСК като явно се разчита съдът да върши тази дейност и поискаха оставката на Несторов. По проект ще бъдат издигнати 34 етажа, 17 от които вече са построени. От години обаче гражданите, обединени в Инициативен комитет \"Лозенец\", настояват, че строителното разрешително е изтекло, не е подновено и в момента се строи незаконно. Темата отново стана актуална, след като стана известно, че \"Артекс\" е давала апартаменти на занижени цени на хора от властта, в т.ч. на зам.-председателя на ГЕРБ Цветан Цветанов, правосъдния министър Цецка Цачева, зам.-министри от ГЕРБ и др.  Миналата седмица при проверката на ДНСК Несторов потвърди думите на главния архитект на София Здравко Здравков, че едногодишният срок за право на строеж с всички удължавания е до ноември 2018 година и не е продължавано. Но и допълни: \"има практика на ВАС за подобни казуси, където съдът се е произнесъл, че с всяко допълване на разрешението за строеж, автоматично се удължава и срокът на разрешението на строеж\". Под \"последно допълване\" Несторов има предвид заповед на главния архитект на София от август 2018 година. Тя засяга \"съществено изменение в инвестиционния проект\" - най-вече по отношение на балконите, преработката по отношение на застроената площ и др., става ясно от заповедта, публикувана на сайта на Направление \"Архитектура и благоустройство\" на Столичната община (СО). \"Златен век\" изкарва граждани на протест Според СО въпросната заповед засяга само инвестиционния проект, но не и разрешителното за строеж. Лично Фандъкова даде изявление, от което стана ясно, че лично е настояла да не се продължава разрешителното за небостъргача. Както е известно, в края на 2016 година депутати от ГЕРБ предложиха изменения в Закона за устройство на територията, приети в началото на следващата година, с които бе увеличен от 5 на 10 години срокът за валидност на разрешителните за строеж на определени категории сгради, при положение че има реално започнати дейности по изграждане. Поправката няма ретроактивно действие. \"Артекс\" е започнала изграждането на небостъргача през 2010 година Има презаверено разрешително през 2012 година за нов петгодишен срок. Според компанията в измененията на ЗУТ от 2017-а \"не се съдържа изрична регламентация относно заварени случаи на вече издадени разрешения за строеж, които са валидни към датата на влизане в сила на законовите промени.\" Фандъкова за небостъргача на \"Артекс\": Аз настоях да не се продължава разрешителното В този смисъл не стана ясно и защо в документацията за строежа на \"Златен век\" се взема предвид позицията на заместник-министъра на МРРБ Валентин Йовев, който тълкува именно тази поправка, че за сградата трябва да важат новите правила и съответно разрешителното за строеж да е 10 години, а не позицията на регионалния министър Аврамова, която казва, че писмото на нейния подчинен няма правна стойност. В \"тълкуването\" на закона от Йовев се посочва, че срокът за градежа на \"Златен век\", който е трябвало да бъде завършен през 2017-а, се удължава до 2020 година.  ДНСК не откри проблем с разрешителното за небостъргача на \"Артекс\" \"Златен век\" изкарва граждани на протест Фандъкова за небостъргача на \"Артекс\": Аз настоях да не се продължава разрешителното", "date": "2019.04.04", "title": "Пак след намеса на Борисов: спира строителството на \"Златен век\""}
{"url": "http://clubz.bg/81435-ikea_shte_gleda_i_prodava_svoi_maruli", "text": "Икеа (Ikea), най-голямата верига мебелни магазини в света, се готви да започне да поднася на клиентите си марули, отгледани във високотехнологични контейнери край магазините й, като част от усилията да одобри екологичния си профил, информира Ройтерс, цитирана от БТА.  \n\tКомпанията показа осветените с LED-лампи контейнери на събитие в магазина си в германския град Карст. Очаква се идния месец веригата да започне да сервира салатите собствено производство в ресторантите на два свои магазина в Швеция.  Контейнерите, обслужвани от компанията за кръгово земеделие Бонбио (Bonbio), имат по четири рафта, на които могат да се поставят общо до 3600 растения. Марулите се подхранват с хранителни вещества, извлечени от органични отпадъци, включително остатъците от ястия, сервирани в ресторантите на Икеа. При кръговото земеделие хранителни отпадъци се преработват в хранителни вещества, които се използват за отглеждане на нови растения.  \n\tПри системата, известна като хидропонно земеделие, растенията нямат нужда от почва или пестициди и се използва с 90 процента по-малко вода, както и наполовина по-малко площ спрямо традиционното земеделие. LED-светлините пък се захранват с възобновяема енергия, посочи Икеа.  \n\tСпоред компанията от всеки контейнер на ден могат да се берат по 15-20 килограма салата. Фактът, че марулите се отглеждат на място пък дава възможност производството да се приспособи точно към търсенето в магазина, което намалява хранителните отпадъци.  \n\tПродажбите на храни като хотдог или шведски кюфтенца носят около 5 процента от приходите на компанията, равняващи се на 35 млрд. евро (39,34 млрд. долара). ", "date": "2019.04.04", "title": "ИКЕА ще гледа и продава свои марули"}
{"url": "http://clubz.bg/81433-nacionalite_izpadnaha_ot_top_50_v_sveta", "text": "Националният отбор по футбол е на 51-о място в новото издание на ранглистата на ФИФА. Това е с три места по-ниско от предходното класиране. Спадът е заради равенствата на старта на европейските квалификации - по 1:1 срещу Черна гора и Косово през миналия месец. Два хикса и пореден нож в гърба по пътя към Евро 2020. Пет неща, които научихме Селекцията ни дели позицията с черногорците. Чехия е 48-а (от 44-та за миналия месец). Друг съперник на България в евроквалификациите - Косово, заема 127-о място.  Тимът на Белгия запазва водачеството си, следван от отборите на Франция и Бразилия. Англия (лидерът в \"нашата\" група А) измества от четвъртото място Хърватия, а Уругвай минава на шеста позиция за сметка на Португалия. Черна гора ще отнесе наказание заради маймунски звуци Десетката допълват Швейцария, Испания и Дания. Единствено британците и косоварите от нашите съперници имат прогрес, останалите бележат спад. Черна гора ще отнесе наказание заради маймунски звуци", "date": "2019.04.04", "title": "Националите изпаднаха от топ 50 в света"}
{"url": "http://clubz.bg/81436-oficialno_kakvo_odobri_ep_po_paketa_%E2%80%9Emobilnost_1%E2%80%9C", "text": "Европарламентът прие днес преговорната си   със Съвета на ЕС относно преработените правила за командировани шофьори, времето за почивки и по-стриктни правила за каботаж. Това стана с гласуването на пакета „Мобилност 1“, известен още като план „Макрон“. Днешното гласуване не означава, че законодателството е окончателно прието. Предстоят преговори по него между Парламента и Съвета (държавите членки) с участието на Европейската комисия - т.нар. триалог. Компромисният текст след него подлежи на нови гласувания и в двата законодателни органа на ЕС. Приетите поправки променят правилата за борба с незаконните практики в сектора на автомобилните превози и подобряват условията на работа на превозвачите. Депутатите искат да се прекрати нарушаването на конкуренцията от превозвачите, които използват т. нар. фирми пощенски кутии. Европарламентът прие пакета \"Мобилност 1\" За да подпомогне разкриването на нарушения от страна на пътните превозвачи, ЕП иска замяна на съществуващите лимити на броя каботажни операции (операции на транспортните дружества, извършвани в рамките на национален пазар извън собствената им страна), с  , както и да се въведе  . Трябва също да има . Той трябва  , преди те да могат да извършват по-нататъшни каботажни превози. Целта е предотвратяване на систематичен каботаж. За справяне с проблема с фирмите „пощенски кутии“ транспортните дружества ще трябва да провеждатт значителна част от дейностите си в държавата членка на регистрация. Тъй като тези дружества все повече използват леки търговски превозни средства за предоставяне на транспортни услуги, тези субекти ще трябва също да спазват нормите на ЕС за транспортни операции. Източна Европа ще се жалва в съда заради плана \"Макрон\" Правилата на ниво ЕС за командироването на шофьорите ще дадат по-ясна правна рамка за прилагането на правилата за командированите работници в силно мобилния транспортен сектор. С това се цели намаляване на бюрокрацията, причинена от различните национални подходи, и гарантиране на справедливо заплащане за превозвачите. Евродепутатите искат  , включително транзита, двустранните операции и двустранните операции с едно допълнително натоварване или разтоварване във всяка посока (или 0 на отиване и 2 на връщане). Членовете на ЕП искат използването на дигитални технологии, които да облекчат живота на превозвачите и да намалят броя на проверките. Те също искат националните органи да се концентрират върху дружествата със слаби резултати на спазване на правилата, като от друга страна намалят случайните проверки на операторите, които спазват правилата. „Боря се за вашите шофьори. Но те не го разбират“ Евродепутатите също предлагат изменения за гарантиране на по-добри условия за почивки на превозвачите. Дружествата ще трябва да организират разписанията си така, че  Източна Европа ще се жалва в съда заради плана \"Макрон\" „Боря се за вашите шофьори. Но те не го разбират“", "date": "2019.04.04", "title": "Официално: Какво одобри ЕП по пакета „Мобилност 1“"}
{"url": "http://clubz.bg/81434-angelkova_za_apartamenta_si_kupen_e_na_grub_stroej_ima_tehnicheska_greshka_v_cenata", "text": "Апартаментът на министъра на туризма Николина Ангелкова, за когото съпредседателят на Обединени патриоти Валери Симеонов намекна, че също е придобит на занижени цени, е бил закупен през 2008 година на етап груб строеж. Фактът, че жилището е вписано с две различни цени в имотните деклараци на Ангелкова бил породен от техническа грешка. Такива обяснения даде самата Ангелкова, която свика извънреден брифинг на VIP летището, прибирайки се в България от командировка. Както Клуб Z писа, от снощи Симеонов говори за придобито жилище от министър от ГЕРБ, на което премиерът Бойко Борисов трябвало да обърне внимание. Днес в кулоарите на Народното събрание той даде и точен адрес, квадратура и сума: София, \"Овча Купел\", улица \"Бързарица\" №2; 142 кв. метра, 61 000 лева. Така зададените параметри отговарят на имот на Ангелкова. Симеонов с намек за апартамент на министър. Ангелкова свиква спешен брифинг В декларацията на министърката за 2017 година (подадена през 2018 г., както е по закон) апартаментът с гараж е описан като придобит през 2008 г. със собствени средства и дарение на Същото жилище министърката е декларирала и през 2017 г. Като посчената там  За първи път Ангелкова декларира въпросното жилище с гараж през 2012 година с назначаването й за заместник-министър в Министерство на регионалното развитие и благоустройството (тогава и възниква задължението й да попълва имуществена декларация - б.р.). Описаната тогава цена е , като е посочено дарение от родители като произход на средствата.   Според сайта imot.bg през 2008 г. тристайно жилище в \"Овча купел\" е струвало средно 90 000 евро. Ангелкова срещу Симеонов - 1:0 за... прокуратурата На пресконтфренцията на летището Ангелкова обясни, че реалната пазарна цена е 75 000 лева и дори показа нотариалния си акт. Става въпрос за жилище от 116 кв.м и гараж и мазе.  За всяка една сделка съм възлагала пазарна оценка на имота на лицензиран изпълнител, заяви още министърката. И подчерта, че всеки един имот е различен, има индивидуални характеристики. Разминаването в декларациите си Ангелкова обясни с \"техническа грешка\". Колегите й, които попълвали декларациите, са посочили данъчната оценка на имота (61 519 лева), която също е описана в нотариалния акт. Томислав Дончев: Николина Ангелкова запазва поста си. Засега След това изложение дойде и серия от въпроси-констатации на Илиана Беновска от Канал 3, която почти посъветва Ангелкова да съди Симеонов.  В отговор как си обяснява изнесените от него данни точно сега и точно за нейния имот, министърката отвърна: - Ако се чувствате права, имате възможност да докажете правото си по съответния ред, вмъкна Беновска. - За мен е важно да си върша работата и е много жалко, когато без никакви доказателства се правят манипулации - отвърна министърката. Минута след призива на Борисов: шефът на КПКОНПИ в отпуск заради терасата си На финала посочи, че все още не е разговаряла по въпроса с премиера Бойко Борисов, но даде заявка: \"Веднага ще се чуем\". Ангелкова срещу Симеонов - 1:0 за... прокуратурата Томислав Дончев: Николина Ангелкова запазва поста си. Засега Минута след призива на Борисов: шефът на КПКОНПИ в отпуск заради терасата си", "date": "2019.04.04", "title": "Ангелкова за апартамента си: Купен е на груб строеж, има техническа грешка в цената"}
{"url": "http://clubz.bg/81426-iztochna_evropa_shte_se_jalva_v_syda_zaradi_plana_makron", "text": "Така българският евродепутат Андрей Новаков отговори на въпрос на Клуб Z дали България ще прибегне до Съда на ЕС. Европарламентът прие пакета \"Мобилност 1\" Европарламентът прие днес  , изестен още като план „Макрон“. Той засяга международните превози. Българските превозвачи смятат, че са ощетени от него. След гласуването българските евродепутати обявиха, че ще излязат с обща позиция. Те засипаха с нападки Европарламента с изявления, че центърът гласувал срещу периферията, че се правят опити българският транспортен бранш да бъде заличен и т.н. Мнозина от тях все пак изразиха оптимизъм, че в този Европарламент няма да се стигне до триалог  (тристранни преговори за окончателно споразумение по законодателството) между самия ЕП, Еврокомисията и румънското председателство на ЕС. Според тях за това просто няма физическа възможност. Което било добра новина, тъй като пакетът ще остане за следващия парламент. Той трябва да бъде избран на европейските избори между 23 и 26 май. Този оптимизъм обаче не бе споделен от Владмир Уручев. Пред Клуб Z той изрази опасенията си, че след като планът \"Макрон\" е минал в пленарна зала, румънското председателство ще бъде форсирано да започне триалога. И не от Европарламента, а от правителствата. Официално: Какво одобри ЕП по пакета „Мобилност 1“ Той е единственият български представител в Комисията по транспорт и туризъм, при това като заместващ член. Той уточни, че пакетът не влиза незабавно в сила. Според него той вероятно ще остане за следващия Европарламент. Особено ядосан изглеждаше Андрей Новаков (ГЕРБ, ЕНП). Той излезе от залата във видимо мрачно настроение. На същото мнение са и полските евродепутати. Новаков смята, че все пак българските евродепутати са успели да направят така, че Епв този му мандат да няма последната дума. А следващият парламент може и трябва да отвори тази позиция, да я преразгледа и да преговаря с нея. Но жалба в съда може да бъде внесена само от държави, а не от отделни депутати. Източните фирми са се развили благодарение на свободния пазар и са постигнали добри резултати, убеден е той. Целта е работниците да бъдат изсмукани и да бъдат привлечени в икономиките на Германия, Франция,  Белгия  Италия.  Това показало гласуването в залата. Парламентарните групи били разделени по национална принадлежност. И решението било наложено силово и изключително арогантно. По този начин депутатите плащали сметките на предизборната си кампания. По мнението на Илхан Кючюк (ДПС, АЛДЕ) България трябва да положи много политически и дипломатически усилия, да наблюдава много изкъсо процеса, с всички инструменти да работи в рамките и на Съвета,  на Еврокомисията. Той смята, че няма голяма вероятност триалогът да приключи този мандат. Едва ли румънското председателство ще успее постигне съгласие. Станшев придзова българското правителство да работи още по-активно в Съвета на ЕС. Бившият български премиер припомни, че през ноември 2018 г. сме претърпели поражение в Съвета, след като от 14 страни, които в началото ни подкрепяли, броят им паднал на 8. „Боря се за вашите шофьори. Но те не го разбират“ Съвсем различно мнение изрази германският евродепутат Исмаил Ертуг. Той го изказа на пресконференция непоследствено преди гласуването. Евродепутатът социалдемократ е автор на смятания т българските власти за най-неизгодното за страната ни предложение от общо трите по пакета \"Мобилност\". То предвижда задължително връщане на превозните средства в страната, в която е базирана фирмата. Това трябва да става веднъж на три седмици, последвано от едноседмична почивка. Официално: Какво одобри ЕП по пакета „Мобилност 1“ „Боря се за вашите шофьори. Но те не го разбират“", "date": "2019.04.04", "title": "Източна Европа ще се жалва в съда заради плана \"Макрон\""}
{"url": "http://clubz.bg/81431-prezidentyt_na_praktika_sym_snel_doverieto_si_ot_plamen_georgiev", "text": "Президентът Румен Радев обяви, че на практика е снел доверието си от председателя на КПКОНПИ Пламен Георгиев. По-рано днес премиерът Бойко Борисов призова Пламен Георгиев да си подаде оставката. Малко след това шефът на антикорупционния орган излезе в отпуск. Минута след призива на Борисов: шефът на КПКОНПИ в отпуск заради терасата си По думите му това била причината, поради която той обявил свикването на Консултативния съвет за национална сигурност. Радев свиква консултативния съвет по сигурността заради корупцията Той добави, че е много важно органите, които следят за наличие и за борба срещу корупцията, да бъдат пример за чистота. Според президента вече Щайнмайер добави по темата, че не бива да се създава впечатление за \"немски мониторинг\", а е европейско очакването, че правова държавност, независими съдилища и борбата с корупцията трябва да бъдат извършвани от независими ведомства и институции със съответните компетентности. По този въпрос България и Германия отдавна водят разговори. България вече измина дълъг път на реформи и молбата ни е да продължава по този път, включително борбата с корупцията, отбеляза германският президент. Радев свиква консултативния съвет по сигурността заради корупцията", "date": "2019.04.04", "title": "Президентът: На практика съм снел доверието си от Пламен Георгиев"}
{"url": "http://clubz.bg/81439-gerb_predlagala_li_e_korneliq_ninova_30_mln_lv_sreshtu_posta_v_bsp", "text": "Задочната комуникация между представители на ГЕРБ и лидерката на БСП Корнелия Нинова започна да придобива вид на сюжет от киното. Депутатите от управляващата партия Тома Биков и Спас Гърневски - основни говорители на формацията, когато се атакува опозицията - поставиха следния въпрос пред Нинова: По думите на Биков ако водачката на социалистите замълчи по този въпрос,  . Нещо повече - представителите на ГЕРБ твърдят, че имат отговорите на тези въпроси, но ще изчакат първо реакцията на Нинова.  Спас Гърневски пък за пореден път атакува Нинова по \"любимата си тема\" - продажбата на Пловдивския панаир, извършена в периода 2006-2007 г. (продаден на Георги Гергов - б.р.), когато лидерката на левицата днес е била зам.-министър на икономиката в кабинета \"Станишев\". Припомни и историята около уволнението на социалистката от кабинета покрай историята с \"Булгартабак\" и \"Фронтиер\". Атака имаше и за купен от Нинова апартамент през 2004 г.  Клуб Z се свърза с бившия председател на БСП Михаил Миков. Той обаче отказа коментар по твърденията на ГЕРБ.  На конгреса на БСП, на който Нинова бе избрана за председател на левицата, Миков също бе кандидат, но не успя да се задържи на поста. Той стигна до балотаж срещу Нинова, но крайното гласуване бе само с 46 гласа повече в нейна полза.  До момента няма реакция от \"Позитано\" 20  на въпросите, поставени от представителите на ГЕРБ.", "date": "2019.04.04", "title": "ГЕРБ: Предлагала ли е Корнелия Нинова 30 млн. лв. срещу поста в БСП?"}
{"url": "http://clubz.bg/81429-chavushoglu_ne_ni_karajte_da_izbirame_mejdu_rusiq_i_nqkogo_drugigo", "text": "Министърът на външните работи на Турция Мевлют Чавушоглу заяви по време на посещението си във Вашингтон за двудневната министерска среща на НАТО, че неговата страна ще развива конструктивни отношения и с Русия, и със Запада, предава белградската медия „Б92“. Пенс: Поведението на Германия е недопустимо! Турският външен министър посочи, че Анкара иска от съюзниците си да не гледат на отношенията й с Москва, като на алтернатива на отношенията й с други държави. Помпео предупреди Турция да внимава с Русия и Сирия Вицепрезидентът Майк Пенс и държавният секретар на САЩ Майк Помпео призоваха по-рано Анкара да изостави сделката с Русия за ракетния комплекс С-400 и заплашиха, че САЩ няма да доставят изтребители F-35 на Турция.  Президентът й Реджеп Тайип Ердоган обаче отсече, че покупката на С-400 е свършен факт и споразумението с Русия няма да бъде преразгледано. Помпео предупреди Турция да внимава с Русия и Сирия", "date": "2019.04.04", "title": "Чавушоглу: Не ни карайте да избираме между Русия и някого другиго"}
{"url": "http://clubz.bg/81427-pyrviqt_stadion_sys_sobstvena_pivovarna_video_snimki", "text": "Стадион \"Тотнъм хотспър\" - новата арена на лондонския клуб, най-сетне отвори врати. Това трябваше да стане още през лятото на миналата година, но не се случи, а датата на откриването бе отлагана няколко пъти. Босът на клуба Даниел Леви искаше \"да пререже лентата\" възможно по-скоро, но не беше преценил добре. Разходите също излязоха над планираните - около 1 милиард паунда, при предвидени първоначално 800 милиона. Последният обявен срок обаче беше спазен и вече никой не говори за дългото чакане. Снощи \"Тотнъм\" официално влезе в новия си дом в Северен Лондон, че и победи \"Кристъл Палас\" в мач от Висшата лига - 2:0. Всички са щастливи - поне феновете на \"шпорите\". \"Тотнъм хотспър стейдиъм\" (така се казва поне засега, но правата върху името може да бъдат продадени) си струваше чакането - той е сред най-модерните в света. Капацитетът му е 62 062 седящи и покрити места (снощи се стекоха 59 215 - толкова билети са продадени), което го прави най-голямата клубна арена в Лондон. Отстъпва единствено на \"Уембли\", но тя си остава с национален статут. Стадионът разполага с 65-метров бар, най-дългият в Европа. Там вече се сервира бира, произведена от собствена минипивоварна. И с това съоръжението влиза в историята като първото в света с такава. Броят на местата за продажба на храна и напитки е 65. Има ястия от различни кухни - азиатски, европейски, американски и т.н. \"Тотнъм\" твърди, че по стадиона няма нито един пластмасов елемент. Да, напрактика комплексът разполага с два терена. В това не е първи, но технологията тук наистина е впечатляваща и е единствената от този род засега. На първо четене - защо е необходимо това? В основата като базов терен е разположен един с изкуствена трева. На него могат да се играят мачове по американски футбол от НФЛ (Националната футболна лига на САЩ). Това игрище ще се използва също за концерти, фестивали и т. н. В същото време теренът с естествено покритие се помещава навит на ролки под южната трибуна на стадиона. Когато дойде време за мач на \"Тотнъм\", тревата се плъзга върху изкуствената на три части, всяка една от които тежи 3000 тона. Това става с помощта на релси и 68 електромотора. Така тревният терен застава върху изкуствения. Операцията отнема около 25 минути. \"Тотнъм\" разполага с подобна система на тренировъчния си комплекс, така че тя не е нещо ново за служителите на клуба. Технологията е дело на компанията SCX, която прави и подвижни покриви на спортни арени - от тенис кортове до стадиони. Поставила е прибиращи се покриви на два от кортовете в комплекса на \"Уимбълдън\". Стадионът на германския \"Шалке 04\" - \"Фелтинс арена\", също разполага с подвижен терен, но доста по-различен в техническо отношение. Със сигурност не е толкова авангарден. От години мачове по американски футбол от НФЛ се играят в Европа - най-вече в Лондон. Идеята е ясна - набиране на популярност за \"другия\" футбол, а оттам и трупане на пари. Мачовете в Англия най-често са на \"Уембли\". И тъй като това става през октомври-ноември, почти всяка година теренът на Храма на футбола се уврежда сериозно от по-дългите бутони на щатските играчи, когато вали дъжд. Историята помни мачове на националния отбор, на които покритието не беше на ниво. Така бе и през миналата година за двубоите на \"Тотнъм\" (тогава на \"Уембли\") във Висшата и Шампионската лига. Игрището приличаше на нива, дори УЕФА направи забележка. Сега \"Тотнъм\" показва как това ще се избегне. Клубът вложи големи пари за технологията, но очаква да ги избие от договори с НФЛ (първият вече е факт), а и от събития в шоубизнеса, без от това да пострада естествената трева.  Във видеата по-долу можете да се запознаете с новия стадион на \"Тотнъм\" - най-модерният в Англия, а може би и в цяла Европа днес:", "date": "2019.04.04", "title": "Първият стадион със собствена пивоварна (ВИДЕО, СНИМКИ)"}
{"url": "http://clubz.bg/81432-pochina_georgij_daneliq", "text": "Известният съветски и руски кинорежисьор Георгий Данелия почина на 88 години след тежко възпаление на белите дробове, съобщи московският в. \"Новая газета\", цитирайки негови роднини. Сред филмите му са \"Не тъгувай\", \"Мимино\", \"Есенен маратон\" и \"Кин-дза-дза\". Данелия е роден в Тифлис (днешният Тбилиси) на 25 август 1930 г., но година по-късно семейството му се мести в Москва. През 50-те години на миналия век той завършва Московския архитектурен институт и работи като архитект в Института за проектиране на градове. През 1959 г. той завършва Висшите режисьорски курсове при \"Мосфилм\" в класа на Михаил Капатозов, след това започва работа в киностудиото. Година по-късно излиза и дебютният му филм \"Серьожа\" по едноименната повест на Вера Панова. Филмът е отличен с Гран при на фестивала в Карлови Вари. Той става известен на масовата публика през 1964 г. с \"Аз крача из Москва\". Данелия е сред сценаристите на повечето си филми, макар понякога това да не е отбелязано официално. Той предпочита да работи с определени актьори като Леонид Леонов и Вахтанг Кикабидзе. Заслужен деятел на изкуствата на РСФСР (1965), народен артист на СССР (1989), лауреат на държавната премия на СССР (1978, за \"Мимино\" ), има и множество други награди. През 2002-а и 2010-а получава орден \"За заслуги пред Отечеството\" трета и втора степен. Георгий Данелия влезе в болница заради възпаление през февруари. Беше вкаран в реанимация, приведен в изкуствена кома, за да се стабилизира дишането му.", "date": "2019.04.04", "title": "Почина Георгий Данелия"}
{"url": "http://clubz.bg/81420-ukrainski_oligarh_e_daril_chasovnika_vzel_glavata_na_futbolen_bos", "text": "Часовник на стойност 6000 евро стана причина президентът на Германския футболен съюз Райнхард Гриндел (57 г.) да подаде оставка. Той се оттегли от поста във вторник - не доброволно, а под натиск след лавина от публикации в германските медии. Според разкритията луксозният часовник е бил подарен на Гриндел от украински бизнесмен и олигарх. Вестник \"Ханделсблат\" информира, че дарителят е Григорий Суркис. Той пише, че 69-годишният Суркис в Киев ползвал конвой от скъпи луксозни автомобили. Натрупал е богатство, благодарение на основания през 1993 г. от него финансов концерн \"Славутич\". Успоредно с това става президент на гранда \"Динамо\". Украинските медии го наричат \"криминалния бизнесмен\". Той е препирал пари на две престъпни групировки, посочва авторът на публикацията. Според класацията на \"Форбс\" състоянието на Суркис се изчислява на 76 милиона долара благодарение на банката му \"А Банка\", енергийната компания \"Укринергоконсалтинг\", металургична компания и на \"Динамо\". Що се отнася до политиката, Григорий Суркис е неговият брат Игор са тясно обвързани със сивия кардинал Виктор Медвечук, шеф на администрацията на тогавашния украински президент Леонид Кучма. \n\tСлед разпада на Съветския съюз заедно с още четирима е основал така наречената \"Великолепна седморка\", която е сред обкръжението на Кучма и на неговия предшественик на поста Леонид Кравчук. Те са заграбили милиарди, се посочва още в публикацията. Същевременно авторът на публикацията припомня, че Григорий Суркис и неговият клан продължават да поддържат най-тесни връзки със стопанина на Кремъл Владимир Путин и с руския премиер Медведев, независимо от факта, че Русия окупира и анексира полуостров Крим.", "date": "2019.04.04", "title": "Украински олигарх е дарил часовника, взел главата на футболен бос"}
{"url": "http://clubz.bg/81419-bsp_vnasq_podpiska_za_ostranqvaneto_na_rykovodstvoto_na_kpkonpi", "text": "БСП внася в петък подписи в парламента с искане за остраняването на Пламен Георгиев и неговия заместник Антон Славчев от ръководните постове, които заемат в КПКОНПИ. На извънреден брифинг от левицата обявиха, че излизането на Георгиев в отпуск, докато тече проверката за апартамента му, означава, че той се спасява. Миналата седмица сайтът \"Биволъ\" съобщи, че и заместникът на Георгиев – Антон Славчев, не е декларирал пълната цена на апартамент на три нива и тераса от 244 кв. м. По закон Славчев трябва да провери своя началник – Пламен Георгиев. А остава неизяснено кой би трябвало да провери самия Славчев. По думите на Нинова БСП не е участвала в избора на ръководстовото на антикорупционния орган. Според нея сегашното ръководство на комисията няма воля да се бори с корупцията. Защото „са оплетени в предполагаеми корупционни...“ не довръши изречението си тя. От БСП изразиха несъгласие и с номинацията на шефа на правната комисия в парламента Данаил Кирилов за правосъден министър. Според зам.-председателя на БСП Крум Зарков \"това е лоша новина\". Според него премиерът Борисов се опитва да тества докъде може да стигне търпението на българските граждани. По закон искане за смяна на председателя на антикорупционната комисия може да се направи от името на поне 1/5 от народните представители. Това е така, защото именно парламентът е органът, който назначава председателя на КПКОНПИ. \n\t ", "date": "2019.04.04", "title": "БСП внася подписка за остраняването на ръководството на КПКОНПИ"}
{"url": "http://clubz.bg/81430-shestima_ot_dai_pernik_sybirali_taksa_spokojstvie_i_ot_chujdenci", "text": "Петима служители на агенция \"Автомобилна администрация   от Перник и един техен съучастник  ще бъдат привлечени към наказателна отговорност. Това каза Димитър Петров, и.ф. шеф на Специализирана прокуратура във връзка с вчерашната операция срещу организирана престъпна група за подкупи в миньорския град. Той благодари на РЗБОП-Перник \"за отлично свършената работа\", защото именно бопаджиите успели за по-малко от година да разкрият това престъпление и да подадат качествена информация и доказателства. Според колежката му Лилия Манолова, както български, така и чуждестранни фирми са плащали такса „спокойствие“ на бандата държавни служители. Брат на шеф от министерство и прокурорски съпруг сред арестуваните от ДАИ Манолова отбеляза, че голяма част от служителите в ДАИ са знаели за съществуването на тази група. Не всеки от тях обаче бил допускан да участва в нея. Акция ДАИ: прибраха над 10 автоконтрольори в ареста     Акция ДАИ: прибраха над 10 автоконтрольори в ареста", "date": "2019.04.04", "title": "Шестима от ДАИ-Перник събирали такса \"спокойствие\" и от чужденци"}
{"url": "http://clubz.bg/81423-ep_iska_procedura_za_istanbulskata_konvenciqta", "text": "Европарламентът одобри днес резолюция, с която се иска от Съда на ЕС да даде процедура, по която Истанбулската конвенция да бъде подписана от съюза. Това стана на минисесия на ЕП в Брюксел. По ирония на съдбата резолюцията е изготвена от двама евродепутати социалисти - Клод Мораес от Великобритания и Ливия Блинкевичюте от Литва. А БСП се противопоставя на Истанбулската конвенция. Вчера лидерката й Корнелия Нинова призова българските евродепутати да гласуват против, \"за да защитим българското семейство и българските деца\".  Корнелия Нинова отново на борба срещу Истанбулската конвенция На което Андрей Ковачев (ЕНП) отвърна, че българките представители от ГЕРБ ще гласуват „против“, тъй като конвенцията е отхвърлена от Конституционния съд у нас. Той призова Нинова да бъде спокойна. Дипломат: Нинова бие фалшива тревога Дипломат: Нинова бие фалшива тревога", "date": "2019.04.04", "title": "ЕП иска процедура за Истанбулската конвенцията"}
{"url": "http://clubz.bg/81421-sydyt_reshi_koveshi_moje_da_napuska_rumyniq_i_da_govori_pred_medii", "text": "Румънският върховен съд вдигна в сряда забраната Лаура Кьовеши да напуска страната. Решението със сигурност ще бъде приветствано от Европейския парламент, чийто фаворит за първи главен прокурор на ЕСе точно бившата шефка на антикорупционния орган на Румъния, съобщава Ройтерс. Лаура Кьовеши със забрана да напуска страната и да говори пред медии Лаура Кьовеши отново ще може да излиза от страната си, да говори за делото, по което беше разследвана, както и да упражнява дейност на прокурор, реши Върховният касационен съд на Румъния. Институцията е приела обжалването и е отменила всички мерки за неотклонение, които бяха наложени миналата седмица на бившата ръководителка на антикорупционната агенция. Решението дойде, след като редица представители на ЕС, както и западни дипломати, изказаха притеснения от случващото се в съдебната система на страната. Решението на ВКС е окончателно. Под натиска на управляващата в Букурещ Социалдемократическа партия, Кьовеши, която се превърна в символ на борбата с корупцията по висшите етажи на властта, миналата година беше принудена на напусне поста си. Кандидатурата ѝ за европейски главен прокурор срещна яростна съпротива от властта в собствената ѝ страна. Европарламентът твърдо зад Лаура Кьовеши за главен прокурор На 28 март тя се яви на на  . Разпитът продължи 6 часа. Според АФП тя е получила обвинение в подкуп, но няма потвърждение от съда. Кьовеши отхвърли обвиненията и нарече лъжливи свидетелските показания, по които е образувано производството. След това ѝ бяха повдигнати и криминални обвинения, което означаваше, че тя губи правото си да напуска Румъния или да говори пред медиите по случая. След края на разпита бившата шефка на антикорупционната DNA съобщи на журналистите, че е получила забрана да говори пред медиите за повдигнатото й обвинение. Вчера председателят на Европейския парламент Антонио Таяни изрази загриженост по повод обвиненията срещу нея и обяви, че ще пише на правителството в Букурещ по въпроса. Пак в сряда Европейската комисия предупреди Румъния да спре да ревизира антикорупционните реформи, както и подчерта, че ще преприеме бързи действия, ако реши, че Букурещ не спазва върховенството на закона. Съдийската секция на Висшия съвет на магистратурата (нещо като румънски вариант на ВСС) се оплака от натиск от страна на европейски официални представители върху съдията, който разглеждал обжалването на Кьовеши. В писмо, публикувано на сайта на институцията, се посочваше, че „се създава нелегитимен натиск върху съдиите и съдебните институции в Румъния“. Изявления на европейски лидери като Манфред Вебер, Ги Верхофстад и Антонио Таяни били в състояние да окажат натиск върху съдията, който трябва да реши случая. Европарламентът твърдо зад Лаура Кьовеши за главен прокурор", "date": "2019.04.04", "title": "Съдът реши: Кьовеши може да напуска Румъния и да говори пред медии"}
{"url": "http://clubz.bg/81422-simeonov_s_namek_za_apartament_na_ministyr_angelkova_svikva_speshen_brifing", "text": "Това заяви два пъти в рамките на два дни бившият вицепремиер - съпредседателят на малката управляваща коалиция Обединени патриоти - Валери Симеонов. Първо в предаването \"Още от деня\" по БНТ Симеонов говори за жилище в столичния квартал \"Овча купел\", а днес в кулоарите на Народното събрание даде и точен адрес, квадратура и сума: София, \"Овча Купел\", улица \"Бързарица\" №2; 142 кв. метра, 61 000 лева. Справка в декларациите за имущественото състояние на лица, заемащи висши публични длъжности, показва, че на въпросното описание отговаря имот на министърката на туризма (с която Симеонов е в открит конфликт) Николина Ангелкова. \"Алфа рисърч\": \"Апартаментгейт\" нанася сериозни щети на ГЕРБ Но покрай имуществените й декларации, засягащи въпросния имот, има някои въпросителни. В декларацията на Ангелкова за 2017 година (подадена през 2018 г., както е по закон) апартаментът с гараж  е описан като придобит през 2008 г. със собствени средства и дарение на Същото жилище министърката е декларирала и през 2017 г. Като посчената там  Цветанов стана още по-силен. Как е възможно? За първи път Ангелкова декларира въпросното жилище с гараж през 2012 година с назначаването й за заместник-министър в Министерство на регионалното развитие и благоустройството (тогава и възниква задължението й да попълва имуществена декларация - б.р.). Описаната тогава цена е , като е посочено дарение от родители като произход на средствата.   Според сайта imot.bg през 2008 г. тристайно жилище в \"Овча купел\" е струвало средно 90 000 евро. Без Симеонов да е назовал поименно Николина Ангелкова, днес от пресцентъра на министерството обявиха, че тя свиква брифинг на летището, на ВИП-а при Терминал 1, малко преди 17 ч. Министърката се прибира от работно посещение в Севиля. Очаква се да коментира тази тема. По ирония на съдбата на летището по имотни теми му се наложи да коментира и зам.-председателят на ГЕРБ Цветан Цветанов. Цветанов бе в САЩ по време на вихъра на скандала с придобитото от него луксозно жилище в кв. \"Изток\" на занижени цени.  Иначе Ангелкова и Симеонов имат дълга история на противопоставяне. Като ресорен вицепремиер Симеонов я обвиняваше в раздаване на концесии на плажове на представители на бившите силови групировки; после двамата влязоха в конфликт и покрай намерението на Симеонов да въведе тихи часове в курортите. Търкания имаха и по отношение на няколко големи заведения по плажовете, за които лидерът на НФСБ твърдеше, че са незаконни, а министърката - обратното. От неговата партия се противопоставиха и на желанието на Ангелкова да продължи да раздава концесиите на плажовете като изключение от новоприетия специален Закон за концесиите. В резултат Симеонов на няколко пъти поиска оставката й. Цветанов стана още по-силен. Как е възможно?", "date": "2019.04.04", "title": "Симеонов с намек за апартамент на министър. Ангелкова свиква спешен брифинг"}
{"url": "http://clubz.bg/81416-vladislav_goranov_orqza_iskaniqta_na_sydebnata_sistema_sys_stotici_milioni", "text": "Пожеланите от съдебната власт пари за следващите три години -  млн. лв., след корекции от Владислав Горанов изглеждат така:  . Това стана ясно днес, след като от Министерството на финансите са пратили за съгласуване във Висшия съдебен съвет писмо в отговор на техните разчети за дългосрочна бюджетна рамка. А така фиксираната сума почти гарантирано прави неосъществима идеята всяка година заплатите в съдебната власт да растат по 10% с натрупване. Съдебната система поиска над 2,6 млрд лв. за 3 години Както Клуб Z писа, на 28 февруари кадровиците - след свои разчети - приеха доста амбициозни числа, които да поискат за следващите 3 години от Горанов - за 2020, 2021-ва и 2022-ра. Това бяха съответно 824,871 и впеатляващите 932 млн. лв. за последната година от периода. Сред жалоните на тези изчисления бяха: всяка година магистратите до получват +10 процента върху заплатите, най-после да се заложат и гласуваните в Закона за съдебната власт до 6 заплати бонус за спецсъдилищата и спецпрокуратурите, както и парите за дрехи в края на периода да достигнат впечатляващите 3090 лв. Магистрати и съдебни служители срещу \"крокодила\" Владислав Горанов Сега обаче Горанов предлага за трите години една и съща разходна част в бюджета на съдебната власт 741,317 лв. Пресметнато като минуси, това означава, че намалява съответно с 83,268 млн. (за догодина), 130,484 млн. (за 2021 г.) и 191,172 млн. (за 20122 г.) поисканите средства или общо - с над 400 млн лв. Днес представляващият ВСС Боян Магдалинчев само сухо отбеляза, че становището на Комисията по бюджет и финанси на съвета е -   предложената от финансовото ведомство средносрочна прогноза. Думата за коментар взе Даниела Марчева, която и попита - ясно ли е кои пера конкретно ще бъдат намалени по този начин. Представителката на БСП в Съвета нарече това \"рестриктивна политика\", като отбеляза, че едно \"не съгласува\" не е достатъчно мнение. Българският ВСС се \"сниши\" за ставащото в Полша Поради липсата на разчети по \"пера\" така и не стана ясно дали отива в небитието заложеният ръст на заплатите с по 10% всяка година като на другите държавни служители - нищо че Магдалинчев припомни, че премиерът Бойко Борисов лично се е изказал в тази посока. В познатия дух на снишаване Магдалинчев заяви, че... Така решението се взе - да не се съгласува предложението на Горанов без допълнителни коментари. Магистрати и съдебни служители срещу \"крокодила\" Владислав Горанов Българският ВСС се \"сниши\" за ставащото в Полша", "date": "2019.04.04", "title": "Владислав Горанов оряза исканията на съдебната система със стотици милиони"}
{"url": "http://clubz.bg/81425-edna_peta_ot_smyrtnite_sluchai_v_sveta_se_dylji_na_loshoto_hranene", "text": "Една пета или 11 милиона смъртни случая по света през 2017 г. са били свързани с нездравословно хранене, изобилстващо от сол, захар и преработено месо и допринасящо за сърдечносъдови заболявания, рак и диабет, съобщават Ройтерс и Франс прес, позовавайки се на публикация в сп. \"Лансет\". \n\tПроучване, обхванало 195 страни, показва, че пропорцията на свързаните с неправилното хранене смъртни случаи е най-висока в Узбекистан и най-ниска в Израел. САЩ заемат 45-о място, Великобритания - 23-то, Китай - 140-о, Индия - 118-о.  \n\tОсреднената консумацията на здравословни храни като ядки, семена, мляко и пълнозърнести продукти е твърде ниска. Хората същевременно консумират големи количества напитки с добавена захар, преработено месо и сол. В резултат на това един на всеки пет смъртни случая през 2017 г. е бил свързан с лошо хранене.  Пържолите и сиренето са полезни за сърцето и дълголетието Проучването \"Глобалното бреме на болестите\" проследява тенденциите в храненето от 1990 до 2017 г. по 15 показателя.  \n\tКрис Мъри, директор на Института за оценка на здравето към Вашингтонския и ръководител на проучването, отбелязва, че докладът потвърждава това, което мнозина мислят от години.  Изследването показва, че хората консумират само 12 процента от препоръчителното дневно количество ядки и семена - средно 3 грама на ден, вместо 21 грама. \n\tКонсумацията на напитки с добавена захар надвишава препоръчителната с над десет пъти.  Учени: Пиенето на диетични напитки увеличава риска от деменция и инфаркт Експертите напомнят, че храненето, изобилстващо от сол, захар и \"лоши\" мазнини е известен рисков фактор за сърдечносъдови болест, инсулт, диабет и много видове рак. \n\tГлобалната диета също включва по-малко от четвърт от препоръчителното количество пълнозърнести продукти - средно 29 грама дневно, вместо 125 грама, и почти двойно над препоръчителното количество преработено месо. \n\tСпоред изследване, публикувано през януари, идеалната диета за доброто здравето на хората и планетата набляга на удвояването на пълнозърнестите продукти, варивата, ядките, плодовете и зеленчуците, намаляването наполовина на червеното месо и добавената захар, и ограничаването на рафинираните въглехидрати.  \n\tСред свързаните с нездравословното хранене 11 милиона смъртни случая през 2017 г. близо 10 милиона са в резултат на сърдечносъдови заболявания, около 913 000 - на рак, и близо 339 000 - на диабет тип 2, пише БТА. Учени: Пиенето на диетични напитки увеличава риска от деменция и инфаркт", "date": "2019.04.04", "title": "Една пета от смъртните случаи в света се дължи на лошото хранене"}
{"url": "http://clubz.bg/81418-ochakva_se_dimityr_lazarov_da_oglavi_pravnata_komisiq", "text": "Дългогодишният депутат от ГЕРБ - юристът Димитър Лазаров - се очаква да седне на мястото на Данаил Кирилов в парламентарната комисия по правни въпроси. Кирилов, който е председател на комисията, една от най-важните в Народното събрание, бе посочен днес за нов министър на правосъдието от премиера Бойко Борисов. Лазаров е правист и бивш следовател. Неизменно влиза в парламента от листата на ГЕРБ, като дори бе мажоритарен кандидат от Пловдив-област. Член е на правната комисия, включително в сегашното Народно събрание. Лазаров председателства комисията за контрол над службите, като вероятно ако оглави \"правна\", ще трябва да се откаже от нея. Той също минава за \"човек на Цветан Цветанов\", както и заместничката на Цветанов като председател на парламентарната група Даниела Дариткова и Пламен Нунев, който оглави вътрешната комисия - пак на мястото на принудения да подаде оставка заради луксозното си евтино жилище зам.-председател на ГЕРБ. Данаил Кирилов е номинацията за правосъден министър Изборът на Лазаров е логичен, името му не е обявено официално, но се коментира от останалите членове на правната комисия като сигурен наследник на Кирилов. Лично Кирилов го е посочил, споделят още народни избраници от ГЕРБ. Иначе днес депутатите коментираха не толкова бъдещото назначение на Кирилов на мястото на подалата оставка заради т.нар. \"Апартаментгейт\" Цецка Цачева, колкото отсъствието му от парламента. Бойко Борисов: Д-р Даниела Дариткова поема поста на Цветанов в парламента (ВИДЕО) , заяви и Юлиан Ангелов (ВМРО). Единствената негативна оценка дойде от ДПС. Председателят на парламентарната група на \"патриотите\" Волен Сидеров пък прояви апетит към мястото. По думите му Явор Нотев (\"Атака\"), който е член на комисията, както и зам.-председател на Народното събрание, е най-подходящ за овакантения пост. Кирилов пред Клуб Z: Внасяме предложението на Цачева за Закона за съдебната власт Според него ако ГЕРБ възприеме идеята, това щяло да е добър сигнал към коалиционния партньор. А по повод това, че председателството на комисиите в НС е решено на квотен принцип, Сидеров заяви: Самият Нотев не изказа подобни тези така директно. Pаяви само, че кой ще заеме шефското място в \"правна\" \"винаги би могло да бъде повод за дискусия\". Бойко Борисов: Д-р Даниела Дариткова поема поста на Цветанов в парламента (ВИДЕО) Кирилов пред Клуб Z: Внасяме предложението на Цачева за Закона за съдебната власт", "date": "2019.04.04", "title": "Очаква се Димитър Лазаров да оглави правната комисия"}
{"url": "http://clubz.bg/81424-facebook_vodi_kampaniq_sreshtu_kriticite_v_britanskiq_telegraf", "text": "След поредицата скандали социалната мрежа Facebook започва да взима мерки срещу критиците си, като плаща на старите медии за целта, разказва Business Insider. Поредица от 26 статии - \"Човекът в информационната епоха\" -  са публикувани онлайн и в печатното издание на британския вестник \"Телеграф\". Те са видно спонсорирани, и разработени от Telegraph Spark, отдела за платени материали на вестника. Facebook ще блокира \"белия ултранационализъм\" В тях се обръща внимание на популярни напоследък теми като разпространение на речта на омразата, нарушаване на личните данни, и вредите от социалните мрежи. Но посланието е ясно - не социалните мрежи са виновни за това, а те са тези, които ни пазят. По принцип платени публикации от този тип са съвсем обичайни, и са ясно отбелязани като финансирани от хората на Зукърбърг. В някои от статиите обаче се забелязват странни твърдения. На 6 март тази година например излиза \"Борба с речта на омразата и тероризма в социалните мрежи\", в която липсват детайли, но се развива тезата как Facebook \"ползва изкуствен интелект, за да идентифицира проактивно съдържание, и инвестира в по-голям екип за наблюдение и премахване на съдържание, което може да възмути и да вдъхнови насилие\".  В друг материал от 13-ти март пък се разказва за това какви действия се предприемат от Facebook, за да се борят с терористично съдържание. Два дни по-късно атентаторът в Крайстчърч, Нова Зеландия излъчи на живо как убива мюсюлмани. В следващите 24 часа екипът на Зукърбърг премахваше 1,5 милиона копия на видеото, но не и преди всеки активен потребител да го бе видял. Facebook: Само 4000 души са гледали атентата в Нова Зеландия Друга любопитна статия разглежда историческия страх от технологиите. И завършва така: В още един исторически очерк се сравнява епохата на интернет с изобретяването на печата: А Facebook ни освобождава от това, намекват материалите, въпреки непрестанната цензура, налагана от автоматичните алгоритми на Зукърбърг, които блокират потребители, срещу които има много докладвания, дори тези доклади да са фалшиви. Зукърбърг с 4 идеи за регулация на Интернет Не е ясно колко плаща Facebook на \"Телеграф\", тъй като и двете компании мълчат по този въпрос. Facebook: Само 4000 души са гледали атентата в Нова Зеландия Зукърбърг с 4 идеи за регулация на Интернет", "date": "2019.04.04", "title": "Facebook води кампания срещу критиците в британския \"Телеграф\""}
{"url": "http://clubz.bg/81403-pompeo_predupredi_turciq_da_vnimava_s_rusiq_i_siriq", "text": "Държавният секретар на САЩ Майк Помпео предупреди турския министър на външните работи Мевлют Чавушоглу, че ако страната му предприеме самоволно военни действия в Сирия, това може да има разрушителни последици, предадоха световните агенции. \n\tДвамата се срещнаха във Вашингтон в кулоарите на честванията на 70-ата годишнина от създаването на НАТО. \n\tОткакто президентът Доналд Тръмп обяви през декември, че ще изтегли американските войници от Сирия, съдбата на кюрдските сили, които са съюзник на Съединените щати в борбата срещу групировката \"Ислямска държава\", е под въпрос. Турция заплашва да предприеме офанзива, за да изтласка от границата си милицията Сили за защита на народа, която смята за терористична организация, припомня Франс прес. \n\tПомпео изрази подкрепа за преговорите за създаване на \"зона за сигурност\" по протежение на турско-сирийската граница. \n\tДържавният секретар на САЩ изрази опасения пред турския външен министър по повод плановете на страната му да купи руски системи за противоракетна отбрана С-400. Ердоган не се отказва от руските ракети С-400 Вашингтон и Анкара си разменят остри реплики по този въпрос от началото на седмицата, отбелязва Франс прес. \n\tАмерикански конгресмени междувременно казаха на среща с Чавушоглу, че няма как Турция да си сътрудничи във военната област едновременно със Съединените щати и с Русия, съобщи ТАСС. Министерството на външните работи на Турция обвини Държавния департамент на САЩ, че е представител невярно съдържанието на разговорите между американския държавен секретар Майк Помпео и турския външен министър Мевлют Чавушоглу във Вашингтон, предадоха ТАСС и ДПА. \n\tКомюникето, разпространено от Държавния департамент, \"не само не отразява съдържанието на срещата, но и включва въпроси, които дори не бяха повдигнати по време на преговорите\", каза говорителят на турското министерство на външните работи Хами Аксой в изявление, разпространено от посолството на страната в Съединените щати. Аксой отбеляза, че комюникето \"очевидно е било подготвено\" още преди срещата между Помпео и Чавушоглу. \n\t\"Подобни проблеми са възниквали и при предишни срещи\" с американската страна, припомни говорителят на турското външно министерство и подчерта, че \"нашият съюз естествено изисква такива комюникета да бъдат подготвяни по-внимателно\", съобщава БТА.", "date": "2019.04.04", "title": "Помпео предупреди Турция да внимава с Русия и Сирия"}
{"url": "http://clubz.bg/81405-qponiq_pak_arestuva_bivshiq_shef_na_reno_nisan_micubishi", "text": "Бившият шеф на групата Рено-Нисан (Renault-Nissan) Карлос Гон отново бе арестуван в Япония днес, предадоха световните агенции, цитирани от БТА. \n\tГон бе задържан в дома си в Токио заради нови подозрения във финансови злоупотреби. \n\tПрокуратурата подозира, че той е отклонил 5 милиона долара от фондове, изпратени от филиал на Нисан на фирма за продажба на коли. \n\tБившият автомобилен бос бе освободен под гаранция едва преди месец след повече от 100 дни в ареста. Вчера той обяви в Туитър, че планира пресконференция на 11 април. \n\tГон осъди новия си арест като \"отвратителен и произволен\". В комюнике той отхвърли всички обвинения и увери, че е невинен.", "date": "2019.04.04", "title": "Япония пак арестува бившия шеф на Рено-Нисан-Мицубиши"}
{"url": "http://clubz.bg/81412-fejsbuk_v_nov_skandal_s_lichni_danni", "text": "В интернет са изтекли множество данни на потребители на социалната мрежа Фейсбук. Това се казва в доклад, публикуван в сряда на сайта на международната компания за защита на информацията ЪпГард, информират Асошиейтед прес и ТАСС, цитирани от БТА.  \n\tСлужители на ЪпГард разкрили, че данните са били съхранявани неправомерно в облачен сървър на компанията Амазон от две фирми, разработвали по-рано приложения за Фейсбук. Става дума за мексиканската Култура колектива и американската Ат дъ пул. И в двата случая данните не са били защитени с пароли и всеки желаещ е можел да ги получи. \n\tКултура колектива пазела в базата си към 146 гигабайта данни за потребители на Фейсбук, включително около 540 милиона техни коментара, също и имена на акаунти. А фирмата Ат дъ пул, спряла дейността си през 2014 г., качила в открития облак данни за 22 000 потребители на същата мрежа - имена, имейл адреси, френдлисти.  \n\tСпоред ЪпГард базата на Ат дъ пул била премахната от открит достъп много бързо, но данните на Култура колектива останали свободно достъпни най-малко няколко месеца, въпреки че фирмата за кибернетична сигурност неведнъж подавала сигнали на мексиканската компания и операторите на Амазон. \n\tНапоследък в САЩ се отделя специално внимание на проблема с личните данни, събирани от интернет компании. Сред поводите бе скандалът с британската фирма Кеймбридж аналитика. Според Ню Йорк таймс тя е използвала лични данни на десетки милиони потребители на Фейсбук за политически цели, без потребителите да са били информирани за това.  \n\tКорпорацията Фейсбук има добри постижения в предотвратяването на опити за намеса в избори в сравнение с 2016 г., но не може да гарантира, че сайтът й няма да бъде използван за въздействие върху изборите за Европейски парламент през май, заяви вчера нейният шеф Марк Зукърбърг.  \n\tПреди година той увери Конгреса на САЩ, че Фейсбук ще оперира занапред по-внимателно с личните данни на потребителите, напомня ТАСС.", "date": "2019.04.04", "title": "Фейсбук - в нов скандал с лични данни"}
{"url": "http://clubz.bg/81413-senatori_gotvqt_bezprecedentno_surovi_sankcii_sreshtu_rusiq", "text": "Американски сенатори замислят нови сурови санкции срещу руските \"банки, държавния дълг и имуществото на Путин\", пише руското онлайн издание \"Бел\". \n\tСенаторът републиканец Марк Рубио и демократът Крис ван Холън предлагат сурово наказание за Русия, ако федерацията се намеси в бъдещи избори в САЩ. Те предлагат законопроект, който възлага изпълнението на санкциите на директора на националното разузнаване и го задължава до 60 дни след изборите да представи съответния доклад, а президента - до 30 дни след това да наложи самите санкции. \n\tПредвижда се да бъдат блокирани активите на две от петте системни банки в Русия (Сбербанк, ВТБ, Газпромбанк, ВЕБ и Росселхозбанк), да се забранят операциите с руски дългови книжа, да се блокират и американските активи на \"високопоставени политици и олигарси\". САЩ ще разследват богатството на Путин със закон Предлага се освен това да бъдат забранени инвестициите в горивно-енергийния сектор на Русия за граждани на САЩ и да се правят такива инвестиции от територията на Щатите. А половин година след налагането на санкциите американският президент да представя на Конгреса доклад за активите и имуществото - също и за техните източници - на руския лидер Владимир Путин и други висши държавни служители.  \n\tПредложените нови санкции ще са най-твърдите, налагани или обсъждани някога, коментира изданието, цитирано от Би Би Си.", "date": "2019.04.04", "title": "Сенатори готвят безпрецедентно сурови санкции срещу Русия"}
{"url": "http://clubz.bg/81411-standartite_na_gerb_nasyn_i_naqve", "text": "Рядко съм вярвал повече на министър-председателя Бойко Борисов от тази сутрин, когато каза: Данаил Кирилов е номинацията за правосъден министър Даже без да съм прочел останалото, ми идват наум няколко съвсем очевидни от тези стандарти. Например - чудите ли се защо плочките на \"Графа\" са такива? Заради стандартите. Стандартът е  че съвсем  да виждаш с просто око и без нивелир как   плочките реди най-евтиният циг,... пардон – майстор, намерен на пазара на труда. За примерно 500 лв на месец. Това е тайната на ремонтите, заради които се пенявят после разни фейсбук групи. Да се строи за 250 милиона тунел. Да се ремонтира Централна гара за 62 милиона лв. без ДДС. Да се спечели поръчка за шумозаглушаващи подложки за трамвая на споменатия \"Граф\" и да се сложат вместо такива по 35 евро/м, други - 10 пъти по-евтини. Как \"Джи Пи Груп\" ремонтира \"Графа\" с по-евтини и шумни плочки Поръчки за десетки/стотици милиони, а реалната работа се свършва от именно такъв - 5 ... Между другото, прави ли ви впечатление как нито един западен кандидат дори вече не се явява за наши големи инфраструктурни проекти? Както и да е. Но всичкото това не може да се осъществи без най-важния „стандарт“ - пленяване на стражевите кучета на обществото: медии, прокуратура и разните агенции, комисии, НАП-ове, АДФИ-та и др., имащи отношение към краденето. По-точно - стандартът е негативното им отношение да бъде заменено с позитивно поне към определени хора. За другите - бой по каската! След тъмните години, когато партизанствахме и се криехме по кьошетата от правилата на ЕС, ГЕРБ, ръководейки различно импотентните варианти на парламент, наложи други стандарти. В синхрон със силите от \"тъмното\" добрите практики се приемат с ръкопляскане и след това се развращават... Такива са борбата с корупцията чрез извънредни съдилища, такава бе Комисията за конфликт на интереси, такъв бе независимият одит на прокуратурата. А напоследък такъв е новият хит - безобразна и безконтролна бухалка срещу издатели на неудобни медии, председатели на ВКС-та и разни пазарни субектчета \"не от наш'те\" - КПКОНПИ. Съд тълкува антикорупционния закон \"неудобно\". Следва незабавен ремонт И ще е удивително, ако отново „добрият цар“ не знае нищо какво правят лошите боляри... Защото бая боляри се смениха за 10 години, а на някои да им повдигнеш обвинение, стига само да видиш карикатурите на Комарницки... Няма нито една причина да се мисли, че тези отличителни за нашата действителност  “ няма да се използват и в задаващата се европейска прокуратура. Все пак у нас тя ще се представлява оперативно от делегирани действащи български магистрати, нали знаете? Като казахме синхрон - да завършим с това, че шефът на независимата изпълнителна власт, докато тази сутрин рекне нещото, главният прокурор от независимата съдебна власт пусна съобщение, че прави проверка, а подчиненият на независимата законодателна власт Пламен Георгиев... подаде молба за отпуска. Всичко това - напълно едновременно. Стандартна работа. Как \"Джи Пи Груп\" ремонтира \"Графа\" с по-евтини и шумни плочки Съд тълкува антикорупционния закон \"неудобно\". Следва незабавен ремонт", "date": "2019.04.04", "title": "Стандартите на ГЕРБ - насън и наяве"}
{"url": "http://clubz.bg/81415-evroparlamentyt_prie_paketa_mobilnost_1", "text": "Европейският парламент прие  . Гласувани бяха и трите доклада, изготвени съответно от евродепутатите Исмаил Ертуг от Германия, Меря Кюльонен от Финландия и Вим ван де Камп от Холандия. Това е първото четене, оттук нататък предстоят триалози между ЕП, Европейската комисия и Съвета на ЕС. След това е възможно темата да се върне обратно в ЕП. Гласуването се състоя въпреки опита на българските евродепутати да осуетят влизането на документа в дневния ред на сесията на ЕП в Брюксел, която се провежда вчера и днес. Отлагането обаче не бе прието и гласуването се случи. Официално: Какво одобри ЕП по пакета „Мобилност 1“ Гласувани бяха 1300 изменения. Започна се с вот на предложенията едно по едно, макар и групирани по блокове. Така реши председателстващият процедурата. По-късно той очевидно се умори и предложи да се гласува \"ан блок\", т.е. по блокове. Три четвърти от евродепутатите подкрепиха идеята. Вчера бе решено гласуването да се състои днес, въпреки че и тогава имаше опит на нашите представители да го осуетят.  Източна Европа ще се жалва в съда заради плана \"Макрон\" Евродепутатите от България смятат, че пакетът трябва да остане за следващия Европарламент, който няма да бъде под натиска от предстоящи избори. На тяхна страна са представителите на Румъния, Полша и Литва. Предстоящите триалози ще бъдат водени от румънското председателство на Съвета на ЕС. То разполага с две седмици за постигането на съгласие. Източна Европа ще се жалва в съда заради плана \"Макрон\"", "date": "2019.04.04", "title": "Европарламентът прие пакета \"Мобилност 1\""}
{"url": "http://clubz.bg/81414-velt_mej_naj_posle_zapochna_da_osyznava_realnostta", "text": "Влиятелният германски всекидневник \"Велт\" днес хвали британската премиерка Тереза Мей за решението й да преговаря с опозиционния лидер Джереми Корбин, за да се преодолее кризата около Брекзит, предаде БТА. \n\tВ редакционна статия, цитирана от ДПА, вестникът пише: \"Най-после Тереза Мей започна да осъзнава реалността. Най-сетне тя мисли за доброто на своята страна, а не за това на нейната деградирала Консервативна партия\". \n\t\"Но готовността на Мей да открие заедно с опозиционния лидер Джереми Корбин пътя към мек Брекзит, което означава по-тесни отношения с ЕС, застрашава не само нейното политическо бъдеще, но и оцеляването на (партията на) торите. . . . Привържениците на Брекзита в нейната партия са бесни, те надушват измяна и заговорничат за отмъщение. Напълно възможно е това скоро да доведе до драматична промяна на партийния пейзаж във Великобритания\", посочва \"Велт\". \n\t ", "date": "2019.04.04", "title": "\"Велт\": Мей най-после започна да осъзнава реалността"}
{"url": "http://clubz.bg/81417-panov_za_apartamenta_na_jena_mu_az_sym_naj_minatiqt", "text": "Това каза днес след заседанието на Висшия съдебен съвет (ВСС) председателят на Върховния касационен съд (ВКС) Лозан Панов в първи коментар за жилището, купено от фирмата на жена му Елисавета от фирма \"Артекс инженеринг\". Днес премиерът Бойко Борисов апелира да излязат в отпуск всички замесени в поредните 3 \"порции\" от скандала с евтини апартаменти, а те са Пламен Георгиев, Борислав Сарафов и Панов. Покупката на апартамента и два гаража е станала през 2013 г. - преди Панов и Елисавета изобщо да се познават, но е декларирана на стойност  По този повод - освен че е обект на безспирна канонада от медиите от корпулентния кръг, с постановление на прокуратурата от днес Панов бе даден на Инспектората на ВСС. Който точно го оправда онзи ден по друго обвинение... Инспекторатът оневини Лозан Панов На въпрос днес дали е знаел за сделката, когато са се женили с Елисавета, той потвърди с думите \"разбира се\". А на въпроса кой плаща наема (тъй като жилището проформа е на фирмата на Панова - \"Ганева 2000\", б.р.), Панов отговори, че по закон, когато собственик е юридическо лице,  Той попита риторично - как заради това може да не работи и да няма доходи.  На напомнянето на журналистите, че НАП ще прави проверка на случая с апартамента, Панов каза още: Пробив: дадоха Лозан Панов на Инспектората От думите му стана ясно, че приходната агенция е води проверки, които \"са много и са за много години\". По-късно днес стана ясно, че и Борислав Сарафов - зам.главен прокурор по разследването и директор на Националната следствена служба, изразява \"готовност за пълно съдействие\" на органите. Той е би визиран с покупката на изключително скъп апартамент на името на 21-годишния му син. Изразявам готовност за пълно съдействие на проверяващите от НАП и КПКОНПИ по повод разпоредената от главния прокурор Сотир Цацаров проверка, заяви Сарафов пред агенция \"Фокус\".   Сутринта премиерът Бойко Борисов апелира всички споменати или да подадат оставка, или   докато завърши аферата с апартаменитте. Отпуска излезе само Пламен Георгиев от КПКОНПИ, а Борисов отбеляза, че тези от съдебната система били \"много чувствителни\". Очаквано - кафявите медии вече преследват само Лозан Панов с крясъци да подаде оставка. Не е забелязано около другия представител на магистратурата - Сарафов, да има подобни фойерверки. Пробив: дадоха Лозан Панов на Инспектората", "date": "2019.04.04", "title": "Панов за апартамента на жена му: \"Аз съм най-минатият\""}
{"url": "http://clubz.bg/81390-g_n_borisov_vie_si_go_izbrahte", "text": "В първия си кабинет Бойко Борисов направи стратегически ход и подаде оставка - за да запази позиции. Във втория – направи стратегическа грешка, залагайки „всичко или нищо“ на президентските избори. А в третия си мандат – реже късове от тялото на ГЕРБ, само и само да запази чисто името. Лидерът на най-влиятелната партия е готов да се раздели с всекиго, за да запази позицията на партията във властта. Да, това се харесва на избирателите - създава им чувство за възмездие. Но той става все повече заложник на тази партия. И на кадровата й организация. Проличава, че дори и да иска, не може да проведе цялостна чистка - да постави на по-важните места в държавата и в партията съвсем нови хора. И както се вижда - за някои има наказание, а за други мълчаливо се толерира усещането им за безнаказаност. Само за година време имиджовите удари, които понесе ГЕРБ, доведоха до остраняването на кадри от висшия ешелон на партията, които доскоро премиерът ги сочеше за \"отличници\". Така Бойко Борисов се раздели с „майката на нацията“ Цецка Цачева (определението е негово). Смени Ивайло Московски и Николай Нанков – за които с мъка сподели, че ги е „отгледал от деца в партията“. Макар че Нанков остана в регионалното министерство като зам.-министър, а Московски беше трудоустроен на голяма заплата в Черноморската банка. За Борисов винаги най-важнотото е било не само собственото му оцеляване на върха - и опазването му „чист“, да е далеч от мръсотия на властта. А и това, как изглежда в очите на електората. Това е и основното му опасение - да не бъде „разлюбен“, да не бъде помрачен образът му, да не затъмни нещо сияйния му лик.  В контекста на тази почти наркотична зависимост от „изображението в огледалото“ може да се тълкува и подредбата на кандидат-депутатската листа за Европейските избори. А съответно и на включването на Лиляна Павлова в нея. Една от перлите в короната на Борисов, тя само допреди месеци не излизаше от телевизионните студия, за да разказва за успехите на българското европредседателство, а днес й е отредено да гледа гърба на Александър Йорданов (шестият от СДС в коалиционната листа). Да, нейното седмо място може да изглежда като „наказание“, но може да се интерпретира и като кризисно задействане на целия наличен арсенал в управляващата партия - особено след „Апартаментгейт“.  Показателно е, че вече десет дни няма кой да седне на празния стол на правосъдния министър. И колкото и Борисов да обича да се хвали с „дългата резервна скамейка“ на ГЕРБ, на нея от години виждаме едни и същи лица. При това - все по-изчерпващи се. Цветан Цветанов е полуотстранен – не е в парламента, но продължава да е на изключително важен пост - заместник на Борисов в партията и отговаря за изборната организация. Ерозията в управляващата партия разкри и борбата между крон-принцовете в ГЕРБ. Вицепремиерът Томислав Дончев за първи път се изправи срещу Цветан Цветанов. Крилото на „умните и красивите“ се обяви срещу „цветанщината“. Показателно беше, че Цветанов не получи очакваната вътрешно-партийна защита от структурите, а имаше организирано смълчаване. Премиерът Бойко Борисов с лека ръка да отървава от екипажа си, за да тушира обществено напрежение, но щетите са далеч по-големи. Десетте години на върховенство на ГЕРБ създадоха усещане за незаменимост, превъзходство и тотална самозабрава сред висшия партиен ешалон. Затвърди се като брутално убеждение за безнаказаност, достигаща до невъзпитана наглост. Това се пренесе и като зараза сред едрите държавни чиновници, внедрени като политически назначения. Както беше казал един бивш министър-председател - \"много бързо се ояждат\". Защото в тези десет години ГЕРБ успя да създаде собствена номенклатура, която прокара корени във всички структури на държавата – административното управление, изпълнителната и законодателните власти, съдебната система, разследващите структури. И административните бухалки, които създадоха, за да бият по тези, които са им неудобни, един ден ще се стоварят с всичка сила върху тях самите.  Показателно е как един овластен едър чиновник като шефа на КПКОНПИ Пламен Георгиев отказва да отговори на въпросите за апартамента с фамозната тераса с думите: „аз няма да се обяснявам“ и „точка по въпроса“. Няма какво да се добави, освен да се припомни на г-н Борисов една подхвърлена реплика от 2013 г. за фигурата на главния прокурор: „не ми се подсмихвай, ти си го избра“.          ", "date": "2019.04.04", "title": "Г-н Борисов, вие си го избрахте"}
{"url": "http://clubz.bg/81409-gerb_si_zakachi_podkrepa_i_ot_zemedelcite_na_mozer", "text": "След като ГЕРБ и СДС сключиха споразумение за общо явяване на евровота, и „Обединени Земеделци“ се присъединиха към тях. За разлика от \"сините\" обаче, които получиха две места в листата - едно дори избираемо, земеделците само ще подкрепят кандидатите от листата. Споразумението беше подписано тържествено от премиера и лидер на ГЕРБ Бойко Борисов и председателя на \"Обединените земедлци\" Петя Ставрева. Земеделската формация някога се оглавяваше от Анастасия Мозер и беше част от Обединените демократични сили (ОДС).  \n\tБойко Борисов обясни, че присъединяването на формацията е отговор на призива за обединение в рамките на Европейската народна партия (ЕНП). И това е добро начало за общо явяване и на местните избори. „Ние винаги сме работили за консолидация на дясното в България“, заяви и Петя Ставрева.    ", "date": "2019.04.04", "title": "ГЕРБ си \"закачи\" подкрепа и от земеделците на Мозер"}
{"url": "http://clubz.bg/81404-shtajnmajer_v_bylgariq_mnogo_temi_i_pone_edin_bolen_vypros", "text": "Германският президент пристига на посещение България (на 4 април - б.р.) точно в момент, когато обществеността отново силно се вълнува от хроничното болно място на страната: корупцията и злоупотребите с власт. Тоест, и върховенството на закона. А върховенството на закона и борбата срещу корупцията са два проблема, които непрекъснато изникват в контекста на свръхважни за България процеси, например - приемането в Шенген и в еврозоната, чуждестранните инвестиции в страната. Теми, за които без съмнение ще стане дума по време на визитата. Тя е в отговор на поканите, които Щайнмайер получи по време на посещенията в Германия на Бойко Борисов и Румен Радев. Германският президент е в България за два дни, като през първия в София преобладават политическите разговори, а през втория в европейската културна столица Пловдив и в Бачковския манастир акцентът е върху Европа, икономиката, културата и историята. Два дни с много интензивна програма, през които Франк-Валтер Щайнмайер ще получи доста добра представа за България и нейните хора. Медиите обикновено представят Щайнмайер като много опитен дипломат, като човек на диалога, като интелектуалец, който никога не остава на повърхността на фактите. Казват за него още, че е изключително работлив и добросъвестен, че искрено търси контакт и с тъй наречените „обикновени хора“. Което не е чудно, тъй като самият той произлиза от съвсем обикновено семейство. Нека да припомним, че Щайнмайер (по образование юрист) започна политическата си кариера като шеф на кабинета на Герхард Шрьодер, който през 1990-те години беше министър-председател на Долна Саксония, а след това и германски канцлер. По-късно социалдемократът Щайнмайер беше два пъти външен министър и един път вицеканцлер в коалиционните правителствата с християндемократите на Ангела Меркел. Като държавен глава той вече е надпартиен, но в Берлин отново управлява широка коалиция между ХДС-ХСС и ГСДП, тоест - в Германия няма сблъсък между държавния глава и изпълнителната власт. Този факт максимално улеснява и предстоящия диалог на Щайнмайер с българския президент Румен Радев (издигнат от БСП) и с премиера Бойко Борисов, чиято партия ГЕРБ членува в ЕНП. По време на една годишнина на германската фондация „Конрад Аденауер“ в София наскоро Борисов изрично подчерта помощта, която близките до ХДС и ХСС германски фондации са оказали при партийното строителство на ГЕРБ. Но независимо от това и независимо от многократно огласявания си респект към Ангела Меркел, българският премиер лесно ще намери общ език с германския гост. Още повече, че по конституция германският президент има главно представителни правомощия. Неговата работа, казано по-просто, е да размишлява на глас, да говори и разговаря, да убеждава и да транспортира ценности. Например - ценностите на правовата държава. Или независимостта на правосъдието и на медиите. За тях без съменние ще стане дума в срещите на Щайнмайер с българските домакини, най-малкото защото германските медии и наблюдателите, които следят българската политика, непрекъснато подчертават изоставането на България по тези показатели спрямо европейските стандарти. Разбира се, в разговорите на германския президент в София и в Пловдив ще присъстват и останалите важни двустранни теми. Например икономическите отношения между двете страни, които през миналата година се развиваха сензационно добре. Стокообменът достигна рекорд, преминавайки границата от 8 милиарда евро, като в търговията с Германия България може да се похвали в положително салдо. Това се дължи в голяма степен на факта, че в България влязоха германски фирми, които произвеждат в страната, а след това директно изнасят продукцията си. Към момента директните германски инвестиции осигуряват постоянни работни места за около 35 хиляди българи. На този фон е разбираемо, че Франк-Валтер Щайнмайер ще участва в българо-германска икономическа кръгла маса и ще посети фабриката на „Либхер“. Над 300 хиляди българи живеят и работят в Германия. В германските медии често пъти може да се прочете, че в общия случай това са добре квалифицирани и амбициозни хора, които си плащат данъците и осигуровките. Разбира се, често се пише и за други българи в Германия, които преживяват главно от социални помощи и обитават запуснати сгради с лоша хигиена. Изобщо темата за трудовата миграция и така наречената „миграция по бедност“ от България към Германия е многолика и повече от актуална, тъй че без съмнение ще присъства в дневния ред на държавната визита. Косвено с нея са свързани и въпросите на образованието, засягащи двете страни: отличното качество на обучението по немски език в България, високият брой български студенти в Германия, а и новопоявилите се атрактивни възможности за германци да изучават в България такива търсени специалности като медицина и стоматология. Апропо, медицинският и стоматологичен туризъм е малка, но важна част от туристическия бизнес в България, където годишно почиват почти милион германци. Славата на Слънчев бряг и Златни пясъци като парти-дестинации за младите германци, на които Майорка вече им е твърде скъпа, може би още не е достигнала до ушите на германския президент, но като известен любител на природата Франк-Валтер Щайнмайер положително ще прояви интерес към другите форми на туризъм, които напоследък се развиват в България: планинарството, културният и кулинарен туризъм. А да не забравяме и Пловдив като тазгодишна европейска културна столица и София като бързо развиваща се дестинация за младежки туризъм. За какво още ще разговаря германският президент в България? За евроизборите, разбира се, и за бъдещето на ЕС, който в момента преживява трудна криза, за членството на България в Шенген и в еврозоната. НАТО, отношенията с Русия и енергийните проекти, Турция и бежанците, Западните Балкани и ЕС, Гърция и Северна Македония - на международната сцена България често се споменава именно в този контекст, така че българската „геополитика\" със сигурност е в дневния ред на президентската визита. Без съмнение ще стане дума за центробежните сили в Евросъюза, за популизма и разбягващите се национализми, но и за Европа като лоно на мира, като 500-милионна общност на свободно движение на хора, идеи, стоки и капитали, като място, където младите хора имат луксозния избор да решат къде да живеят, учат и работят. А за „Фолксваген“? Дали германският концерн ще построи своята нова фабрика тъкмо в България или ще предпочете Сърбия? Франк-Валтер Щайнмайер едва ли ще донесе някаква новина по въпроса - това не влиза в компетенциите му на държавен глава. Но нека не забравяме нещо важно: германската провинция Долна Саксония притежава 20,2% от акциите на „Фолксваген“, които са ключов инструмент при взимането на всички бизнес решения. А политическите корени на сегашния германски президент са именно в Долна Саксония. Така че Щайнмайер положително се интересува от темата.", "date": "2019.04.04", "title": "Щайнмайер в България: много теми и (поне) един болен въпрос"}
{"url": "http://clubz.bg/81407-prevozvachi_podpaliha_brakuvan_tir_v_plovdiv", "text": "Превозвачи подпалиха днес бракуван тежкотоварен камион в Пловдив в знак на протест срещу проект за ново европейско законодателство в бранша, което повишава социалните стандарти в него. Возилото беше облепено с протестни лозунги. Пожарникари го загасиха за минути. Да изтрезнеем от пиянството “пакет Мобилност” В същото време в Брюксел Европейският парламент прие на първо четене законодателството, известно като пакет \"Мобилност\". По него предстоят преговори с държавите членки и с Европейската комисия и най-вероятно то ще бъде окончателно прието след европейските избори на 23-26 май. Как ТИР секторът се оказа по-голям от целия транспорт Пловдив беше център на протеста, защото там са най-големите логистични бази в България. Как ТИР секторът се оказа по-голям от целия транспорт", "date": "2019.04.04", "title": "Превозвачи подпалиха бракуван ТИР в Пловдив"}
{"url": "http://clubz.bg/81406-pens_povedenieto_na_germaniq_e_nedopustimo", "text": "Вицепрезидентът на САЩ Майк Пенс разкритикува остро Германия на срещата по повод 70-а годишнина от основаването на НАТО. Той заяви, че нивото на разходите за отбрана и сътрудничеството с Русия за газопровода \"Северен поток-2\" са \"просто недопустими\", предаде Франс прес. НАТО не иска нова надпревара във въоръжаването или нова Студена Война с Русия, но ще знае как да се защитава, ако е необходимо. Това заяви вчера генералният секретар на алианса Йенс Столтенберг в реч в американския Конгрес по повод 70-ата годишнина на алианса, предаде Франс прес. Той подчерта, че няма да има нови американски ракети, разположени в Европа и че НАТО няма намерение да разполага ядрени ракети с наземно базиране в Европа, предадоха ДПА и ТАСС. \n\tЧаст от речта на Столтенберг беше посветена на Русия. Той каза, че дори и диалогът с Москва да бъде подобрен, това ще си остане \"трудна връзка\". Столтенберг защити изтеглянето на САЩ от Договора за ядрените ракети със среден обсег, казвайки, че Москва е в нарушение. Той допълни, че ще продължи да призовава Русия отново да е в съответствие с този договор, предаде ДПА. \n\tГенералният секретар на НАТО похвали трансатлантическите връзки и подчерта, че САЩ са гръбнакът на \"нашия алианс\". Той обаче бързо допълни, че НАТО е бил от полза и за Вашингтон и че в алианса и посредством него САЩ имат повече приятели и съюзници от която и да е друга сила. \"Добре е да имаш приятели\", каза Столтенберг, предаде ДПА. \n\tТой призна, че между страните членки на НАТО има различия, включително по търговските въпроси, иранската ядрена сделка и климатичните промени, но каза, че в миналото алиансът е бил способен да преодолее разногласията и да се фокусира върху пакта за взаимна защита. \n\tВ речта си Столтенберг каза, че съюзниците от НАТО трябва да плащат повече за колективната отбрана, че те трябва да изпълнят заложените в тази насока цели, предаде ДПА. Американският президент Доналд Тръмп непрестанно настоява, че трябва да има повече споделяне на бремето на разходите в алианса, припомня агенцията. Столтенберг припомни, че европейските съюзници и Канада, взети заедно, вече са увеличили бюджетите си с 41 милиарда и ще постигнат сумата от 100 милиарда долара до края на следващата година. \n\tСтолтенберг заяви, че страните от алианса заедно ще си тръгнат от Афганистан, когато настъпи времето за това, предаде ТАСС. Това бе първата реч на генерален секретар на НАТО пред Конгреса, събрал се на съвместно заседание на двете камари и аудиторията на няколко пъти ставаше на крака, за да аплодира словото му.", "date": "2019.04.04", "title": "Пенс: Поведението на Германия е недопустимо!"}
{"url": "http://clubz.bg/81408-danail_kirilov_e_nominaciqta_za_pravosyden_ministyr", "text": "Председателят на правната комисия в парламента Данаил Кирилов е номинацията на Бойко Борисов за министър на правосъдието. Това обяви премиерът тази сутрин в централата на ГЕРБ. Кирилов трябва да наследи на поста подалата оставка заради \"Апартаментгейт\" Цецка Цачева.  Самият Кирилов отказа да коментира темата с апартаментите на хора от управлението и институциите. Борисов призова и за \"еднакъв аршин\" и \"един и същи стандарт\" за всички, чиито имена попаднаха в журналистическите разследвания за покупка на имоти.  Той отказа да назове имена, но уточни, че говори и за хора в КПКОНПИ, и във ВКС, и във следствието. Призивът да \"дълъг отпуск\" очевидно бе отправен към председателя на КПКОНПИ Пламен Георгиев, около чиято тераса от над 180 кв. м. има неясноти, а самият той отказа да отговаря на въпроси. Под \"представители на ВКС\" Борисов има предвид председателя на Върховния касационен съд Лозан Панов, чиято съпруга има апартамент от \"Артекс\", закупен преди да се омъжи за магистрата. В следствието името е на Борислав Сарафов, за имотите на чийто син излезе разследване в сайта \"Биволъ\" преди няколко дни. На Данаил Кирилов, който ще бъде избран до края на седмицата за министър, Борисов постави и първа задача. И тя е ремонт именно на антикорупционния закон. Причината - има грама от Европейската комисия, в която се настоява и общинските съветници да подлежат на деклариране и проверка на имущество и конфликт на интереси. Съветниците бяха извадени от закона неотдавна (по предложение на ГЕРБ) с мотив, че са твърде много и това затруднява работата на КПКОНПИ. ", "date": "2019.04.04", "title": "Данаил Кирилов е номинацията за правосъден министър"}
{"url": "http://clubz.bg/81410-minuta_sled_priziva_na_borisov_shefyt_na_kpkonpi_v_otpusk_zaradi_terasata_si", "text": "Председателят на КПКОНПИ Пламен Георгиев обяви, че излиза в отпуск, докато тече проверка заради придобития от него имот, част от сагата \"Апартаментгейт\". Това се случи само минута, след като премиерът Бойко Борисов лично настоя за \"еднакъв аршин\" и призова всички замесени в сагата да се оттеглят - ако не с оставки като представителите на ГЕРБ, то с дълги отпуски, докато институции, различни от тези, които те представляват, направят проверки има ли закононарушения.  Данаил Кирилов е номинацията за правосъден министър Пламен Георгиев ще бъде проверен от самата прокуратура във връзка с  Цацаров е възложил на НАП-София и  Изискани са нотариалният акт за жилището на Димитров и съпругата му, копие от нотариалното дело по сделката, както и цялата информация по кредитирането на покупко-продажбата от от банката - ипотекарен кредитор. В случая с придобитите от сина на заместника на Цацаров и шеф на следствието имоти, за които се твърди, че няма доказан произход на средствата, Цацаров е пратил сигнала и медийните публикации на КПКОНПИ по компетентност, става ясно от съобщението на прокуратурата. Синът му пък ще подлежи на ревизия като физическо лице от данъчната администрация за периода 2015-2018 г.  По казуса с Лозан Панов и придобития от съпругата му имот от нашумялата в \"Апартаментгейт\" компания \"Артекс\" и заради твърдения за конфликт на интереси Сотир Цацаров предприема следното: И в този случай е разпоредена данъчна ревизия на НАП за произхода на средствата, с които е придобит имотът от фирмата „Ганева 2000“ ЕООД, която е на съпругата на Панов, както и за спазване на данъчното законодателство по сделката.  Заради проверката на Сотир Цацаров и след призива на Бойко Борисов, Георгиев освен че обяви, че излиза в отпуск, декларира и \"готовност за пълно съдействие\". И не пропусна отново да обяви, че е жертва на \"компроматна кампания\". Междувременно в Народното събрание, което по закон избира председателя на КПКОНПИ, Юлиян Ангелов от \"Обединени патриоти\" (ВМРО) заяви, че ако има доказателства на нарушения, парламентът няма да се поколебае да прекрати мандата на Пламен Георгиев.   ", "date": "2019.04.04", "title": "Минута след призива на Борисов: шефът на КПКОНПИ в отпуск заради терасата си"}
