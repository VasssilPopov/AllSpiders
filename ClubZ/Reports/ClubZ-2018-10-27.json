{"url": "http://clubz.bg/75052-merkel_putin_erdogan_i_makron_za_mirno_razreshavane_na_konflikta_v_siriq", "text": "Лидерите на Турция, Русия, Франция и Германия призоваха за създаване \"преди края на годината\" в Сирия на комисия, която да състави нова конституция, и за улесняване на доставките на хуманитарна помощ в страната, обхваната от кръвопролитна гражданска война от повече от седем години, предадоха световните агенции. Президентите на Турция Реджеп Тайип Ердоган, на Русия Владимир Путин и на Франция Еманюел Макрон, както и германският канцлер Ангела Меркел, се събраха днес в Истанбул на безпрецедентна среща на върха за Сирия. Четиримата лидери са на мнение, че по военен път не трябва да се решава сирийския проблем. В заключителната декларация те призоваха за \"създаване и за (първо) заседание в Женева преди края на годината на Конституционна комисия, ако обстоятелствата позволят\", както и \"осигуряване на бърз, сигурен и неограничен достъп на хуманитарните организации в цяла Сирия\". Пак ли война? Путин ще сложи ръка на Либия, както направи със Сирия  Четиримата лидери освен това подчертаха необходимостта от запазване на примирието в северозападната сирийска провинция Идлиб, договорено миналия месец с посредничеството на Русия и Турция. Специалният пратеник на генералния секретар на ООН за Сирия Стафан де Мистура окачестви като конструктивна дискусията на четиристранната среща. Преди срещата медиите в Русия обърнаха внимание и на икономическия й аспект. РИА Новости съобщи, че въвеждането в експлоатация на двете разклонения на газопровода \"Турски поток\" трябва да се случи до края на 2019 година. Това е било описано в материали за подготовка на Путин за визитата. Русия достави първите ракети С-300 на Сирия Газопроводът \"Турски поток\" ще се състои от две разклонения с мощност 15,75 млрд. куб. м. всяка, положени по дъното на Черно море. Първата тръба е предназначена за доставка на газ до турските потребители, а горивото по втората трябва да бъде изнасяно в страните от Южна и Югоизточна Европа. Както пише РИА Новости, в края на май стана известно, че \"Турски поток\" ще бъде продължен към България. Освен това, от Будапеща изразиха надежда, че газопроводът ще бъде достроен до Унгария. Тези дни от \"Газпром\" съобщиха, че морската част на \"Турски поток\" е построена на 95%, а съоръженията на руското крайбрежие, при Анапа, са завършени и сега се пускат в експлоатация, а в Турция продължава строителството на приемния термина, припомня Фокус. Русия достави първите ракети С-300 на Сирия", "date": "2018.10.27", "title": "Меркел, Путин, Ердоган и Макрон за мирно разрешаване на конфликта в Сирия"}
{"url": "http://clubz.bg/75060-osem_ubiti_pri_strelba_v_sinagoga_v_pitsbyrg_snimki", "text": "Осем души бяха убити при стрелбата днес в синагога в американския град Питсбърг, щата Пенсилвания, предаде ТАСС, като се позова на телевизия Си Би Ес.  Предишните данни бяха за най-малко четири жертви и няколко ранени. Нападателят е задържан. Телевизия Ен Би Си съобщи за осем убити и 12 ранени, сред които трима полицаи. Служителите на реда били ранени в престрелка с нападателя, който по-късно се предал, след като бил прострелян, съобщи телевизионният канал Си Ен Ен. Гордост в Ню Йорк: първи уикенд без стрелба от 25 години насам Противоречиви са сведенията къде точно е била извършена атаката. Някои медии съобщават, че нападателят открил огън в синагогата, а други - близо до нея.  В момента на стрелбата синагогата била пълна с хора, дошли на съботната служба.  Според Си Би Ес, която се позовава на полицейски източници, , влизайки в синагогата.  Полицията потвърди, че стрелецът е задържан, и съобщи за няколко загинали вътре в синагогата, както и за трима ранени полицаи. Президентът Доналд Тръмп съобщи в туит, че следи ситуацията.Според Ройтерс  , съобщи телевизия Си Ен Ен, като се позова на правоохранителните органи. Задържан е, след като бил ранен от полицаи, с които влязъл в престрелка. Местната телевизия Кей Ди Кей Ей описа стрелеца като брадат бял мъж със здраво телосложение. Нападателят публикувал антисемитски послания в дясната социална мрежа Габ (Gab) непосредствено преди атаката, съобщи британският в. \"Мирър\". Той визирал американска еврейска организация, която оказва помощ на бежанци.", "date": "2018.10.27", "title": "Осем убити при стрелба в синагога в Питсбърг (СНИМКИ)"}
{"url": "http://clubz.bg/75061-kubrat_pulev_sreshtu_hyui_fyuri_sledi_na_jivo_rund_po_rund", "text": "Чакането е към своя край: тази вечер е боксовата гала в столичната зала \"Арена Армеец\" с централен мач Кубрат Пулев - Хюи Фюри. Това е най-голямото и мащабно събитие в професионалния бокс, организирано някога в България. Фенове буйстваха на кантара преди мача Пулев - Фюри (СНИМКИ) Кобрата не е имал толкова сериозен съпернек от есента на 2014 г., когато загуби с нокаут от Владимир Кличко. Събитието започва в 19:30 часа. Има общо десет мача, като този на Кобрата и братовчеда на Тайсън Фюри е заключителният и се очаква да започне след 23 часа (12 рунда). \"На какво се дължи формата ми? На химия сигурно\" (СНИМКИ) Преди това Тервел Пулев ще се бие за европейската титла в полутежка категория срещу Ленардо Брусезе. Има интересни сблъсъци между български боксьори, някои от които са непримирими съперници. Кубрат Пулев: Бия се в България и трябва да победя (СНИМКИ) Тук можете да намерите най-интересното от боксовата гала. Двубоят на Кобрата ще следим с текст рунд по рунд. Можете да го гледате в залата (билети все още има) или пряко по \"Диема спорт\". В началото на вечерта бяха наградени величия на българския бокс - от министъра на спорта Красен Кралев  Грозни сцени имаше след мача Спас Генов   - Леван Шоня (Грузия). Ръката на българина бе вдигната със съдийско решение, а това вбеси и извади от релси неговия съперник. Той тръгна на саморазправа още преди това и дори удари няколко пъти собствения си треньор, който опитваше да го озапти. Шоня започна да буйства още с финалния гонг. Според информация в залата Шоня се вбесил първо от това, че двубоят е продължил само пет рунда, вместо предварително договорените 10. Той твърдял, че не е разбрал за промяната. След това младият търновец Здравко Попов победи по точки с 3:0 гласа италианеца Джузепе Лаури. Цяло чудо е, че Лаури се задържа на краката си до края на срещата. Той претърпя нокдаун и няколко пъти беше сериозно разклатен от по-малкия от братята Пулеви. \"На какво се дължи формата ми? На химия сигурно\" (СНИМКИ) Кубрат Пулев: Бия се в България и трябва да победя (СНИМКИ)", "date": "2018.10.27", "title": "Кубрат Пулев срещу Хюи Фюри (следи на живо, рунд по рунд)"}
{"url": "http://clubz.bg/75064-irlandcite_dekriminalizirat_bogohulstvoto", "text": "Ирландците са гласували с голямо мнозинство за декриминализиране на богохулството на произведения вчера в страната референдум по въпроса, предаде Франс прес, като се позова на проучвания екзит пол. Агенцията отбелязва, че това е поредното допитване в Ирландия, което показва, че страната къса със силните си католически традиции. Според първото проучване на излизане от избирателните секции, проведено за ирландската обществена телевизия Ар Ти И,  Официалните резултати са очаквани тази вечер или утре сутринта. Рефендум в Ирландия за декриминализация на \"богохулството\" Сега член от ирландската конституция дефинира богохулството като престъпление и предвижда глоба от 25 000 евро. Той обаче не е бил прилаган в съвременната история на Ирландия и е смятан за отживелица, отбелязва Франс прес. За последно човек е бил съден за богохулство през 1855 г., още преди страната да стане независима. Тогава е бил обвинен свещеник, който изгорил Библията, по думите му неволно, и бил оправдан. Референдумът бе произведен едновременно с президентските избори в Ирландия. Според двете проучвания президентът Майкъл Хигингс очаквано е преизбран без проблеми, съответно с 58,1 процента (Ар Ти И) и 56 процента (\"Айриш таймс\"). Ирландският премиер Лио Варадкар поздрави в Туитър Хигинс, като каза, че е \"много щастлив\", че той \"ще продължи да бъде нашият президент през следващите седем години\". В Ирландия президентът има предимно церемониални функции. Това ще бъде втори пореден 7-годишен мандат за Хигинс, който няма право на трети. БТА", "date": "2018.10.27", "title": "Ирландците \"декриминализират\" богохулството"}
{"url": "http://clubz.bg/75063-hilqdi_rimlqni_na_protest_sreshtu_dupki_i_losh_gradski_transport", "text": "Хиляди римляни излязоха днес на шествие срещу лошото състояние на инфраструктурата на града, протестирайки срещу камарите боклук, дупките по улиците и хаоса в обществения транспорт, предаде ДПА.  Шествието, под мотото \"Рим казва \"Стига\", завърши на хълма Капитолия. Там е разположен офисът на кмета Вирджиния Раджи, която мнозина обвиняват заради неспособността й да овладее проблемите на града. Протестът е организиран от шест жени в израз на недоволството им от състоянието на града с 3 милиона жители.  Лошото състояние на транспортната система на Рим неотдавна привлече вниманието на световните медии, след като ескалатор, пълен с футболни фенове, аварира в станция на метрото и десетки хора бяха ранени.  Раджи в момента е подсъдима по обвинения в неверни изявления, като се очаква присъдата да бъде произнесена на 10 ноември. Ако бъде обявена за виновна, призивите за оставката й вероятно ще се засилят, посочва ДПА. БТА", "date": "2018.10.27", "title": "Хиляди римляни на протест срещу дупки и лош градски транспорт"}
{"url": "http://clubz.bg/75058-riqd_otkaza_da_ekstradira_svoite_grajdani_obvineni_za_ubijstvoto_na_kashogi", "text": "Саудитска Арабия отхвърли днес искането на Турция да й предаде 18 свои граждани, обвинени за убийството на журналиста Джамал Хашоги в началото на този месец в саудитското консулство в Истанбул, предаде Франс прес. Агенцията отбелязва, че това е станало на фона на предупрежденията на Съединените щати към Саудитска Арабия, че кризата дестабилизира Близкия изток. Саудитският първи дипломат: Протестите за Кашоги станаха истерични Джубейр увери, че Саудитска Арабия и другите сунитски монархии от района на Персийския залив играят ключова роля за поддържане на стабилността в Близкия изток, като се борят срещу зловредното влияние на шиитски Иран, предаде Ройтерс. Саудитска Арабия е крайъгълен камък на подкрепяния от САЩ регионален блок срещу засилващото се иранско влияние в Близкия изток. Убийството на саудитския журналист дисидент Хашоги в консулството на кралството в Истанбул обаче предизвика глобално недоволство и обтегна отношенията между Рияд и Запада, отбелязва Ройтерс.", "date": "2018.10.27", "title": "Рияд отказа да екстрадира своите граждани, обвинени за убийството на Кашоги"}
{"url": "http://clubz.bg/75049-docnew_ili_kak_google_polzva_nov_domejn", "text": "Ползвате ли офис пакета на Google? Програмите Docs, Spreadsheet, Presentation?  Браузърните програми на техногиганта са сред най-популярните в света. Удобство идва и от факта, че всичките им услуги - поща, документи, клауд-услуги и прочие - са до една под един и същи акаунт. Заради ЕС - Google ще иска такса за инсталиране на Play Store Сега програмистите зад най-популярната търсачка в света са измислили нов, по-бърз начин да правите документи. Колкото и да говорим за леснота, ако сега се налага да отворите нов документ, трябва да отидете на docs.google.com и да кликнете на няколко иконки. Вече има нова възможност - просто напишете в браузъра docs.new.  Или пък spreadsheet.new, sheets.new, или дори form.new. Те ще отворят гугълския клонинг на Excel.  Няма нищо толкова специално - просто от Google ползват пренасочване през няколко домейна .new към линк директно в програмата. Той съществува още от 2014 г. и е създаден за рекламни цели, но засега не е достъпен за всички. А дори новата функция е реклама - така техногигантът показва една възможност за употребата му. Новият домейн по всяка вероятност ще е достъпен за всички догодина.", "date": "2018.10.27", "title": "Doc.new или как Google ползва \"нов\" домейн"}
{"url": "http://clubz.bg/74995-proektobyudjetyt_na_zdravnata_kasa_pak_reformi_na_parche", "text": "Преди броени дни започна обсъждането на проектозакона за бюджет на Националната здравноосигурителна каса за 2019 г., в чийто преходни и заключителни разпоредби се предвиждат редица промени на основните закони в здравната система. Преди внасянето му в МС, проектобюджетът бе обсъден на т.нар. тристранка, което де факто даде старт на публичния дебат. Някои от предложените законови промени са изненадващи в контекста на очакванията за промяна на здравноосигурителния модел, която министър Кирил Ананиев декларира преди месец. Доколко е редно чрез годишен бюджетен закон на финансиращия орган да се уреждат отношения в отговорността на Министерството на здравеопазването, остава висящ въпрос. Факт е, обаче, че тази практика е все по-често прилагана през последните години – да се приемат сериозни законови промени чрез „вмъкването” им в преходни и заключителни разпоредби на друг закон, без обществени консултации, без придружаващ анализ и без оценка на въздействието. Здравната реформа - повече пари за същото Какво прави впечатление от предложените промени, включени в проекта? 1. Значителна централизация. В проектозакона се предвиждат действия, които могат да се изтълкуват като централизиране на системата, например сливат се Изпълнителната агенция „Медицински одит” и Изпълнителната агенция по трансплантация в една нова голяма „Агенция за медицински надзор” към министерството на здравеопазването. Новата агенция ще извършва дейностите по контрол върху дейността на лечебните заведения, лицензиране и прелицензиране на дейността им, контрол върху спазването на правата на пациента и спазването на медицинските стандарти (включително стандартите за финансова дейност). Предвижда се също разширяване на финансовия контрол върху дейността на лечебните заведения от страна на касата. Ефективната контролна дейност е крайно необходима в здравната система, както по отношение на качеството на здравните услуги, така и по отношение на тяхното финансиране. Независимо от възложените и до момента контролни функции на НЗОК, реален финансов и качествен контрол на практика не се осъществява. По какъв начин това ще се случи в бъдеще, как и  Закриват Фонда за лечение на деца и Комисията за лечение в чужбина Проектозаконът за бюджета на НЗОК за 2019 г. предвижда също предварително разрешение за откриване на лечебни заведения и за разширяване на дейността на съществуващите да се дава от Народното събрание. Защо е необходимо Народното събрание да взема решение по въпроси изцяло от компетентността на здравния министър е въпрос, на който липсва отговор. Най-вероятно това е начинът  , но едва ли точно така следва да се решават структурни проблеми в сектора. Функциите и дейностите на Фонда за лечение на деца и Комисията за лечение на възрастни в чужбина се прехвърлят от Министерството на здравеопазването (МЗ) към НЗОК, като финансирането ще се осъществява чрез трансфер от МЗ, като към момента не е ясно как ще се променят принципите на управление и дейността на фонда и комисията. Сама по себе си тази дейност е нетипична за осигурителната институция и е извън обхвата на здравното осигуряване, което прави  Защо се страхувам, че закриват Фонда за лечение на деца в чужбина 2. Разширяване на лекарствената политика. Предвидено е разширяване в обхвата на лекарствата, заплащани от НЗОК, чрез включване на част от лекарства, които досега се заплащат от МЗ, както и на лицата, чиито лекарства касата ще поема (хората с увреждания). Разширява се обхватът и на заплащаните медицински изделия – както на видовете изделия, така и на търговците, на които се заплаща. Въпреки че част от лекарствата следва да се заплащат от НЗОК, а друга част – от МЗ (например тези, които се включват при лечението в спешната помощ, ваксините, специфичните програми за лечение и превенция на МЗ), липсва ясна аргументация къде е границата между осигурителната система и държавното финансиране през МЗ. Дефинират се понятията „разходна ефективност” и „оценка на здравните технологии на здравни продукти”, на база на които ще се извършва изписването на лечение, но принципните дефиниции са прекалено общи, за да работят добре в практиката. В процеса на контрол върху цените на лекарствените продукти ще се включат и районните здравни инспекции, като по този начин се счита, че ще се разширят възможностите за контрол на цените на лекарствата на местно ниво. Две трети от бюджета на НЗОК отива за болници и лекарства Тези промени, обаче, не третират двата съществени проблема в лекарствената политика, а именно –  и медицински изделия. Липсва всякакъв анализ на проблемите в подсектора на лекарствата от страна на министерството на здравеопазването и предложения те да бъдат решавани систематично. 3.  . Самооценката от страна на заведенията трудно може да предоставя обективна информация към пациентите – причината е ясният конфликт на интереси. Рейтинговите системи сами по себе си биха могли да изпълняват тази функция по-добре, стига да са направени с мисъл и да почиват на достатъчно широка база. В противен случай липсата на обективни критерии, на база на които пациентът да взема решение за лечение в едно или друго лечебно заведение, водят до лутане в избора или използване на неформални източници на информация. 4. Определени положителни действия – не всички предложения в проектозакона за бюджет на НЗОК са негативни. Като примери за необходими и позитивни действия могат да се откроят следните предложения: Вървим към задължителна здравна застраховка вместо към премахване на монопола на НЗОК Последното е крайно необходимо за изграждане на ред, отчетност и контрол в системата, както и за създаване на условия за включване на други финансиращи институции в нея в бъдеще и съответно – подобряване на качеството на здравните услуги, на здравните резултати и на удовлетвореността от здравната система. Разбира се, най-важното е какви са стандартите и дали се спазват, но това се отнася до всички предложени промени.  В заключение може да се каже, че  . Липсва какъвто и да е систематичен анализ или поне такъв до момента не е представен публично. Въпросът не е дори доколко ще са позитивни и ефективни те, а по какъв начин цялостната промяна в сектора ще се случи и как това ще доведе до подобряване на здравната грижа за населението. За съжаление засега няма еднозначен отговор на тези въпроси, но последните предложения показват, че Закриват Фонда за лечение на деца и Комисията за лечение в чужбина Защо се страхувам, че закриват Фонда за лечение на деца в чужбина Две трети от бюджета на НЗОК отива за болници и лекарства Вървим към задължителна здравна застраховка вместо към премахване на монопола на НЗОК", "date": "2018.10.27", "title": "Проектобюджетът на Здравната каса - пак реформи \"на парче\""}
{"url": "http://clubz.bg/75056-laboratorii_praveli_fiktivni_psihotestove_na_shoforite", "text": "Редица нарушения са констатирани в работата на две психолаборатории в столицата при инспекция на \"Икономическа полиция\", НАП и Изпълнителна агенция \"Автомобилна администрация\" (ИАА). В тях се извършват теоретични и практически тестове за психологическа годност на професионалните и таксиметрови водачи. В една от лабораториите са установени протоколи от завършени психологически изследвания на различни лица от цялата страна. При анализ на фактите са възникнали основателни съмнения за фиктивно провеждане на тестовете, съобщава бТВ. Допълнително са установени данни за преотстъпване на дейността на психолабораторията от страна на медицинския център, което е в нарушение на заложените законови разпореждания. Няма да има уволнени заради купуването на шофьорски книжки При първоначалната проверка не е представен договор от юридическото лице, наело помещението, и договор за съпътстваща и/или посредническа дейност с медицинския център. Не са представени и трудови договори на специалистите, извършващите психологическите изследвания, както и необходимите документи, свързани с експлоатацията на фискалното устройство. От страна на НАП е установено, че въпреки проведени психологически тестове на лица в деня на проверката и съответно извършени в тази връзка плащания, в касата на търговското дружество не са открити никакви средства. По данни на ИААА за календарната 2017 г. през въпросния кабинет са преминали общо 3170 души при обявена цена за услугата 20 лева. За същия период декларираната сума пред НАП е в пъти по-малка – данни, които дават основателно предположение за избегната регистрация на дружеството по ЗДДС. При проверка в другата лаборатория на адреса, на който е регистрирана и на този на медицинския център, към който е прикрепена, било установено, че същите реално не функционират и не извършват никаква дейност. Работата по изясняване на случаите продължава.", "date": "2018.10.27", "title": "Лаборатории правели фиктивни психотестове на шофьорите"}
{"url": "http://clubz.bg/74994-ezikyt_na_trymp_tlaska_kym_nasilie", "text": "Немалко наблюдатели на срещите с избиратели в предизборната кампания на сегашния президент на САЩ Доналд Тръмп са правили сравнение с книгата на Джордж Оруел \"1984\", пише британският в.   в редакционна статия. Подобно на описаното в нея, поддръжници на Тръмп скандираха \"Заключи я\" за противничката му на изборите Хилъри Клинтън и тогавашният кандидат-президент предизвикваше искрена омраза към присъстващите медии. След встъпването си в длъжност той започна да прави по-твърди изявления и възхваляваше физическото насилие. Миналата седмица той похвали конгресмена от Монтана Грег Джианфорте за физическо нападение срещу репортер на в. \"Гардиън\".  Бомба в колет и за Де Ниро При подобен отровен политически климат е плашещо, че бомби в тръби бяха изпратени на Хилъри Клинтън, телевизия Си Ен Ен, бившия президент Барак Обама, вицепрезидента му Джо Байдън, на други високопоставени политици от Демократическата партия и на известни критици на Тръмп като актьора Робърт де Ниро. Но почти толкова плашещо е, че никой не беше наистина изненадан. Думите, изпълнени с омраза, не само сплашват, а оправдават и физическо насилие и подтикват към него. \n\tПървите пострадали от политическо насилие в мандата на Тръмп бяха републиканци - конгресменът Стив Скалийз и други. Нападателят беше доброволец в предизборната кампания на Бърни Сандърс, който бързо и категорично осъди насилието. За разлика от него, тази седмица Тръмп определи насилието и заплахите с насилие като заплаха за демокрацията - но след това заяви в Туитър, че недоволството е предизвикано от \"нарочно неверните и неточни съобщения на Водещите Медии, които аз наричам Фалшиви Новини\". Той не само обвиняваше жертвите, а и подклаждаше гнева, който вече беше доказано опасен. И президентът на САЩ го направи нарочно. Тръмп: Медиите да спрат омразата, аз вече съм мил Когато Тръмп отправя нападки срещу медиите, политици от Демократическата партия или насочващи се към САЩ мигранти, той го прави не само за да угоди на основните си поддръжници, а и защото гневът и омразата сами по себе си обединяват и зареждат с енергия до краен предел тези политически сили. Язвителните критики са не само последствие от политическите възгледи, а и важен инструмент в изграждането и мобилизирането на десния популизъм по света.  \n\tФинансистът милиардер Джордж Сорос, който също получи бомба, беше демонизиран в Източна Европа. В Бразилия Жаир Болсонаро нарече бежанците \"измета на света\", а филипинският президент Родриго Дутерте заяви, че \"с удоволствие ще избие\" 3 милиона наркомани. Когато политическите опоненти и хората в уязвимо положение се дехуманизират и третират като врагове, дебатите и компромисите са невъзможни - единственият вариант е унищожението. Политическата история на САЩ и на други страни е донякъде история на този вид насилие. За да му се противопоставим, трябва да разбираме истинската му цел и ползата от него, подчертава в. \"Гардиън\". Тръмп като Торбалан плаши тълпата за Хелоуин Само часове след като бяха съобщени новините за изпращането на бомби до влиятелни личности от Демократическата партия, в някои консервативни медии се появи нова теория на конспирацията - че те не са имали за цел да наранят очевидните мишени, а са организирана от левите сили \"операция под фалшив флаг\", целяща да покаже консерваторите като склонни към насилие радикали преди предстоящите следващия месец избори, отбелязва в.  \n\tТеориите на конспирацията винаги са били част от американското общество, но те станаха свръхактивни в епохата на Тръмп, когато кабелните мрежи и податливи социални мрежи подготвят бързо теории, които за секунди стигат до милиони хора. Често официалното обяснение не е чуто на фона на многогласния хор от причудливите идеи и жадни за внимание поддръжници на определени политически идеи - които започват да ги разпространяват още преди формулирането на основано на факти становище. Теорията за организираната от левите сили \"операция под фалшив флаг\" се зароди часове след откриването на първата бомба. Влиятелни консервативни коментатори като Ан Култър подкрепиха тази теория, която обяснява заплахите срещу водещи демократи, без да хвърля вината върху политическите им опоненти.  \n\tОбикновено конспиративните теории за \"операции под фалшив флаг\" не получават особено внимание в политическия дебат в САЩ. Но техният дух продължава да живее във вселената на подкрепящите Тръмп медии. Поддръжници на теории на конспирацията, които някога щяха да ги проповядват по улиците, днес имат трайни последователи в социалните мрежи и по кабелните телевизии. Причината за това е, че сега е много по-лесно за обикновения потребител да открие подобна история, например в Туитър, отбелязва Ана Мерлан, авторка на книгата \"Република от лъжи\", посветена на теориите на конспирацията.  \n\tПонякога тези, които поставят под въпрос очевидните мотиви, се оказват прави, отбелязва в. \"Ню Йорк таймс\". Но те са привлекателни и защото позволяват прехвърляне на вината. Самият Тръмп е направил повече от всеки друг за разпространението им. Докато той е президент на САЩ, подобни теории ще продължават да се появяват - а някои официални представители ще ги приемат сериозно, подчертава в. \"Ню Йорк таймс\", пише БТА. Тръмп: Медиите да спрат омразата, аз вече съм мил Тръмп като Торбалан плаши тълпата за Хелоуин", "date": "2018.10.27", "title": "Езикът на Тръмп тласка към насилие"}
{"url": "http://clubz.bg/75055-avtobus_s_rabotnici_se_zapali_na_glaven_pyt_e_79", "text": "Автобус с работници се запали на главен път Е-79. Той е превозвал служители на фирма в Мездра към Бяла Слатина, когато десетината работници усетили миризма на изгоряло и пушек, съобщава бТВ. Шофьорът спрял веднага и хората слезли. Няма пострадали при инцидента. Пътуващите са се отървали само със силна уплаха. По-късно те бяха натоварени на друг автобус. Въпреки намесата на пожарната, возилото е изгоряло почти напълно. Фирмата е бургаска. Според шофьора автобусът е изряден по документи, минал е всички прегледи. За момента няма обяснение какво се е случило. Огънят е тръгнал откъм двигателя. Движението е частично затруднено. ", "date": "2018.10.27", "title": "Автобус с работници се запали на главен път Е-79"}
{"url": "http://clubz.bg/75054-stachka_na_letishte_zaventem_v_bryuksel_otmeni_110_poleta", "text": "Продължаващата стачка на служителите, обработващи багажите на международното летище Брюксел-Завентем, провалиха плановете на хиляди пътници и днес, информира ДПА.  Според говорител на летището са отменени 110 от 550 полета по разписание. В хода на деня може да има и още отменени връзки, информира агенция Белга.  Вчера заради стачката бяха засегнати около 130 полета.  Протестът на служителите на компания Авиапартнър (Aviapartner) започна в четвъртък вечерта и се планира да продължи до 06:00 часа местно време утре.  Очаква се днес през летището да минат близо 70 000 души и 74 000 утре. Пътниците са посъветвани да пристигнат много преди полета и при възможност да носят само ръчен багаж.  Ръководството и синдикатите в Авиапартнър днес ще направят опит да разрешат спора.  Летище Завентем или летище Брюксел (от 19 октомври 2006 година - бел. ред.) е най-големият авиовъзел в Белгия. То е посрещнало близо 25 милиона пътници през 2017 година спрямо 7 милиона за летище Шарлероа, второто най-голямо в страната.", "date": "2018.10.27", "title": "Стачка на летище Завентем в Брюксел отмени 110 полета "}
{"url": "http://clubz.bg/75010-vins_nijl_dozasili_isteriqta_m%C3%B6tley_cr%C3%BCe_s_2_novi_pesni", "text": "Винс Нийл завършва записите на две нови песни на Mötley Crüe. Той сподели в началото на седмицата, че „се отправя към студиото в Нешвил, за да запише новите песни за филма „The Dirt“ с продуцента Боб Рок“. След това пусна нова информация – „Аз и Боб Рок завършихме две песни днес! Чудесно е да записвам отново с него“. Боб Рок е един от митичните продуценти в бранша, работил  с почти всички звезди от върха на рока. Наскоро от Mötley Crüe записаха четири парчета за филмовата адаптация на биографията на групата – „The Dirt - Confessions Of The World's Most Notorious Rock Band“. Това се случва, след като бандата обяви, че членовете са подписали споразумение, което им забранява да изпълняват под името Mötley Crüe след края на 2015 г. Така уж последният им концерт е на 31 декември 2015 г. в Staples Center, Лос Анджелис. В последните месеци обаче зачестиха намеците и всевъзможни \"изтървани\" клипчета в Туитър от членове на групата, че са отново заедно и записват авторски материал. Един от големите въпроси е дали ще може отново да застане пред публика китаристът Мик Марс, който страда от а  или болест на Бехтерев (синдром на Бехтерев, болест на Мари-Струмпел). Това е хроничен, възпалителен артрит, автоимунна болест, която той има от 17-годишен. Междувременно (най-)лошите момчета на рока не пропускат да попродадат каквото могат - например тези \"само 3000\" статуйки.", "date": "2018.10.27", "title": "Винс Нийл дозасили истерията Mötley Crüe с 2 нови песни"}
{"url": "http://clubz.bg/75059-cska_sofiq_ne_uspq_i_sreshtu_beroe_maurides_propusna_duzpa", "text": "\"Берое\" и ЦСКА-София направиха 1:1 в мач от 13-ия кръг на Първа лига на стадиона в Стара Загора. Тиаго Родригес даде преднина на гостите в 27-ата минута, изведен сам срещу вратаря, но още в 35-ата ветеранът Мартин Камбуров изравни с глава. В 54-ата минута \"червените\" получиха дузпа за нарушение срещу Жоржиньо. Таранът Мауридес, който този път влезе на терена от скамейката, подходи несериозно, стреля много слабо и то в тялото на вратаря Душан Перниш, който улови без проблеми. Резултатът е справедлив. ЦСКА-София отново не убеди срещу отбор от топ 5. В първото завъртане на отборите от началната фаза на шампионата отборът на Нестор Ел Маестро няма нито една победа срещу най-силните в България. Активът е две равенства и също толкова загуби. Първата чиста голова възможност в мача бе за домакините - Вандерсон не успя да предолее Витаутас Черниаускас очи в очи. Последваха интересни атаки и към двете врати. Така в 27-ата ЦСКА-София поведе след хубава комбинация, започнала от Али Соу, който бе предпочетен като титуляр вместо Мауридес. \"Берое\" изравни при центриране от свободен удар и отличен удар на Камбуров. Малко след това защитникът Секулич затрудни Перниш. ЦСКА-София можеше да си върне аванса рано във втората част, но Мауридес не успя от 11-те метра, така и не стана ясно каква бе целта му, може би разчиташе, че стражът ще плонжира в един от ъглите. В 80-ата минута \"Берое\" можеше да вземе и трите точки - Черниаускас отрази удар отблизо на Александър Цветков. \"Левски\" разгроми слабака \"Верея\" Така ЦСКА-София се изравни по точки с \"Лудогорец\" (29), а \"орлите\" гостуват утре на \"Септември\". Лидер е \"Левски\" с 31. Снощи \"сините\" сразиха \"Верея\" със 7:0.", "date": "2018.10.27", "title": "ЦСКА-София не успя и срещу \"Берое\", Мауридес пропусна дузпа"}
{"url": "http://clubz.bg/75047-novata_stara_poznata_studenata_vojna", "text": "Американският президент Доналд Тръмп иска да се оттегли от Договора за ракетите със среден и малък обсег на действие. Сякаш отново се връщат 1980-те години на миналия век. Човек си спомня двойното решение на НАТО от 12 декември 1979 година, което направи възможно разполагането на американските ракети Пършинг и Круз срещу тогавашните  SS-20. Излеждаше, че Третата световна война ще бъде ядрена и тя ще се води в Европа. През 1987 година, когато беше подписан Договорът за ракетите със среден и малък обсег на действие, и двете страни въздъхнаха с огромно облекчение. Спомените на хората в Германия и в страните от Централна и Източна Европа за онези времена са различни. В Германия навремето се надигна широко движение за мир: с Великденските маршове и масовите демонстрации. Без американски ракети със среден обсег на действие! Комунистическата пропаганда в окупирания от СССР Изток отпразнува това като победа. Много хора в Полша и Унгария обаче само тайно поклащаха глави. Те очакваха от Запада освобождение от руското иго, а не страхлив хленч. Проблемът не е в ракетите, а в онова, което прави Русия Ето че сега ситуацията се повтаря. От Германия се дочуват предупредителни гласове да не застрашаваме мира. Външното министерство говори за \"опустошително решение\". При това, както преди, така и сега провокаторът е Русия. Навремето със SS-20, а днес с 9М729 \"Новатор\"- една ракета с уж малък обсег на действие. Според американските информации, тази ракета може да поразява цели на разстояние до 3 400 километра. Полските власти пък съобщават, че наскоро този тип ракети са били разположени в руския енклав Калининград. Това е нарушение на договора за ракетите със среден и малък обсег на действие. НАТО гледа на нещата по същия начин. За какво ни е тогава договор, след като само една от страните го спазва?! Твърдостта на американците през 1980-те години доведе до успех. Договорът за ракетите със среден и малък обсег на действие беше следствие от Двойното решение на НАТО. Хората в Централна и Източна Европа и днес са убедени, че твърдостта е единственият език, който разбира Русия. За съжаление богата и мекушава Германия не говори на този език. Полша изрази \"разбиране\" за решението на Тръмп. Варшава се въоръжава срещу Русия. През 2017 година страната даде над 10 милиарда долара за това, тя иска на територията  ѝ да бъде разположена постоянна американска бригада и има една от най-големите армии в ЕС. Москва пък се оплаква, че Полша и Румъния са разположили мобилни американски установки МК 41 за ветрикално изстрелване на бойни глави. Москва твърди, че тези установки били пригодени и за изстрелване на ракети Круз. Тоест ракети със среден обсег на действие, които са забранени от Договора. Разполагането на тези американски установки е в отговор на руските системи Искандер около Калининград. Тези системи очевидно могат да бъдат използвани за изстрелването на новите ракети Новатор. НАТО: Русия нарушава ракетния договор и затова САЩ го напускат Централна и Източна Европа са разединени в тази нова Студена война. Докато Полша, Румъния и най-застрашените балтийски страни залагат на твърдия политически курс, Унгария, Чехия и Словакия гледат прагматично на ситуацията. Те се чувстват по-малко застрашени от Русия, в сравнение със северноевропейците и искат да правят бизнес с Путин.  Всички обаче са наясно, че настъпват нови времена. Правото на силния отново заема главно място в политиката и в такива времена има нужда от силни армии. Всички държави в Централна и Източна Европа се въоръжават. Според изчисленията на международния институт за изследване на мира СИПРИ, военните разходи в Централна и Източна Европа са нараснали с 12 процента през 2017 година. А в Западна Европа- само с 1,7 процента. Унгария например, чиято армия е доста слаба, вече закупи два военни транспортни самолета А319 и поръча 20 нападателни хилекоптера тип Н 145. Числеността на армията ще бъде увеличена от 30 000 до 37 000 военнослужещи. Старите танкове Т72 ще бъдат заменени с по-модерни. Унгария възнамерява да създаде и собствена военна индустрия. При посещението на турския президент двете страни се договориха за интензивно сътрудничество във военната индустрия. При това става дума не само за Русия. Мислими са дори стълкновения между Украйна и Унгария в карпатска Украйна, където през последните месеци възникна сериозна криза около унгарското малцинство. Страните от Източна Европа се въоръжават срещу опасността от военна конфронтация. Още обаче не е ясно кой срещу кого. НАТО: Русия нарушава ракетния договор и затова САЩ го напускат", "date": "2018.10.27", "title": "Новата стара позната: Студената война"}
{"url": "http://clubz.bg/75048-i_prokuraturata_sreshtu_tajniq_arest", "text": "И прокуратурата е против т.нар. таен арест, който депутатите приеха тази седмица с изменения Наказателно-процесуалния кодекс (НПК). Става въпрос за новата норма, според която лице може да бъде задържано, а близките му да не бъдат уведомени за това 48 часа. Текстът в НПК е предложен от Министерство на правосъдието със серия от изменения в Наказателния кодекс. Той предизвика полемика още при представянето на проекта за промени в НК. Според него близките на задържано лице може да са в неизвестност за съдбата му в рамките на два дни. Заявката е това да става само когато  Депутатите одобриха конфискацията на \"непряка облага\" без дебати По думите на Цацаров тези промени защитават интересите и на държавното обвинение, но не може да се постига бързо правосъдие с посегателство върху правата на обвиняемите и техните близки. Прокуратурата ще излезе с официално становище, след като промените бъдат обнародвани. По Закон дотогава държавното обвинение няма право на реакция. До такова становище обаче може и да не се стигне, тъй като управляващите вече дадоха заявка, че спорният текст може да бъде ревизиран заради породилото се обществено недоволство.", "date": "2018.10.27", "title": "И прокуратурата срещу \"тайния арест\""}
{"url": "http://clubz.bg/75044-borisov_za_dps_che_instituciite_zadyrjat_oligarsi_tova_li_gi_e_qd", "text": "Кое е в колапс - парламентът работи, а в хазната има милиарди повече. Че институциите задържат олигарси, това ли ги е яд?! Така премиерът Бойко Борисов се обърна към опозицията, визирайки ДПС, която вчера поде курс към предсрочни избори, както и БСП. Борисов инспектира новостроящия се участък от автомагистрала \"Хемус\" край Буховци. След което продължи да изброява: ДПС: Предсрочни избори и правителство на националното съгласие По думите му искането за оставка на правителството от страна на опозицията е нормално. По думите му, когато са се правили всички схеми в държавата и визията за България (по името на управленския план на БСП) е била да се съсипят държавните предприятия, ГЕРБ не я е имало на картата изобщо.", "date": "2018.10.27", "title": "Борисов за ДПС: Че институциите задържат олигарси, това ли ги е яд?!"}
{"url": "http://clubz.bg/75043-sauditskiqt_pyrvi_diplomat_protestite_za_kashogi_stanaha_isterichni", "text": "Първият саудитски дипломат Адел ал Джубейр каза днес, че протестите по света заради убийството на саудитския журналист Джамал Кашоги са станали \"истерични\". В същото време той заяви, че кралството е решено да изправи извършителите пред съда, предаде Асошиейтед прес. Той допълни, че според него Саудитска Арабия е била обвинена категорично преди разследването да е приключило. Кремъл не подозира намеса на Рияд в убийството на Кашоги Ал Джубейр направи това изказване в отговор на въпроси, зададени му от западни журналисти на ежегодната конференция по сигурността, която се откри в столицата на Бахрейн. Саудитският външен министър припомни, че кралството много ясно е заявило: виновниците (за убийството - бел. ред.) \"ще бъдат държани отговорни\". В същото време министърът на отбраната на САЩ Джим Матис предупреди днес арабските ръководители, събрали се в Манама, че убийството на саудитския журналист Джамал Хашоги \"трябва да безпокои всички ни\", защото засяга сигурността в региона, предаде Франс прес. Могерини: Разследването за Кашоги да не се ръководи от геополитиката Досега той бе много дискретен по този случай, докато президентът на САЩ Доналд Тръмп и шефът на американската дипломация Майк Помпейо бяха излезли на предната линия, посочва АФП. Матис, който подчерта \"сериозността на ситуацията\", остана предпазлив по въпроса за политическите последици от това убийство. САЩ получиха нови сведения по разследването на убийството на Хашоги. В четвъртък директорката на ЦРУ Джина Хаспъл е представила на Тръмп изводите си за убийството на Кашоги. Хаспъл е запознала президента със своите заключения и анализи след пътуването си до Турция, каза говорителят на Държавния департамент на САЩ Робърт Паладино. Той не уточни детайли от разговора между двамата. Хаспъл посети Турция по-рано тази седмица заради случая с убийството на Хашоги. Според вестник, близък до властта в Турция, разузнавателните служби на Анкара са споделили с нея елементи, определени като доказателства, събрани в рамките на разследването. Тези елементи биха могли да са записи на убийството на Кашоги в саудитското консулство в Истанбул на 2 октомври Могерини: Разследването за Кашоги да не се ръководи от геополитиката", "date": "2018.10.27", "title": "Саудитският първи дипломат: Протестите за Кашоги станаха истерични"}
{"url": "http://clubz.bg/75028-koe_chasovo_vreme_da_izberem", "text": "Зимно или лятно часово време? Европейската комисия иска да сложи край на смените на часовото време, оставяйки на всяка страна сама да вземе решение. Избор, който би могъл да има последици в толкова различни области като се започне от здравето и се стигне до транспорта. Франсоа дьо Рюжи е за отказ от смяната на времето и за \"намаляване\" на отклонението от естественото време на слънцето. Само че \"трябва да се обсъди, за да се види какви биха могли да бъдат конкретните ефекти върху всекидневието и разхода за енергия\", припомни министърът за екологичния преход в ефира на Франс 2. Като цяло \"смяната на времето нарушава вътрешния часовник, който контролира различните ни биологични ритми\", подчертава Вероник Фабр, която е експерт в Националния институт по здравеопазване и медицински изследвания (Inserm). При преминаването към лятното време \"недоспиването може да предизвика рязко отслабване на вниманието, сънливост, нервност или лошо настроение\", посочва Фабр. Тази загуба на един час сън се вписва в рамките на по-общо недоспиване, което безпокои лекарите. Различни изследвания сочат увеличение на инфарктите на миокардата или на сърдечните кризи след преминаването към лятното време. Във Франция лятното време отговаря на два часа преди астрономическото време, а това \"не е добра идея\". Специалисти по биологичните ритми препоръчват да се запази зимното време. Смяната на време е била въведена във Франция през 1976 година след петролния шок с цел да се ограничи използването на изкуствено осветление. Според Агенцията за околната среда и контрола на енергията (Ademe), която през 2006 година започна изследване за оценка на енергийните последици от режима на лятното време, актуализирано през 2009-а,  . \n\tПрез 2010 година агенцията е пресметнала, че от осветление са били спечелени 440 гигаватчаса, което се равнява на потреблението на електричество за осветление на 800 000 домакинства, благодарение на преминаването към лятното часово време. Половината българи искат зимното часово време Земеделският свят е по-склонен да предпочете зимното време. \"По време на жътвата в разгара на лятото има два часа разлика с астрономическо време. Поради това излизаме на полето по-късно и сме принудени понякога да приключим през нощта\", обяснява Люк Смесарт, член на комисията по климатичните промени в Националната федерация на земеделските синдикати във Франция (FNSEA). Земеделците, които много добре познават слънцето,  , подчертава той. Между другото смяната на часовото време  . За млекопроизводителите е важно доенето да се прави редовно, защото то е свързано с физиологично явление\". По-продължителните периоди на здрач заради преминаването към зимното време са увеличен риск за велосипедистите, пешеходците и придвижващите се с тротинетки. Изобщо неосветени или зле осветени, те стават по-слабо видими най-вече през часовете, когато хората пътуват от дома си до работата сутрин и вечер, когато се прибират. През периода 2008-2017-а 43% на сто от загиналите по пътищата пешеходци са изгубили живота си между октомври и януари. Увеличава се и броят на инцидентите с велосипедисти. Авиокомпанията се опасяват най-вече от организационния проблем, тъй като разписанията на полетите по правило се правят 12 до 18 месеца предварително. Друг проблем за тях е адаптирането с различните часови пояси. \"От значение е да гарантираме едно разписание на европейско равнище като \"приемем обща позиция по този въпрос\", подчертава говорител на френския превозвач Air France.", "date": "2018.10.27", "title": "Кое часово време да изберем?"}
{"url": "http://clubz.bg/75042-zalichavane_na_manol_glishev", "text": "След серия от блокади с различна продължителност, и трите профила на Манол Глишев във Фейсбук бяха изтрити. Поетът, който е сред най-непримиримите противници на партиите, които са на власт, както и на т.нар. опозиция, бе заличен от социалната мрежа. Отстранен е след многократни докладвания на профилите му. Причина за изтриването на Глишев очевидно е острият език в изказванията му по злободневните обществени проблеми у нас. Формалните правила за поведение във Фейсбук са използвани за справяне с глас срещу начина, по който е управлявана България в момента. \"Доматеното\" дело срещу Босия и Глишев: също като хулигани, само че... точно обратното Това е вторият известен случай на заличаване на публична личност в българския Фейсбук. Предишният бе на журналистката Миролюба Бенатова през 2011-а. Тя бе изтрита след случая „Катуница“ – отново след масово докладване на профила ѝ. Профилите на Глишев бяха сред най-популярните в българския Фейсбук, следвани от хиляди българи. В тях той коментираше основно събития на родната политическа сцена. Манол Глишев пише и за култура в „Площад Славейков“. Изтриването на профилите му вероятно е организирана акция срещу категоричните му позиции. Това става ясно и в писмото на Глишев, изпратено по мейла. В него той твърди, че управлението на страната трябва да бъде свалено и „да го заменим със свое“. Интересно, когато „Репортери без граници“ класират – напълно заслужено – България на 111-о място по свобода на словото – на кое ли място биха класирали Фейсбук, медия с милиарди потребители?", "date": "2018.10.27", "title": "Заличаване на Манол Глишев"}
{"url": "http://clubz.bg/75045-orban_pobedi_universitetyt_na_soros_se_mesti_vyv_viena", "text": "От академичната 2019-2020 г. студентите в магистърските, както и в докторските програми на Централноевропейския университет ще се обучават във Виена. Това се казва в съобщение от настоятелството на ЦЕУ. Преместването на т.нар. университет на Сорос започва от 1 декември 2018 г. Целенасочените усилия на правителството на Виктор Орбан да прогони ЦЕУ от Будапеща изглежда най-накрая се увенчаха с успех. Основаният от Сорос ЦЕУ ще открива филиал във Виена Причината за преместването, се казва в съобщението от университета, е, че унгарското правителство не е изпълнило споразумението, което позволяваше на ЦЕУ да действа свободно на територията на Унгария като американска образователна институция с акредитация от щата Ню Йорк. Централноевропейският университет ли е следваща мишена на Орбан По думите му ръководството на университета е било подтикнато към това решение заради \"нежеланието на унгарското правителство да предложи приемливо решение\". Орбан забранява \"джендър изследванията\" в университетите Съобщението за преместването идва във време, в което нараства натискът от страна на унгарските власти върху академичната свобода в страната. Наскоро беше приета и забрана за изучване на джендър науки в университетите (едно от направленията в ЦЕУ), както и нови по-тежки данъчни изисквания. ЦЕУ направи много опити да остане в Будапеща, където университетът съществува от повече от 25 години. В Будапеща имаше и поредица многохилядни митинги в негова защита, много световни учени се обявиха в защита на неговата академична свобода. \"Сега е ЦЕУ, кой е следващият\" Той добавя, че ЦЕУ ще остане свързан с Будапеща и ще осъществява изследователска и образователна дейност там, доколкото е възможно. През 2019-20 г. студентите първа година ще започнат обучението си във Виена и ще получат американски дипломи. Вече записаните студенти ще останат в Будапеща и ще довършат там обучението си. Университетът, чийто основател е милиардерът филантроп Джордж Сорос, е създаден през 1991 г. Проблемите на висшето учебно заведение започнаха през април 2017 г. Унгарският премиер Виктор Орбан обвини Сорос, че подстрекава към миграция в Европа и се опитва да влияе на унгарската политика, оказвайки подкрепа на неправителствени организации като \"Трансперънси интернешънъл\" и Унгарския хелзинкски комитет. Правителството на Орбан дълго отлагаше подписването на споразумение, по силата на което ЦЕУ ще може да остане в Будапеща и да продължи да издава американски дипломи. Централноевропейският университет се смята за проводник на либерални, често ляволиберални идеи, които са в пълно противоречие с новия курс на национализъм и консерватизъм, който налага официална Будапеща. На среди сред управляващите не допадаха програми като джендър курса или определяния от някои като \"марксистки\" департамент по социология.  Централноевропейският университет ли е следваща мишена на Орбан Орбан забранява \"джендър изследванията\" в университетите \"Сега е ЦЕУ, кой е следващият\"", "date": "2018.10.27", "title": "Орбан победи: университетът на Сорос се мести във Виена"}
{"url": "http://clubz.bg/75046-cacarov_za_izvestnite_familii_ochite_i_prokopiev", "text": "По целия конспект се разходи днес главният прокурор Сотир Цацаров. Пред журналисти в Пловдив той коментира обвиненията срещу Баневи, издирването на Арабаджиеви, екстрадицията на Димитър Желязков и разбира се – твърденията на Иво Прокопиев, че е обект на атаки от държавното обвинение заради издателската си дейност, която не се поставя в услуга на властта. Прокуратурата започна досъдебно производство срещу Николай и Евгения Баневи за данъчни престъпления, присвояване и пране на пари, съобщи Цацаров. По думите му към този момент е издадена европейска заповед за арест реализирано е задържането им от френските власти и предстои процедура пред френския съд с оглед изпълнението на европейската заповед за арест. Евгения и Николай Баневи задържани в 8:50 часа сутринта в Ница Главният прокурор каза още, че докато тече европейската заповед за арест продължават претърсвания и изземване и анализ на документи и всички необходими действия по разследването, което няма да се ограничи само \"Полимери\". Френският съд трябва да реши дали ще допусне екстрадирането им. Разследванията и по двете досъдебни производства срещу Иво Прокопиев нямат нищо общо с издателската му дейност, твърди още обвинител номер едно. Прокуратурата разследва Иво Прокопиев по сигнал на КПКОНПИ Той още веднъж подчерта, че „Каолин” няма нищо общо със свободата на словото и с издателската дейност на Иво Прокопиев. Главният прокурор коментира още, че продължава издирването и на пловдивските бизнесмени Ветко и Маринела Арабаджиеви, което на практика вече е в ръцете на френските власти. Династията Арабаджиеви управлява близо 15 000 легла Турският съд е допуснал екстрадицията на Димитър Желязков – Митьо Очите в България, обяви още обвинител номер едно. Прокуратурата у нас е била уведомена вчера за това решение. Екстрадиционната процедура е завършила и се очаква окончателното му предаване на българските власти. Прокуратурата прати проверка на свързаната с Очите охранителна фирма Димитър Желязков бе арестуван в Истанбул в луксозен хотел, заедно със зърнения бос и общински съветник от Бургас Бенчо Бенчев. Прокуратурата разследва Иво Прокопиев по сигнал на КПКОНПИ Династията Арабаджиеви управлява близо 15 000 легла Прокуратурата прати проверка на свързаната с Очите охранителна фирма", "date": "2018.10.27", "title": "Цацаров: за известните фамилии, Очите и Прокопиев"}
{"url": "http://clubz.bg/75050-asanj_gotov_da_se_predade_no_ako_ne_byde_ekstradiran_v_sasht", "text": "Основателят на Уикилийкс Джулиан Асанж, който се укрива в посолството на Еквадор в Лондон от 2012 г., е готов да се предаде на британското правосъдие, ако получи гаранции, че няма да бъде екстрадиран в САЩ, съобщи негов адвокат, цитиран от Франс прес. През май 2017 г. Швеция прекрати делото си срещу Асанж за изнасилване и сексуално нападение, но британското правосъдие отказва да отмени издадената срещу него заповед за задържане с аргумента, че през 2012 г. Асанж не е спазил условията на освобождаването си под гаранция. Еквадор преговаря да се отърве от Асанж 47-годишният Асанж се опасява, че ако излезе от еквадорското посолство, ще бъде арестуван, а след това екстрадиран и съден в САЩ за публикуването от Уикилийкс през 2010 г. на множество поверителни американски дипломатически и военни документи. В четвъртък генералният прокурор на Еквадор Иниго Салвадор заяви, че Кито е получила гаранции от Лондон, че Асанж няма да бъде предаден на трета страна, ако напусне еквадорското посолство.", "date": "2018.10.27", "title": "Асанж готов да се предаде, но ако не бъде екстрадиран в САЩ"}
{"url": "http://clubz.bg/75053-blokadi_na_bulevardi_i_benzinostancii_zaradi_cenite_na_gorivata", "text": "Протести срещу поскъпването на горивата започнаха този следобед в различни градове на България, съобщава БНР. В демонстрацията в  се включиха близо 150 шофьори. Те се движат в автошествие от изхода на града към квартал \"Ветрен\". Въпреки предупрежденията на полицията, че блокирането на пътя е недопустимо,  До сблъсъци не се стигна, а още преди началото на протеста движението по магистралата беше отбивано по обходен маршрут в района на град Българово. Колоната от автомобили е била над 3 км и в момента се движи в центъра на града.  От дни, фейсбук група отправя призиви за бойкот на монополна верига бензиностанции в града заради поредното повишение на цените на горивата. За последните 3 години това е вторият протест в областния град срещу високите цени на горивата. Според шофьорите, те трябва да са с около 20% по-ниски. В  ще има автошествие от стадион „Георги Бенковски“, което ще премине през централната част на града. В момента най-популярният бензин в района - А-95 се продава за 2,44 лв./л, а дизелът - за 2,50 лв./л. Блокади на пътища се очакват и в  .  В  протестиращите се събират в 17 часа на площад „Свобода“. Предварително  участие в социалните мрежи са заявили 1000 души. Протести за цените на горивата в цялата страна Организаторите на протеста призовават да се носят касовите бележки от последното зареждане в съответния град, за да се внесе колективна жалба в комисиите за защита на конкуренцията и на потребителя. Петкова коментира,че такава либерализация се очаква и по отношение на цените на електроенергията. На въпрос на има ли вариант в обсега на държавния регулатор да влязат и горивата, министър Петкова беше категорична, че такъв вариант не се обсъжда. Няма как държавата да се върне към регулация в такъв сектор, каза министърът. Цените на горивата се определят от пазара\", допълни тя. ", "date": "2018.10.27", "title": "Блокади на булеварди и бензиностанции заради цените на горивата"}
{"url": "http://clubz.bg/75051-koncertyt_na_lili_i_kompozitoryt_todor_jivkov", "text": "Родена в последните идилични години на Царство България, заобичана като бягство от реалността във времето на тоталитарно мракобесие и некоронована, но абсолютна прима на родната сцена след промените, Лили Иванова е необичайна звезда на нашия попнебосклон. С песен тя преживява възходите и паденията на лидери и различни държавни управления – и днес все още е на сцената. Социализмът падна, Лили Иванова – не. Тя продължава да бъде всенародна любимка на публиката и в новата пазарна обстановка. И така вече може би над 60 сезона… Колко точно – това е част от личната ѝ митология. Защо беше необходимо това историческо въведение? Заради още една легенда, родила се на концерт на Лили в НДК. Оказа се, дори Тодор Живков е композирал музика за нея! Това, разбира се, е шега – повод за която даде самата певица. След всяка песен тя обикновено представя своите автори – и в петък вечерта, след като изпълни хита „Невероятно“, Лили Иванова обяви: Публиката се засмя, засмя се и Лили, поправи се: „Тодор Филков“, и обясни, че и тя самата е останала изненадана какво точно е казала: Петъкът бе втората вечер от трисерийния концерт на певицата в зала 1 на НДК. Малцина биха дръзнали да направят онова, което тя направи тази седмица: – дори само един концерт, при това рецитал, е голямо натоварване на инструмент като човешкия глас. Но Лили го направи в три последователни дни! В зала 1 прозвучаха много от новите ѝ песни, както и три, които изпълнява за първи път. Всички те – и новите, и старите – са с аранжиментите на Ангел Дюлгеров. Впечатляващо всеки път е отношението, която Лили демонстрира пред публиката, представяйки не само авторите на своите песни, но и музикантите от своя бенд. Защото дори за най-големите на сцената изключително важен компонент е всеки участник в този спектакъл. Някои пропускат да отбележат този факт, за да не бъде засенчен блясъкът им – но при Лили такава опасност не съществува, и тя винаги изтъква колко цени всеки от тях. Да ги аплодираме и тук: Ангел Дюлгеров  , Огнян Енев  , Орлин Цвтанов  , Веселин Веселинов – Еко   Росен Ватев и беквокалистките „LaTIDa“. От най-големите си хитове Лили Иванова не изпя много – но те представляваха кулминациите в сюжета на концерта, най-вълнуващата от които бе финалът със „Свири, щурче!“. Музиката е на Найден Андреев, текстът на Дамян Дамянов. И от тези три щурчета, създали песента през 1982-а, единствено Лили продължава да пее. Всеки изпълнител у нас мечтае за публиката на Лили Иванова. Пълно беше и на втория балкон, дори в оркестрината хората бяха толкова нагъсто, че се минаваше трудно. След толкова години на сцената, днес Лили получава аплодисменти не за някоя конкретна песен, а каквото и да изпее, аплаузът е за цялостно творчество. И не само за присъствието ѝ в музиката, но и като личност, която върви по свой собствен път през живота, без помощта на ничие покровителство, нито на силните на деня, нито на силата на мъжа. Жена, която цени свободата си и знае цената си. И никога не забравя да каже онова, което чухме в петък вечерта: Това, може би, е нейната тайна. И никога не я е крила.", "date": "2018.10.27", "title": "Концертът на Лили. И \"композиторът\" Тодор Живков"}
{"url": "http://clubz.bg/75039-vyzhod_padenie_i_napregnato_ochakvane_burnoto_pyrvo_desetiletie_na_bitkojna", "text": "От раждането си в анонимен документ в академичен стил до превръщането си в един от най-нестабилните и следени отблизо финансови инструменти биткойнът, който става на 10 години, преживя бурно първо десетилетие. Ето някои от изпитанията и превратностите, през които премина най-популярната в света дигитална валута, намираща се в момента на ръба, защото е изправена пред дилемата или да бъде приета на масовия пазар или \"да се пенсионира\" преждевременно. На 31 октомври 2008 година валутата е представена на един нищо не подозиращ свят с публикуването на документ от девет страници, съставен от един човек или група с псевдонима Сатоши Накамото. Документът е наречен \"Биткойн: Електронна парична система от ползвател-до-ползвател. Целта на Накамото: да създаде система, която прави разплащания пряко от една страна до друга без да се преминава през финансова институция. Това бе всъщност генерален замисъл за световна валута, която да не може да бъде контролирана от никоя централна банка и да бъде достъпна за всеки. Първите 50 биткойна са родени в 18 часа и 15 минути по Гринуич на 3 януари 2009 година. Те са събрани в една единствена единица, наречена блок, а първият блок носи подобаващо име - \"блок на генезиса\". Оттогава всеки нов блок се закача за блока преди него, създавайки това, което днес е известно като блокчейн. Първата трансакция между две сметки става девет дни по-късно, когато Сатоши Накамото изпраща тестово 10 биткойна на компютърния специалист Хал Фини. Първата оценка за стойността на биткойна направена на 5 октомври 2009 годината на базата на разхода за производство. Тогава най-добрият начин да се сдобиеш с биткойни е да ги \"копаеш\" - да използваш компютри за решаване на сложни задачи, които освобождават биткойни от блок. Разходите за електричество (дейността по добиването на биткойни включва огромни блокове от свързани помежду си процесори), се покриват от реалната стойност на биткойна. Задачите за решаване стават по-трудни с увеличаване на броя на ползвателите, което пък прави \"копаенето\" все по-скъп процес. На 22 мой 2010 година разработчикът на витруална валута във Флорида, Ласло Ханиец, плаща на разносвач на пица 10 000 биткойна за две пици. Това е първото известно плащане с биткойни, което тогава е на стойност 41 долара. Днес всяка от тези пици би струвала над 30 милиона долара.  22 май е известен като \"Деня на биткойн пицата\". Накамото обяви своето оттегляне от проекта на 12 декември 2010 година, прекратявайки всички биткойн операции четири месеца по-късно. Оттогава личността и количеството биткойни, притежавани от Накамото, остават мистерия. Накамото се появява за кратко в интерент чат стая през 2014 година, за да опровергае статия на списание \"Нюзуик\", в която се твърди, че е разкрита личността на създателя на биткойн. След като в продължение на две седмици проблеми засипват дейността на основната борса за биткойни, която е базирана в Токио и е известна като Mt Gox, тя подава молба за защита от кредитори през февруари 2014 година. Борсата покрива близо 80 % от всички операции в биткойни и обяви, че е била хакната, при което е изгубила около 477 милиона долара в криптовалути. Бившият й шеф французинът Марк Карпеле все още е съдебно преследван в Токио, където за кратко бе и арестуван. Карпеле се обяви за невинен по обвинения за присвояване на чуждо имущество и манипулиране на данни. Миналата година бе много нестабилна за биткойна. Дигиталната валута влезе в новинарските заглавия, след като стойността й скочи от под 1000 долара през януари до историческия максимум от 19 511 на 18 декември според данните на Bloomberg. Виртуалният балон се спука през следващите дни, като стойността на биткойна се колебаеше в големи граници. Сега биткойнът струва около една трета от рекордната си стойност и се очакват по-скромни обеми на търговия и колебания в цените. Анализаторите възприемат това или като признак за зрялост, или като началото на края на биткойна. Надеждите на биткойна за следващ пробив са свързани с одобрението от Комисията по ценните книжа и борсите на САЩ за собствени борсово търгувани фондове (ETF), основани на базата на цената - ценни книжа, подобни на акции, които ще да бъдат основани на цената биткойна. Тези фондове са едни от най-популярните механизми за търговия и разрешението от Комисията ще подкрепи значително биткойна, като ще гарантира както краткосрочното му бъдеще, така и репутацията му сред гигантските инвестиционни фондове. Сега Комисията разглежда няколко молби. Досега отказваше, изтъквайки като мотив притеснения, свързани с опасността от измами.", "date": "2018.10.27", "title": "Възход, падение и напрегнато очакване: бурното първо десетилетие на биткойна"}
{"url": "http://clubz.bg/75038-tazi_nosht_mestim_chasovnicite_s_chas_nazad", "text": "В 4 ч. сутринта на 28 октомври – неделя, връщаме часовниците си с час назад и се връщаме към астрономическото или зимно часово време. То ще продължи до последната неделя на март следващата година. Това ще е една от последните смени на времето. През септември Европейската комисия предложи да се отмени смяната на времето. Новата директива трябва да влезе в сила на 1 април 2019 г. Това означава, че държавите от ЕС ще преустановят смяната на времето ден по-рано – на 31 март, когато за последно ще се въведе лятното часово време. В случай че съответната държава е решила да остане на стандартното зимно време, тя може да направи последна промяна на 27 октомври 2019 г. Все още не е ясно България на кое часово време ще остане – зимно или лятно. В повечето надделява мнението, че трябва да сме постоянно на лятно часово време, припомня бТВ.", "date": "2018.10.27", "title": "Тази нощ местим часовниците с час назад"}
{"url": "http://clubz.bg/75040-protesti_za_cenite_na_gorivata_v_cqlata_strana", "text": "Протести срещу цените на горивата са обявени в различни градове в страната, съобщава Нова тв. Вчера протестиращи се събраха във Велико Търново. Днес организаторите, които събират поддръжници най-вече в социалните мрежи, призовават да се носят касовите бележки  от последното зареждане в съответния град, за да се внесе колективна жалба в Комисията за защита на конкуренцията и в Комисията за защита на потребителя. Според тях ръстът на цените е необоснован.  Най-масовият бензин А 95 е поскъпнал с 11 стотинки, а дизелът – с 13. Според него причините са вътрешнополитически. Бензинът мина психологическа бариера от 2,30 лв. Ако И докато цените в София са малко под средните в страната, в Монтана твърдят, че са национални рекордьори с техните 2,42 лева за бензин и 2,50 за дизел. Всъщност обаче, първенците са във Велико Търново с 2,48 лева за бензина и 2,51 лева за дизела. Затова там търговците заплашват с бойкот. За да ги принудят да намалят цените, по пример от Украйна, щели да спрат да зареждат от бензиностанциите на голяма верига в период от 10 дни. След това, на ротационен принцип, това щяло да се случи и с всички останали. По-високи цени на горивата разгневиха и французите. Причината обаче там е държавна политика с еко цел.", "date": "2018.10.27", "title": "Протести за цените на горивата в цялата страна"}
{"url": "http://clubz.bg/75032-iskri_na_otmyshtenieto_bg_versiq", "text": "Българската прокуратура заработи като китайска фабрика за Adibas - задържан след задържан, обвинение след обвинение... Кръгът на българското общество от ВИП-ове взе опасно да се стеснява.  Помръкналият блясък на Баневи. Скромно припомняне кои са те Ако днешните й акции се осъществяваха по времето, когато министър на вътрешните работи беше Цветан Цветанов, как ли щяха да бъдат кръстени? \"Олигарсите\", \"Комсомолците\", \"Дедесарите\"... Днес обаче МВР е в сянката на прокуратурата и даже и не му личи, че от месец и половина няма главен секретар, защото главният секретар стана министър. А на предишния министър някой помни ли му името? Десетима са задържани при акцията в хотелите на Ветко Арабаджиев, той - в чужбина, синът му в ареста Държавните обвинители действат с такава бързина, че всяка нова акция изтрива като с електрошок новината от предишната. Така и забравяме, че хотелиерът Ветко Арабаджиев, най-големият в България, и съпругата му Маринела, които уж щяха да се връщат доброволно от чужбина, не се прибират вече два месеца след обвиненията срещу тях. Димитър Желязков - Митьо Очите, задържан в Истанбул в началото на август при онази операция, при която хванаха и бизнесмена Бенчо Бенчев, още си е там и екстрадиция няма. Сега и Николай и Евгения Баневи, задържани в Ница, със сигурност ще обжалват задържането си и ще видим дали ще си дойдат с първия сняг.  Този сериал може достойно да замени \"Искрите на отмъщението\" по bTV, стига някой от прокурорите да наподобява Къванч Татлъту. Все пак красивите герои винаги са симпатични, дори и в злодейски сценарий. Някой може да си помисли, че прокуратурата е решила да свърши една мръсна работа - да отвори икономическите досиета на прехода и да направи \"ревизия на политическия преход\". Призив, вентилиран за известно време от президента Георги Първанов, и сам по себе си несъстоятелен.  Държавата почиства след Баневи \"Икономическите досиета\" на прехода си имат имена и ЕГН-та. А в папките има много скрап - като на площадката на \"Кремиковци\", и някой и друг тон трихлоретан, останал в \"Полимери\". Но ги има и Пловдивският панаир, \"Булгартабак\", \"Техноимпекс\"... И много липсващи страници. Ако тръгне да се ревизира, трябва да се ексхумира. Но както казваше преди години един журналист - вече не е сред живите - Крум Благов, автор на книгата \"Първият милион\": Токсичните отпадъци от \"Полимери\" ще бъдат унищожени във Франция Впечатляват обаче съвпаденията при прокурорските акции. Засенчи ли някой \"черен лебед\" ведрия лик на медоносното ни управление - катастрофата в Своге и 20-те човешки смърти, протестите на майките на деца с увреждания, дебелашките изказвания на някой управленец, калпавите ремонти на фирми от партийните обръчи, смъртта на българи, нуждаещи се от белодробна трансплантация, заради бездушието на здравните власти... И ето ти акция. (И пари от догодишния бюджет.) Номер или лакомство... После - после пак същото. Кръвта е отмита - \"к'во да се прави, бог да ги прости\", ремонтите - \"ми такива са, то нещо читаво има ли тук\", пак същите фирми лапат големи поръчки - \"при предишните да не би да не би друго да беше\", няма оставка заради обиди - \"ама чакайте бе, оня депутат от БСП, дето обиждаше на \"дебили\", да не би да я подаде\". Някой високопоставен в затвора? \"Ние да не сме Румъния\".  Няма. Десетима са задържани при акцията в хотелите на Ветко Арабаджиев, той - в чужбина, синът му в ареста Държавата почиства след Баневи Токсичните отпадъци от \"Полимери\" ще бъдат унищожени във Франция", "date": "2018.10.27", "title": "Искри на отмъщението (бг версия) "}
{"url": "http://clubz.bg/74982-evgenij_dajnov_borisov_e_politik_bez_bydeshte_poddyrja_go_ninova", "text": "В момента не е ясно къде се вземат властовите решения. При една нормална ситуация настоящото управление няма как да продължи да функционира. Бойко Борисов е успешен властоиграч, който обаче отдавна няма бъдеще като политик. Това са част от коментарите на политолога Евгений Дайнов за актуалната политическа ситуация в България в интервю пред \"Фокус\".  Според Дайнов лидерът на БСП Корнелия Нинова крепи Борисов във властта или защото двамата са се договорили, или от системна глупост. Той смята, че \"Демократична България\" предлага алтернатива на сегашното управление в своите документи. Тази формация обаче няма харизматични лидери, които да поведат хората. Според Дайнов България все повече се превръща в \"селско-балканска-феодално-провинциално-социалистическа конструкция\". И единствените, които могат да я извадят от това състояние са хората с гражданско самосъзнание, както се е случвало много пъти от Възраждането насам. Тези хора обаче трябва да преодолеят своите различия. Той поясни, че в момента не е ясно къде се взимат решенията. Според него в една нормална ситуация коалицията между ГЕРБ и \"Обединени патриоти\" няма как да продължи да функционира, защото всеки е снел доверието си от партньора. Той коментира и заявките на третото правителство на Борисов да изкара мандата си. Той коментира и поведението на БСП. Според него обаче правителството може да падне във вскеи един момент. Според него единственото, което крепи кабинета, е липсата на политически субект, който да обедин съществуващто недоволство у обществото. Според него единственият политически субект, който представялва алтернатива е \"Демократична България\". И допълни: Според Дайнов \"Демократична България\" трябва да намери лидери, които да запалят хората и те да бъдат изведени отпред. Дайнов определи Борисов като \"човек е неспособен да ръководи процеси\". Според него \"България се превръща в селско-балканска-феодално-провинциално-социалистическа конструкция, каквато я помним от 80-те години\". А единствените, които могат да я извадят от това състяние са гражданите. Дайнов поясни, че не става дума за хората, живеещи в градовете, а за онеси, които имат гражданско съзнание.", "date": "2018.10.27", "title": "Евгений Дайнов: Борисов е политик без бъдеще, поддържа го Нинова"}
{"url": "http://clubz.bg/75033-trymp_naj_loshoto_neshto_za_rusiq_e_izbiraneto_mi_za_prezident", "text": "Доналд Тръмп заявил, че изборната му победа е  , по време на предизборен митинг в Северна Каролина, предаде TACC. Президентът обаче веднага допълни: Тръмп атакува американските медии, които според него прикриват успехите му в областта на външната политика. Доналд Тръмп нееднократно е заявявал, че е имал прекрасна среща на върха с руския си колега в Хелзинки. В същото време той отбеляза, че руските власти не са искали победата му на изборите през 2016 г. Той посочи гневно, че американските медии са искали по-скоро \"боксов мач\" отколкото дипломация на срещата с Путин. Путин отива в САЩ в началото на 2019 г. Само преди няколко дни стана ясно, че Путин е поканен да посети Вашингтон в началото на идната година, а още на 11 ноември Тръмп и руския лидер ще разговарят в Париж. ", "date": "2018.10.27", "title": "Тръмп: Най-лошото нещо за Русия е избирането ми за президент"}
{"url": "http://clubz.bg/75034-shpigel_intelektualci_politzatvornici", "text": "В първия и засега единствен игрален филм “Gamer” на Олег Сенцов благодарение на таланта си в областта на компютърните игри младежът Алекс успява да напусне недолюбвания си роден град Симферопол на Крим. Проваля си и един ден се връща. Филмът разказва за живота на Алекс – една история на отчаянието. Обратното – за самия Сенцов връщането в родния му град Симферопол би било осъществена мечта. От четири години украинският режисьор се намира в наказателен лагер в Северен Сибир. В Москва той беше осъден на 20 години лишаване от свобода по обвинение за планирани атентати. Сенцов беше арестуван и отвлечен в Крим, където протестираше срещу анексирането на полуострова от Русия. Мечтата му е да се върне в Крим, когато е сложен край на руската окупация. А може би и вече не мечтае – нито за свобода, нито за Украйна. През май 42-годишният Сенцов обяви гладна стачка, за да привлече вниманието не само върху себе си, а върху съдбата на всички политически затворници в Русия. Сенцов се превърна в глас на близо 70 украинци, които по политически причини и при нечовешки условия са хвърлени в руски затвори, казва евродепутатът от Християндемократическия съюз на Меркел Михаел Галер. Самият той гласува Сенцов да бъде отличен с наградата “Сахаров”. С този приз Европарламентът изпраща ясно послание към Москва, казва и евродепутатката социалдемократка Петра Камереверт и допълва: В началото на гладната си стачка Сенцов обяви, че ако се наложи, ще гладува, докато се спомине. Когато след близо 4 месеца глад го заплашиха с насилствено захранване, в началото на октомври той сложи край на гладния си протест. Според семейството му здравето му е сериозно увредено. Почти всички органи били засегнати – черен дроб, сърце и дори мозъкът. Това оповести братовчедката на Сенцов Наталия Каплан. Според нея никой не би могъл да каже дали Олег ще оживее. Олег Сенцов с наградата \"Сахаров\" От отвличането му, ареста и присъдата филмови сдружения и ограганизации по човешки права, както и ЕС, Европейският съвет и САЩ се застъпиха за освобождаването на украинеца. Европейската филмова академия основа фонд, който да поеме разноските по защитата, както и да подпомага семейството му, най-вече двете му малки деца. Не е ясно как Русия реагира на края на гладната стачка, нито на усилията Сенцов да излезе на свобода. Въпреки всичко присъждането на наградата “Сахаров” едва ли би могло да стане в по-подходящ момент. Този четвъртък в Москва започна пореден процес срещу друг недолюбван режисьор – Кирил Серебренников. На руснака, който редом с дейността си като филмов и оперен режисьор, ръководи и московския театър “Горки”, е повдигнато обвинение за злоупотреба с държавни средства. От лятото на 2017 г. той няма право да напуска жилището си в Москва. Наскоро мярката му за неотклонение домашен арест бе удължена до 3 април 2019 г. Както по-рано при Сенцов, когато главният свидетел на обвинението оттегли показанията си, изтръгнати под натиск от разследващите, и критичният към режима Серебренников е заплашен от зрелищен процес, който най-вероятно ще приключи с дългогодишна присъда лишаване от свобода. Обвиняват го, че е получил субсидия за постановка, която никога не е била осъществена. При това са налице не само свидетелски показания на зрители, а и отзиви в печата за премиерата. Триумф със „Златна маска“ за арестувания Серебренников Докато Сенцов отложи плановете си относно следващ филмов проект, за да се ангажира с протестите през 2014 г. на киевския площад и след ареста му дори трябваше да се откаже от тях, Серебренников продължава да работи. Той обработи филма си “Лято” под домашен арест. През май т. г. лентата имаше впечатляваща премиера в Кан. На 8 ноември излиза на екран в Германия. Във филма Серебренников показва възхода на руския рокер Виктор през последното десетилетие от съществуването на Съветския съюз. Внушението е, че през 80-те години на миналия век Санкт Петербург е бил по-свободен и креативен, отколкото днешна Москва. Какви истории е искал да разкаже в следващите си филми Олег Сенцов, едва ли скоро ще узнаем. Най-вероятно и никога, ако не преживее наказанието си. Чрез наградата “Сахаров” обаче неговото политическо наследство ще живее. Триумф със „Златна маска“ за арестувания Серебренников", "date": "2018.10.27", "title": "\"Шпигел\": Интелектуалци политзатворници"}
{"url": "http://clubz.bg/75025-lqvoto_v_germanskiq_smisyl_na_dumata", "text": "Какво би накарало водеща политическа партия да се чувства толкова разочарована от себе си, че да предпочита да се лекува вместо да управлява? Германските социалдемократи са изпаднали в някакъв вид депресия. Може да я наречем властофобия. Партията управлява страната като по-малък партньор на десноцентристките християндемократи, оглавявани от канцлерката Ангела Меркел, но много членове се страхуват, че продължаването на участието в тази коалиция може да ги унищожи. Партията изглежда е в състояние на свободно падане. На последните избори в провинция Бавария социалдемократите, известни с акронима си ГСДП, отбелязаха своя най-лош резултат, като се сринаха от 20,6 на 9,7 процента. В неделя в провинция Хесен има други избори, на които социологическите проучвания прогнозират подобен резултат. Политически земетръс в Бавария Ако социалдемократите понесат още едно поражение в Хесен, в партията ще се засилят исканията за излизане от управляващата коалиция. Това може да доведе до нови избори и нова коалиция от партии, която би могла да бъде оглавявана от ГСДП. Но мнозина в партията, особено младите членове, смятат, че най-старата политическа партия в Германия има нужда от творчески отпуск - прекъсване, в което да размишлява какво се е объркало и как да се направи рестартиране. Проблемът на партията отчасти е, че консерваторите на Меркел заимстват много от идеите на левоцентристите - от въвеждането на минимална заплата до узаконяването на еднополови бракове, а по този начин едновременно прегърнаха и задушиха социалдемократите. Но за болестта на ГСДП има и друга причина, предизвикана от самата партия. През последните две десетилетия социалдемократите се изместват надясно в икономически план, но (вероятно като компенсация) наляво в културно отношение. Това може да не притеснява градските по-горни класи в страната, но поражда объркване сред повечето германски избиратели за това кого иска да привлече партията. Меркел отваря Германия за американски газ В същото време ГСДП пренебрегва тема, която една левоцентристка партия, родена от работническото движение, би трябвало да иска да прегърне. Германия - четвъртата по големина икономика в света и най-богатата страна в Европа, е процъфтяващо място, но е разкъсвана от неравенство и социална несправедливост. Трябва внимателно да се погледнат традиционните данни, за да се види мащабът на проблема. Безработицата е намаляла наполовина през последните 20 години - от около 11 на около 5 процента; частното богатство се е увеличило почти двойно и днес възлиза на 11,7 трилиона. Заплатите също са се повишили. Но намаляването на безработицата в Германия имаше цена: появата на нова по-ниска класа, т.нар. прекариат - работещото бедно население - или както може да бъдат наречени, хората, които работят, за да съществуват - такива, за които се оказва почти невъзможно да натрупат богатство. Един милион души в Германия работят в икономиката на временната заетост - хора, наричани на немски \"лайарбейтер\", които вършат само временна работа без защита срещу уволнение. Други над три милиона германци имат само временни трудови договори с незначителни защити. Същевременно според проучване на свързаната с профсъюзите фондация \"Ханс Бьоклер\" най-богатите 10 процента от домакинствата в Германия притежават почти 60 процента от цялото чисто богатство на домакинствата - доста над средното ниво за развитите страни. Това е ахилесовата пета на Меркел. Защо ГСДП не я е атакувала? Отговорът е, че за да направят това, социалдемократите ще трябва да се изправят срещу собствените си недостатъци, довели до провали, засягащи сърцевината на поддържания от самите тях ляв образ. През последните две десетилетия финансираната от държавата бедност е изместена от финансирана от частния сектор бедност, а това става главно под покровителството на социалдемократите - било като управляваща партия или като по-малък партньор във властта, контролиращ министерствата, свързани с вътрешните въпроси. \n\tЗапочвайки от първото десетилетие на 21 век при управлението на канцлера Герхард Шрьодер, именно ГСДП въведе по законодателен път много от реформите, които създадоха днешните неравновесия. Партията не само въведе значителни съкращения на социалните помощи, а и постави началото на данъчна реформа, която понижи най-горната ставка от 53 на 42 процента. Антисемитизъм в Германия: омразата се разраства Максималната ставка се достига сравнително рано при годишен доход около 55 000 евро. Но колко е справедливо от гледна точка на левите възгледи, че същата данъчна ставка важи за някой, който печели 200 000 евро? ГДСП също така, изглежда, не си даваше сметка, че главният изпълнителен директор на \"Дойче пост\" печели 239 пъти повече от заплатата на средния си работник. После дойде бежанската криза, която удари във време, когато вярата в солидарността сред самите германци беше отслабнала. Социалдемократите, изглежда, изведнъж преоткриха своето съчувствие към непривилегированите, след като те бяха дошли от чужбина. Партията показа поразителна незаинтересованост, поне на думи, към социалните разходи, наложени от пристигането на над един милион бежанци. По-рано тази година хранителна банка в Есен, западна Германия, реши временно да изключи чуждестранните граждани, защото за тях отиваха всичките й доставки и тя трябваше да остави отдавнашни клиенти с празни ръце. Водещи социалдемократи обвиниха доброволците на хранителната банка в ксенофобия. Все пак моралното възмущение на ГСДП почти не помага да се отговори на един сложен въпрос, пред който е изправен целият континент: как да бъдат справедливо разпределяни оскъдни ресурси в рамка, надхвърляща националните граници? Организирането на глобализацията по по-справедлив начин, при който системата най-малкото наподобява механизмите за балансиране при старата национална държава, е едновременно трудна и крайно належаща задача за социалдемокрацията днес. Това е нещо, с което левоцентристите би трябвало да са готови да се заемат. Вместо това социалдемократите се вглъбяват в себе си, неспособни да отговорят на най-спешните въпроси за страната във време, когато Германия има нужда от тях. Меркел отваря Германия за американски газ Антисемитизъм в Германия: омразата се разраства", "date": "2018.10.27", "title": "Лявото. В германския смисъл на думата"}
{"url": "http://clubz.bg/75013-rusiq_udvoi_parite_za_armiqta_si_ot_trolove", "text": "Според нови документи Русия е удвоила бюджета за армията си от тролове. Целта е да се громи доверието в институциите. Но как изглежда пропагандата? На тази тема свой анализ публикува швейцарският в.  .  беше известна като ангажирана активистка по правата на чернокожите в САЩ. Непрестанно разпространяваше положителни истории на различни личности, но и случаи на дискриминация, които американски медии игнорираха.  беше местен вестник, в който журналистите бяха изключително открити и разпространяваха съобщения и анализи на новинарски групировки. . Акаунтите им изглеждаха така, като че ли са американски. Дори туитър разпространяваше коментарите на “Кристъл Джонсън”. В действителност обаче акаунтите бяха активирани от Санкт Петербург. Точно там е централата на прословутата фабрика за тролове “Internet Research Agency” (IRA). От финасова гледна точка IRA е толкова добре, както никога не е била. Това става ясно от публикуван преди седмица обвинителен акт на прокуратурата в щата Вирджиния. Повдигнато е обвинение срещу рускиня за недопустима намеса в американските междинни избори, които ще се проведат след две седмици. Като главна счетоводителка 44-годишната Елена Хусянова е била в услуга на водената от Русия  , финансирана от олигарха Евгений Пригожин, известен като  . Още през февруари т. г. Пригожин беше обвинен от специалния разследващ прокурор Робърт Мълър, САЩ му наложиха санкции. Си Ен Ен: Руските тролове са финансирани от \"готвача на Путин\" Публикуваните данни относно бюджета на пропагандната операция, наричана “Проект Лахта”, са прелюбопитни. По данни на ФБР през тази година по нейно искане бюджетът на Хусянова почти е бил удвоен. Така през първото полугодие на тази година рускинята е заявила 650 милиона рубли (близо 10 милиона швейцарски франка), което почти съответства на годишните бюджети през изминалите две години. През изборната 2016 г. Хусянова е изразходвала 720 милиона рубли, а през следващата 733 милиона рубли. Това означава, че от 2016 г. дезинформационната кампания е била финансирана с над 30 милиона швейцарски франка. Самата Хусянова оспорва обвиненията. Всъщност досегашните действия на троловете са известни. ( Миналата седмица туитър публикува всички акаунти и съдържанието им, които са в пряка връзка с IRA (руската фабрика за тролове – б. р.). Става дума за 3841 акаунта с общо над 9 милиона туита. На разположение за свободно сваляне са почти 300 гигабайта текстове, снимки и видео. Тези данни показват, че цел е била и Европа. Мария Захарова - главният трол на Кремъл Лабораторията за дигитално разследване към вашингтонската мислителница Atlantic Council предварително е получила данните и публикува първия си анализ. Анализаторите са установили, че фалшивите акаунти са в съзвучие с интересите на руското правителство. Основната част от кампанията е била насочена към руския народ. Така в началото на руската инвазия в Украйна туитовете са били предимно на руски. При президентските избори през 2016 г. обаче на английски. Да се навреди на кандидатурата на Хилъри Клинтън е била само една от многото цели. Дезинформационната кампания преди всичко е била насочена към всяване на разцепление сред обществото, както и спад на доверието в държавните институции. При поляризиращи въпроси троловете почти незабелязано са се включвали в двете направления на дебата и са подклаждали настроения сред обществото. Троловете са се целелели във всички, независимо от цвят на кожата, вяра, политическа или сексуална ориентация. IRA е използвала актуални събития, за да се намеси в политиката – особено по време на избори и при атентати. Към това се причисляват терористичните нападения в Брюксел, британският референдум за Brexit и изтичане на информация, уронваща престижа на Еманюел Макрон малко преди избора му за президент на Франция. Според изследователите обаче извън САЩ кампанията не е имала голямо влияние върху политическото поведение на хората. Операциите на IRA непрестанно са били усъвършенствани. Действащите лица са изпробвали различни варианти, трупали са и опит. Проявите им през 2014 г. се различават от тези през 2018 г. Тази тенденция ще продължи и в бъдеще. Мария Захарова - главният трол на Кремъл", "date": "2018.10.27", "title": "Русия удвои парите за армията си от тролове"}
{"url": "http://clubz.bg/75036-makron_kym_liderite_na_ungariq_i_polsha_lyjete_naroda_bryuksel_ne_e_moskva", "text": "Френският президент Еманюел Макрон обвини лидерите на Унгария и Полша, че лъжат народа си с антиевропейските си позиции, предаде Франс прес. В изказване в Братислава Макрон изрази гнева си срещу правителствата на двете източноевропейски страни, седем месеца преди изборите за Европейски парламент, които за френския президент са сблъсък между националисти и проевропейски прогресисти. ЕС иска писмено обяснение от Унгария заради Член 7 , добави той. След Братислава, където разговаря със словашкия президент Андрей Киска и премиера Петер Пелегрини, Макрон посети Чехия, където се срещна с президента Милош Земан и премиера Андрей Бабиш. Макрон бе на посещение в Чехия и Словакия по случай 100-годишнината от създаването на Чехословакия на 28 октомври 1918 г. Съдът на ЕС върна шестима от членовете на Върховния съд на Полша И в двете столици френският президент заяви, че не вярва в разделението изток-запад на европейския континент и призова за укрепване на Европа, както в отбраната, така и в еврозоната. В Чехия президентът Милош Земан и премиерът Андрей Бабиш увериха Макрон в подкрепата си за европейската интеграция и укрепването на единството на ЕС, предаде ТАСС. Макрон заяви, че европейският проект може да е успешен само ако Европа е единна. \"От това зависи благополучието на всички\", каза той и напомни, че Франция е била първата държава, която е признала независимостта на Чехословакия от Австро-Унгария. БТА Съдът на ЕС върна шестима от членовете на Върховния съд на Полша", "date": "2018.10.27", "title": "Макрон към лидерите на Унгария и Полша: Лъжете народа, Брюксел не е Москва"}
{"url": "http://clubz.bg/75035-14_i_vzriv_sreshtu_kritik_na_trymp_toj_nishto_nqma", "text": "ФБР съобщи за 14-а подозрителна пратка, адресирана на милиардера Том Стайър, който е дарител на Демократическата партия и е водил кампания за импийчмънт на президента Тръмп, предадоха Асошиейтед прес и ТАСС. По-рано за изпращането на 13 пратки със самоделни взривни устройства бе задържан 56-годишният Сизар Сейък. Сред адресатите му бяха бившите президенти на САЩ Барак Обама и Бил Клинтън, бившият държавен секретар и кандидат-президент Хилари Клинтън, финансистът Джордж Сорос и актьорът Робърт де Ниро. Всички те са известни с критиките си към президента Тръмп. Две от 14-те пратки бяха изпратени в редакцията на телевизия Си Ен Ен. След Сорос: взривни устройства за Обама, Клинтън и Си Ен Ен Никое от устройствата не е избухнало и няма пострадали при тези инциденти. Междувременно Тръмп заяви, че му е известно, че заподозреният в изпращането на самоделни взривни устройства Сизар Сейък е негов привърженик, но отрече да носи вина за действията му, предадоха Асошиейтед прес и ТАСС. Тогава няколко души бяха ранени, включително заместник-председателят на групата на републиканците в Камарата на представителите Стивън Скалийз. Откриха взрив близо до дома на Сорос Тръмп добави, че не смята да се обажда на бившия президент Барак Обама или на някой от другите хора, до които бяха изпратени самоделни взривни устройства.  Той похвали ФБР, правосъдното министерство, прокуратурата и полицията за тяхната \"невероятна работа, умения и решителност\" в разследването, довело до арестуването на Сизар Сейък. По-късно, на предизборен митинг в щата Северна Каролина, Тръмп обвини медиите, че използват ситуацията със Сейък, за да отбележат политически точки срещу него, предаде Ройтерс. Присъстващите скандираха: \"Си Ен Ен пет пари не струва!\" Откриха взрив близо до дома на Сорос", "date": "2018.10.27", "title": "14-и взрив срещу критик на Тръмп, той: Нищо няма"}
{"url": "http://clubz.bg/75004-bez_stranichni_efekti_v_monreal_lekarite_shte_predpisvat_izkustvo", "text": "Лекарите в Монреал скоро ще предлагат и ново лечение на пациентите си - изобразително изкуство, съобщава Би Би Си. Лекарска организация и Музеят за изящни изкуства на Монреал са сключили партньорство. Идеята е лекарите да предписват като терапия свободни посещения в музея. Инициативата се смята за първа по рода си в света. От музея обясняват, че докато разглеждат колекцията им, пациентите ще имат \"релаксиращо, възстановяващо изживяване\". Проектът влиза в действия от 1 ноември т. г. Лекарите, които са членове на Médecins francophones du Canada, ще могат да се регистрират и в началната фаза на проекта да предписват до 50 рецепти с безплатни посещения на Музея за изящни изкуства. Натали Бондел, директор на музея, която стои зад инициативата, вярва, че културното изживяване скоро ще бъде прието като лечебен метод. Тя се надява, че ако проектът се окаже успешен, тази инициатива ще бъде заимствана от музеи в цял свят. В изявление д-р Елен Бойер от Médecins francophones du Canada (Лекари франкофони на Канада) казва, че все повече изследвания показват, че контактът с изкуството има позитивен ефект върху здравето на хората. Лекарите могат да предписват това лечение и за физически, и за психически страдания. В Австралия спортът става задължителна част от лечението на рака Музеят предлага и програми за арт терапия, наскоро нае и арт терапевт, участва и в клинични проучвания, които изследват въздействието на посещенията в културната институция върху хора с различни психически и физически проблеми - от хранителни разстройства до рак на гърдата.  Идеята, че \"изкуството е добро лекарство\", както твърдят от музея в Монреал, набира привърженици в цял свят.", "date": "2018.10.27", "title": "Без странични ефекти: в Монреал лекарите ще предписват изкуство"}
{"url": "http://clubz.bg/75037-fbr_razsledva_tesla_za_izmami", "text": "Служители на ФБР водят разследване, за да установят дали компанията Тесла (Tesla) не е заблуждавала инвеститорите, представяйки им невярна информация, включително и за обемите на произвежданите нови електрически автомобили Модел 3 (Model 3), съобщава в. \"Уолстрийт джърнъл\", предава БТА. Разследването се води от прокуратурата в Сан Франциско, щата Калифорния, според източниците на изданието. ФБР проверява по-специално дали Тесла не е разпространявала невярна информация за производството на Модел 3 и дали не е подвеждала инвеститорите за състоянието на компанията в началото на 2017 година. Бизнес изданието уточнява, че следователите са активизирали дейността си през последните седмици, след като Тесла се споразумя с Комисия по ценните книжа и фондовите борси в САЩ по иска срещу него. Комисията твърдеше, че тя е подвела инвeститорите, тъй като не е бил осигурил сумата от 25 до 50 милиарда долара, която би била необходима за изпълнението на операция по изтеглянето на компанията от борсата, планирана от него. Илон Мъск вече не е шеф на \"Тесла\", глобен е с $20 млн. След като първоначално отхвърлиха обвиненията на Комисията, шефът на компанията Илон Мъск лично и Тесла се съгласиха да платят общо 40 милиона долара глоба за уреждане на въпроса, без да признаят или отрекат нарушението. Освен това Мъск прие да се откаже от председателския пост в съвета на директорите за най-малко три години като част от съдебното споразумение, макар че може да остане главен изпълнителен директор на компанията, която се превърна в негов синоним. В четвъртък Тесла отчете печалба за първи път от две години, приключвайки положително третото тримесечие, което бе белязано от разследване за измама срещу Мъск. \n\tТой обаче изпълни обещанието си да изведе на печалба електромобилопроизводителя, след като успя да увеличи производството на първата електрическа кола, предназначена за масовия пазар Модел 3. Чистата печалба на компанията е била 311,5 милиона долара за периода юли-септември спрямо загуба от 619 милиона долара за същия период миналата година. Това е едва третият път, в който Тесла отчита тримесечна печалба за осемгодишната си история като публично търгувана копания. Значителното нарастване на производството на Модел 3 е причината за този положителен пробив. Увеличаването на производството и печалбата са двете неща, които Мъск обеща да се случат в началото на август. Мъск шокира с идея да свали \"Тесла\" от борсата на цена $420 за акция Котировките на акциите на Тесла скочиха с 13 процента до 326,12 долара, след като бяха обявени тези резултати. Тесла е създадена през 2003 година от Мъск и първоначално се е наричала Тесла мотърс (Tesla Motors). Централата й е в Пало Алто, Калифорния. Освен електрически автомобили компанията започва да произвежда и слънчеви батерии и други енергийни екологични системи. Мъск шокира с идея да свали \"Тесла\" от борсата на цена $420 за акция", "date": "2018.10.27", "title": "ФБР разследва Tesla за измами"}
