{"url": "http://clubz.bg/80715-za_stavros_i_dinko", "text": "Остров Лесбос, известен доскоро предимно с райските си плажове и със строфите на Сафо, от години е арена на мащабна хуманитарна трагедия. Неотдавна от морето изплува поредното тяло на дете, загубило живота си в опасния път, които хиляди търсещи убежище предприемат от турския до гръцкия бряг. Броени дни по-рано, във водите на друг гръцки остров малко по на юг – Самос – бяха открити телата на две други удавени деца. Вестта почти не си проби път в международните медии – индикация, че смъртта по мигрантските пътища към Европа се е банализирала и вече не може да трогне света.  Местните разказват, че през 2015 г. от морето понякога са идвали по 2000 души на ден. Далеч от този пик, днес броят им отново се увеличава. През 2018 г., пристигналите в Гърция са били с над 1/3 повече спрямо предишната година - близо 57 000 души. Все пак огромен спад от над 885 000-те души, преминали границите на страната през 2015 година.        На острова има два основни бежански центъра. Най-големият – Мориа – заслужено или не, има славата на един от най-лошите лагери в Европа. Това е т.нар hotspot. Разположен е на хълмове, където някога е имало военна база, и може да приеме до 3500 човека. Служи като регистрационен център, през който трябва да преминат всички пристигнали на Лесбос. Редовно в него има два пъти повече хора от максималния капацитет. Непосредствено до лагера, в т.нар. Олив гроув, е възникнал спонтанно незаконен лагер, построен от кандидати за статут, които не желаят да живеят в основния, милитаризиран и ограден с високи огради и бодлива тел център.  Каратепе се менажира от общината и е образцово място с превъзходни условия, което може да приюти до 1200-1300 човека. Директорът му настоява, че това е \"общностен център\". Има и трето място с капацитет за много малко хора. Бивш детски лагер, Пикпа е бутиков център за настаняване, където намират закрила предимно най-уязвимите хора от различни малцинства.  Ставрос Мироганис е важна фигура на Лесбос. Впрочем, без да го подозира, и за Балканите. Той е събирателен образ, ходеща метафора. Това е гръцкият Динко, но с обърнат знак. Ставрос говори популистки като политик, харесва своя началник – кмета - и с умиление показва снимки на деца-бежанци, преминали през управлявания от него център Каратепе. Това ли са терористите, жадни за кръв, пита той, докато рутинирано разгръща фотоси на красиви момичета и момчета. Мироганис е бивш военен, мачо с голямо сърце и гореща кръв. Ако Динковщината покори България, Ставросщината, поне засега, владее Гърция. Страни като Италия и Гърция, поемащи несъразмерна тежест да приемат търсещи убежище, са в риск от рязък политически завой в крайно дясно. В Италия този сценарий е в ход. Доколко е уязвима Гърция от подобно развитие ще се знае след европейските избори през май.   Отчасти заради историята си, Гърция е култивирала чувствителност към проявите на фашизма и червените лампички, все още, светват навреме. Ставрос Мироганис разказва за петима екстремисти, които един ден почукали на портата му. Той разказва с гордост и че е изгонил част от неправителствените организации, които са искали да работят в Каратепе. Някои от тях са били от големите актьори. Твърди, че искали да осребрят кризисната ситуация.  Понякога търсещите убежище пренасят тежък товар. Катарина*, която работи в европейска неправителствена организация, предоставяща гинекологична грижа за бежанките на Лесбос, твърди, че всеки ден се среща с жени, преживели сексуално насилие. \"Днес имаше две пациентки,\" казва тя.  Не всички пристигнали започват успешно новия си живот в Европа. Работеща в неправителствена организация разказва за жена от Африка, с която съдбата я срещнала в Мориа. Един ден тя отворила вратата на дома си в Демократична република Конго. На прага й стояли бойци от една от милициите, шестващи в страната. Поискали съпруга й да се присъедини към тях. Той не си бил у дома. Тогава мъжете отвличат жената. Държат я с тях два месеца. Изнасилват я системно, всеки ден. Изреждат се по четирима или шестима души, понякога всички накуп. Няколко пъти тя се опитва да избяга от тях, но бива залавяна. Наказват я като я пребиват и измъчват след това. Най-накрая успява да се изплъзне. Предприема рискованото пътуване от Африка до Европа и пристига на Лесбос. В Мориа я очаква новината, че е ХИВ-позитивна.   Геополитическата ситуация и войните в Близкия Изток и Азия от последните десетилетия са създали серийни бежанци, които пътуват от място в място, без да могат да намерят сигурност по пътя си. Служител на Мориа разказва, че е срещал едни и същи лица в различни лагери по света през годините. Гърция е многократно критикувана заради унизителните условия на живот в основния лагер на Лесбос Мориа. Защо ситуацията, въпреки достъпното финансиране от ЕС, не се променя през годините, остава загадка. Или може би не съвсем. Всъщност, това е съзнателно поддържано послание на държавата и Европа към кандидатите за убежище: \"Не сте добре дошли.\" Издържалите административната репресия на мизерията в Мориа, по-уязвимите, поразените от болест и семействата на забременели жени с малко шанс могат да бъдат преместени в Каратепе. В изключителни случаи и в Пикпа. След това обикновено се разпределят към Атина, друг гръцки град, или европейска държава. Разбира се, ако молбата им за статут бъде одобрена и не ги върнат в Турция по силата на споразумението с Анкара. Миналата година през май в Мориа избухва зловещ бой между сирийци и кюрди. Репортаж на Дойче веле твърди, че германските тайни служби са потвърдили информация за оперираща клетка на Ислямска държава в лагера.  Високопоставен служител на Мориа с дългогодишен опит в международни организации и бежански центрове, който е станал свидетел на случилото се и говорещ под условие за анонимност, описа следното:  Според него съотношението на силите било 500 човека срещу други 500.   Ефи Лацуди описва нетърпима ситуация в лагера тогава: голям брой хора, които чакат с часове за храна и вода; кюрди и араби, които на местата, откъдето идват от Близкия Изток се намират в конфликт, се оказали настанени в палатки, едни до други. Според нея около 1000 души са напуснали Мориа след случая.  След споразумението между ЕС и Турция, известната организация решава да напусне Мориа, за да не го легитимира повече. Тя запазва дейността си и премества хората си в парцел срещу него. Неправителствените организации и доброволците, работещи на Лесбос, срещат проблеми, които са умишлено създадени, да затруднят работата им. Един от устойчивите трендове в Гърция е пълзящата криминализация на хуманитарната помощ и доброволческата дейност. Мнозина са с повдигнати обвинения за оказването на съдействие на бежанци. Когато Катарина пристига в Лесбос през март 2018 г., на острова има 4 организации, занимаващи се със спешна помощ по бреговете. Целта им е, след като лодките пристигнат, хората в тях, сред тях деца и бебета, да разполагат с адекватна медицинска помощ. Лекарите и преводачите им са били на разположение 24 часа в денонощието, 7 дни в седмицата, спомня си тя.  По думите й срещу чакащите лодките на брега са повдигнати обвинения за трафик на хора. Някои от тях са влизали в морето, за да помагат на пристигащите, които са в риск, докато не стъпят на сушата.  Карл Содербег от \"Майнорити райтс груп\" разказва, че през последните 5 години ЕС предпочита да финансира големи организации, които след това аутсорсват работа към по-малките. Според него това намалява гъвкавостта и креативността на по-малките и средните актьори.  Има и по-специфичен проблем, свързан с консуматорското отношение към даряването за каузи и умората от кризата сред европейските общества: 45-годишният рибар и ресторантьор Никос, който заедно с жена си поддържа ресторант, където се хранят бежанци, е песимист за решаването на проблема: Засега Ставрос надделява над Динко. Гърция няма как да затвори херметически стотиците километри сухоземна и морска граница с Турция. Избрала е и да не търси срамни договорки с Ердоган: безопасни граници срещу експулсиране на политически противници, както направи България. Случаите с отблъснати турски граждани през Марица са действително трагични, но по-скоро са изключение от правилото. Това поведение си има цена, която се плаща и Гърция видимо се задъхва.  По-поносима ли е цената на българския избор? Отказът от съпричастност към хуманитарните проблеми доведе до доброволна маргинализация и самоизолация от света. Докато държавата тихомълком продължава да изнася оръжие за милиарди за горещите конфликти в Близкия Изток, произвеждащи все повече и повече бежанци.   *Името е сменено поради желанието на събеседника за анонимност. ** ВКБООН – Върховен комисариат към ООН за бежанците.     ", "date": "2019.03.17", "title": "За Ставрос и Динко"}
{"url": "http://clubz.bg/80730-elena_joncheva_ne_ochakvah_da_sym_sreshtu_stanishev_ne_beshe_leko", "text": "Избраната за водач на листа на БСП за евроизборите Елена Йончева обяви, часове след гласуването, че не е очаквала да се изправи в битка  за мястото с лидера на ПЕС Сергей Станишев. Тя се яви в ефира на бТВ и призна, че не й е било леко в това състезание, което спечели с 95 на 75 гласа от членовете на Националния съвет на партията.  По време на дебатите на пленума Станишев предложи, а Йончева го подкрепи, за да се избегне усещане за разцепление в партията да се гласуват първите две места от листата. Лидерката на партията Корнелия Нинова обаче е отхвърлила тази опция и дори е заявила, че не е нужно президентът на ПЕС да бъде и евродепутат. Въпреки че Станишев е много номинации за листата сред местните структури на БСП.  Решено: Елена Йончева повежда БСП на евроизборите Тя и Станишев бяха двойка в живота по времето, когато настоящият президент на ПЕС бе лидер на БСП и след това премиер.  На коментара от негова страна, че  , кандидат-евродепутатката заяви, че БСП е единна, защото е нормално в една партия да има дебат. Тя изброи най-големите си битки досега в политиката, определяйки ги като битки срещу корупцията - строенето на оградата на границата ни с Турция, „Кумгейт”, строителството на пътища. Депутатката заяви, че сваленият ѝ имунитет заради разследването срещу нея не компрометира листата на БСП за предстоящия евровот. Тезата на левицата от самото начало на разследването е, че това е атака на ГЕРБ срещу Йончева.   ", "date": "2019.03.17", "title": "Елена Йончева: Не очаквах да съм срещу Станишев. Не беше леко."}
{"url": "http://clubz.bg/80720-svetyt_e_sveti_patrik_a_koj_vsyshtnost_e_toj_snimki", "text": "Светът днес е в зелено. Причината е една и съща всяка година - ирландците и техните потомци, където и да се намират по планетата, честват Деня на Свети Патрик. Какво знаем за \"виновника\" за световната фиеста, комуто е посветен националният празник на Ирландия?  Британският в. \"Дейли експрес\" предлага интересни факти за светеца-покровител на Ирландия. Ето ги и тях:  Шествия и тържества наистина има по целия свят, а в Чикаго, САЩ, дори боядисаха реката в зелено. Всички са \"зелени\" - в това число и бебетата, и домашните любимци.  Празникът има и своите символи - трилистна детелина и леприкони. \"Дейли експрес\" разказва и за тях, предава БТА.  са смятани за символ на Ирландия. Първоначално обаче трилистната детелина е свързвана с трите аспекта от живота на келтската богиня Ану - девица, майка и старица, а не със Свети Патрик и Светата Троица. За самото растение се знае, че около една на 10 000 детелини има четири листа. През 2009 г. в Япония е намерена детелина с 56 листа. Оригиналното ирландско наименование на растението означава \"малка детелина\". Съвременните ирландски булки все още спазват традицията да слагат детелини в сватбения букет. Детелината обаче не навсякъде е така на почит - например през 2002 г. в Австралия растението е класифицирано като бурен и е забранено като възможен преносител на болестта шап.   са малките човечета със зелени дрехи - митични обитатели от ирландския фолклор. Освен специфичния им костюм и шапка, те имат и още една отличителна черта - рижавата брада. Но... Ранните леприкони са изглеждали по напълно различен начин. Оригиналните \"брадати феи\" са носели червени сака, извезани със злато, червени островърхи шапки, а не зелени цилиндри, украсени с детелина, и са имали бели или кестеняви бради, а не рижави.  Първата \"поява\" на леприконите е в поема от 8 век. Тя разказва разказва как докато крал Фъргъс спял, дребни и гневни създания се опитали да го завлекат в океана и да го удавят. Владетелят обаче се събудил и ги хванал.  Леприконите дори не живеят в Ирландия - в ранните приказки те са имали подводно кралство в Средния Атлантик. Днес се смята, че колония от леприкони обитава градски парк в Портланд, Орегон. Женски леприкони не съществуват - гласи преданието. Наличието само на мъжки се потвърждава и от древната книга \"История на ирландските феи\". Леприконите едва ли ще ви дарят със злато или ще ви поправят обувките, ако ги заловите. Вярванията, че леприконите притежават гърненца със злато и поправят обувки са се появили много по-късно. Поема от 14-и век е вдъхновила легендата за съкровищата на митологичните създания, а \"обущарският им майсторлък\" се споменава за първи пък едва около 19-и век...   ", "date": "2019.03.17", "title": "Светът е Свети Патрик. А кой всъщност е той? (СНИМКИ)"}
{"url": "http://clubz.bg/80728-tereza_mej_podkrepete_sdelka_ili_se_gotvete_za_dylgo_otlagane_na_brekzit", "text": "Британският премиер Тереза Мей предупреди в авторска статия, че ако \"Брекзит\" бъде отложен толкова дълго, че се наложи Обединеното кралство да участва в европейските избори през май, това ще бъде \"ярък символ на колективния политически провал на (британския) парламент\", предаде Асошиейтед прес. В авторската си статия, която беше публикувана във вестник \"Сънди телеграф\", Мей допълва, че ако британските депутати не подкрепят споразумението й за \"Брекзит\" преди срещата на Европейския съвет в четвъртък, Великобритания  Очаква се през новата седмица британският премиер да се опита за трети път да спечели одобрението на парламента за своето споразумение. \n\tВ четвъртък депутатите гласуваха да поискат \"Брекзит\" да бъде отложен. Така вероятно ще бъде избегнато хаотично излизане на първоначално насрочената дата на напускане на Великобритания  - 29 март, но в крайна сметка правото да одобрява или отхвърля евентуално продължаване на срока има ЕС, отбелязва АП, цитирана от БТА. Лейбъристите: Вот на доверие за Мей, ако изгуби пак гласуване Британското правителство не разполага все още с подкрепата на достатъчно депутати, за да спечели парламентарното гласуване на споразумението си за \"Брекзит\", но \"значителен брой\" депутати са размислили и вероятно все пак ще подкрепят документа, заяви финансовият министър на Обединеното кралство Филип Хамънд, цитиран от \"Ройтерс\". Британското правителство може да се е отказало да внесе за трети път за гласуване в парламента през следващите седмици споразумението за \"Брекзит\", договорено с ЕС, заяви пред \"Скай нюз\" днес министърът на търговията на Обединеното кралство Лиъм Фокс, цитиран от ДПА.  Дали ще има ново гласуване зависи от това дали ще има мнозинство в Камарата на общините, каза Фокс. Засега няма насрочена дата за трето гласуване в парламента, макар че британските медии тиражираха информация, че това може да стане във вторник. \n\tАко парламентът приеме споразумението на Мей до 20 март, премиерът ще поиска от ЕС срокът за \"Брекзит\" да бъде продължен до края на юни, за да бъде прокарано междувременно в парламента съответното законодателство. Ако споразумението не бъде одобрено, тя ще поиска срокът да бъде удължен и в такъв случай правителството ще внесе редица предложения за гласуване в парламента следващия месец. На 21 и 22 март лидерите от ЕС ще имат среща в Брюксел, на която се очаква да решат дали да приемат срокът за \"Брекзит\" да бъде продължен и след 29 март.", "date": "2019.03.17", "title": "Тереза Мей: Подкрепете сделка или се гответе за дълго отлагане на \"Брекзит\""}
{"url": "http://clubz.bg/80731-v_ovcha_kupel_naj_posle_svetna_no_slaviq_zagubi_snimki", "text": "\"Славия\" загуби с 0:1 исторически мач срещу \"Етър\" от 26-ия кръг на Първа лига - последният преди втората фаза, в която дивизията се разделя. Това ще стане в края на месеца, след двуседмичната пауза заради старта на европейските квалификации. А двубоят бе исторически заради това, че за първи път \"белите\" играха на електрическо осветление на стадиона си в квартал \"Овча купел\". Лампите бяха поставени наскоро и тимът вече ще домакинства там, а не на \"Васил Левски\". Освен вероятно в случаите, в които БФС и МВР прецененят, че има \"риск\" заради привържениците на \"Левски\" и ЦСКА-София примерно. Но след това похвали отбора си и даде оценка \"добър 4\" за представянето в първата фаза. Единственият гол реализира Даниел Младенов в 35-ата, наказвайки грешка на младия вратар Антонис Стериакис. \"Белите\" направиха много пропуски, особено след почивката. Ясна е програмата на първата шестица, в която са \"Лудогорец\", ЦСКА-София, \"Левски\", \"Ботев\" (Пловдив), \"Черно море\" и \"Берое\" - в този ред. Мнозина наричат двубоите между тези отбори \"плейофи\", но това е просто невярно. Всеки знае значението на тази дума. А в топ 6 се играе по системата \"всеки срещу всеки\", което означава десет кръга на разменено гостуване. Или с други думи - тези отбори ще се срещнат още по два пъти. Никой никого не елиминира директно. ЦСКА-София би \"Берое\" преди началото на втората фаза В края на месеца първите двубои са следните:  Във втория кръг ЦСКА-София гостува в Разград. За кратко време \"червените\" ще имат две визити на североизток, защото срещат \"орлите\" и за Купата на техен терен. В четвъртия кръг е двубоят ЦСКА-София - \"Левски\", а рунд по-рано шампионите ще гостуват на \"Герена\". При второто завъртане домакинствата се обръщат. Точките от първата фаза остават. Там отборите са разделени на две групи. В гр. \"А\" са  а в \"Б\" - \" Първите два отбора от тези карета ще оформят ново, в което ще спорят за седмото място. То дава право на бараж срещу третия от първата шестица за последната квота за Лига Европа. Останалите ще водят битка за оцеляване, но преди това ще изиграят доста безсмислени мачове. За регламента във втората осмица ще ви информираме в следващите дни.", "date": "2019.03.17", "title": "В \"Овча купел\" най-после светна, но \"Славия\" загуби (СНИМКИ)"}
{"url": "http://clubz.bg/80668-kak_mashinite_zacikliha_mejdu_dvete_cik", "text": "След множество скандали с машинното гласуване назад във времето, а и през последните няколко месеца, всичко показва, че поуки не са изведени и нещата ще продължат постарому. На прага на изборите за нов Европейски парламент (ЕП) Централната избирателна комисия (ЦИК) не само все още не е обявила обществена поръчка за доставка на устройствата, но и има голяма доза вероятност да прехвърли тази отговорност на новата ЦИК, която трябва да встъпи в длъжност на 20 март. А това крие редица рискове. Това се разбра от думите на говорителите на комисията Александър Андреев и Камелия Нейкова на въпрос на „ “ докъде е стигнала работата по обявяването на търга. За Нейкова пък все още има шанс сегашният състав на ЦИК да обяви поръчката, но членовете на комисията били разделени на две – едната смятала, че тази отговорност трябва да бъде поета от новите членове, а другата, като самата Нейкова – от сегашната ЦИК. Приравнена ли бе независимата по закон ЦИК до партиен придатък Двамата говорители не се ангажираха времево с процеса. Нейкова обаче припомни, че половината от сегашния състав на комисията е номиниран и за новия – тепърва предстоят изслушванията им пред депутатите в парламента; следващото заседание на ЦИК пък е в петък. Евентуално тогава може да бъде одобрена техническата спецификация. Защо е важно кога ще се обяви търгът? Заради участниците в него. Според членове на комисията има голяма вероятност кръгът от желаещите да се свие само до няколко компании от десетки на пазара, да се изберат машини без висока степен на защита, както и такива, които дават „бъгове“, или фирмите да бъдат поставени в невъзможност да изпълнят поръчката в кратките срокове. ЦИК, новата или старата, ще трябва да реши и още един проблем – изискването на Изборния кодекс (ИК) машините за гласуване задължително да са с магнитна карта. Това изискване не е променяно от години, в т.ч. с последните изменения в ИК, и ако се спазва буквата на закона, то много потенциални участници би трябвало да бъдат елиминирани от конкурса. Андреев отказа да коментира една такава хипотеза – не можел да знае как ще реагират стопанските субекти – евентуални кандидати. С последните изменения в Изборния кодекс бе възприето на вота за ЕП, който се очаква да е на 26 май, да се гласува с машини в 3 000 избирателни секции, предимно в големите градове (първоначалният план бе те да са до 1 500). Настоящата ЦИК формално започна подготовка без промените в ИК да са окончателни. „Затварянето“ на изборния закон пък се проточи – заради заявката за връщането на текстовете за обезсилените преференции от премиера и лидер на ГЕРБ Бойко Борисов, ветото на президента Румен Радев, а сега се очертава и още един рунд – след като ДПС внесе нов проект за изменения, а такива по отношение на мажоритарния елемент се очаква да направят и от НФСБ. Някои неудобни въпроси към ЦИК Избирателната комисия първо възложи изготвянето на доклад – пазарно проучване за машинния вот, който бе готов на 14 януари. На 1 март ЦИК обяви на сайта си, че „уведомява всички заинтересовани страни, че подготвя за възлагане обществена поръчка за осигуряване на специализирани устройства за машинно гласуване“. И призова: „Следете интернет страницата на Агенцията за обществени поръчки, „Профил на купувача“ на интернет страницата на Централната избирателна комисия, както и „Официален вестник“ на Европейския съюз“. Комисията е на етап обобщаване бележките на Софийския университет, Техническия университет и „Информационно обслужване“ АД относно техническата спецификация, неразривна част от бъдещата обществена поръчка. Междувременно въпросът с ускоряването на работата по търга е бил многократно повдиган по време на заседанията на ЦИК, най-често от Цветозар Томов (гражданска квота). Така например справка в протокола от заседанието, проведено на 22 февруари, показва как Томов предупреждава, че ако до 26 март няма избран изпълнител, „никоя сериозна компания“ няма да се наеме да участва в процедурата. Машинното гласуване може да ни струва над 60 млн. лева И прогнозира: През 2017 година ЦИК бе обявила търг за 12 500 машини – за всички секции в страната и чужбина. Тогава в търга се яви само един участник – „Лирекс БГ“ (компанията, която отговаря за поддръжката на Търговския регистър, б.р.), като впоследствие се оказа, че няма да може да достави в срок (предвид кратките срокове на ЦИК) всички компоненти за производството на устройствата и комисията бе принудена да отмени поръчката. По време на заседанията на ЦИК от миналия месец е имало призиви и за уведомяване на всички потенциални фирми-кандидатки предварително за предстоящия търг, преди финалните изменения в Изборния кодекс да бъдат обнародвани, с цел да се подготвят. И тези предложения не са възприети от комисията с мотива именно, че ИК не е в окончателен вариант. От проучването на пазара, изготвено от „Сова 5“ пък става ясно, че в световен мащаб има и добри практики и машини, които се ползват с висока степен на защита (въпреки че с устройства се гласува предимно в страни, които наричаме „трети свят“). Голяма част от тези машини обаче не са приложими за българските условия, като една от причините се корени именно в императивното изискване на Изборния кодекс (чл. 268) гласуването да се осъществява чрез магнитна карта. Изготвената за целите на гласуването за ЕП частична техническа спецификация обаче допуска да не се гласува с въпросната магнитна карта. С други думи – може да се окаже, че заданието противоречи на закона, а това от своя страна – да доведе до обжалване, ако бъде избран изпълнител, който не предлага магнитна карта. Ново 20: ГЕРБ размисля за машинния вот, бюлетината може да отпадне По думите на Нейкова това изискване е останало забравено в Изборния кодекс, макар от ЦИК да са повдигали въпроса пред законодателите. Факт: експерименталното машинно гласуване се провеждаше без магнитна карта. Получената примерна примерна оферта от обединението „Сиела Норма“-“Смартматикс“ може да се тълкува като интерес от страна на двете компании да участват в поръчката за евровота, посочват авторите на доклада. От „Сова 5” припомнят и опита на „Сиела“, която достави пилотно 300 машини за вота през 2014 г. и 500 за президентския през 2016 г. и допълват, че наличните вече машини са готов продукт, който може да се използва в следващи избори. Припомнят още, че въпреки че „Смартматикс“ е един от лидерите на пазара, устройствата й са претърпели редица провали. Като: „крупен провал“ през 2012 г. в Белгия – случват се около 2 000 инцидента; Филипините – 90 000 машини са извадени от употреба; Венецуела – 1 милион фалшифицирани гласа при избора на определяния като „диктатор“ Николас Мадуро за президент и др. ГЕРБ за машинното гласуване: И ние желаем, и ние мечтаем Макар и създадена в САЩ през 2000 г., неин предшественик е венецуелска компания. „Смартматикс“ се разраства бързо и привлича крупни инвеститори от Венецуела – от правителството и местни бизнесмени. „Сова 5“ посочва и че според множество изследователи тя фактически е собственост на Каракас, но няма преки доказателства за това. Освен „Сиела“, сред българските производители са още „Консорциум: Математици, информатици и роботици без граници – Българските машини за гласуване и партньори“ (МИРБГ-БМГ), „Контракс“ АД, „Лирекс БГ“ ООД и държавната „Информационно обслужване“ АД. Последната вече заяви, че няма възможност да изработи и софтуер, и хардуер за машини. „Лирекс“ пък е отказала да изпрати информация за целите на доклада с мотива, че ЦИК вече разполага с данни за възможностите ѝ предвид желанието ѝ да достави устройствата през 2017 г. \"Машинното гласуване в този му вид е пълна глупост\" Управителят на МИРБГ-БМГ Александър Чобанов бе доста настойчив в опитите си да пробие при евентуален търг. Чобанов присъства на комисиите, в които се разглеждаха измененията в Изборния кодекс и дори направи показно на машините си, бе чест гост в парламента, като опитваше да ангажира депутати да лобират пред ЦИК да даде повече яснота около бъдещата поръчка, взе участие и в дискусията по изборното законодателство при държавния глава. И накрая… заяви, че ако ЦИК до две седмици не обяви търга – ще се откаже. Това беше преди повече от две седмици. Пред „Отворен парламент“ тогава той обяви, че за него е важно да знае предварително кога ще бъде пуснат търга, за да прецени дали да достави частите за машините с кораб или със самолет и съответно колко би му струвало това. Въпреки това, този четвъртък Чобанов отново бе в парламента - този път на изслушването на кандидатите за ЦИК в правна комисия. „Контракс“ пък предлага същата машина като на „Сиела“. Компанията е правила системата за електронно отчитане на ЧЕЗ. Иначе машините биха „глътнали“ около 50 млн. лева от бюджета и поне още 10 млн. за организирането на логистиката по тях. А животът им е не повече от 10-15 години. Някои неудобни въпроси към ЦИК Машинното гласуване може да ни струва над 60 млн. лева Ново 20: ГЕРБ размисля за машинния вот, бюлетината може да отпадне ГЕРБ за машинното гласуване: И ние желаем, и ние мечтаем \"Машинното гласуване в този му вид е пълна глупост\"", "date": "2019.03.17", "title": "Как машините заЦИКлиха между двете ЦИК"}
{"url": "http://clubz.bg/80725-ne_iska_da_go_narichat_geroj_no_za_cqla_nova_zelandiq_e_geroj", "text": "Абдул Азис не иска да го наричат герой. За цяла Нова Зеландия обаче той е герой. 48-годишният афганистанец е човекът, чието хладнокръвие и решителност спират атентатора Брентън Тарант да продължи с масовите убийства и във втората джамия в Крайстчърч - в Линууд, пише АП. Абдул Азис разказва, че грабнал апарат за картови плащания и се втурнал извън джамията, за да се изправи срещу стрелеца. Афганистанецът има четири деца, заедно със синовете си бил на петъчната молитва в джамията, когато чул приближаването на Брентън Тарант. Терористът от Нова Зеландия разпространил манифеста си 9 минути преди атаката Терористът уби 50 души при нападение на две джамии в най-кръвопролитното масово убийство в съвременната история на Нова Зеландия. Той застреля 41 души в джамията \"Ал Нур\", след което кара 5 км през града и атакува другата джамия, където уби намясто 7 души. Още две жертви на атентатора починаха по-късно от раните си в болница. Алаби разказва, че чул около 1,55 ч следобед местно време глас пред джамията и прекъснал молитвата, за да погледне през прозореца. Видял мъж, облечен в черно в милитъри стил, имал каска и носел автомат. Първоначално имамът помислил, че е мъжът е полицай, но след това видял две тела и го чул да крещи обиди. \"Пазете се, усташи и турци\" - това слуша терористът от Нова Зеландия (ВИДЕО) Имамът извикал на събралите се около 80 души да легнат на земята. Те се поколебали. Тогава в помещението влетял куршум, стъклото се счупило, а едно тяло паднало покосено. Хората започнали да осъзнават, че става нещо страшно. Според имама, ако нападателят беше успял да влезе в джамията, всички вътре са щели да бъдат мъртви. Абдул Азис разказва, че изскочил навън като крещял силно - надявал се така да попречи на стрелеца да влезе в джамията. Нападателят хукнал към колата си, за да вземе друго оръжие, и тогава Абдул хвърлил по него апарата. Терористът стрелял, но афганистанецът успял да се изплъзне невредим като се прикривал зад паркираните коли. В този момент Абдул видял на земята оръжие, което нападателят бил забравил, взел го, насочил го и стрелял, но не последвал изстрел. Нападателят потеглил като крещял, че ще ги избие всичките. Абдул хукнал след колата и го преследвал до кръгово кръстовище. Полицията хваща терориста няколко минути по-късно. Не почувствал страх, когато хукнал след нападателя. Било сякаш е на автопилот. 49 убити и над 20 ранени при стрелба в джамии в Нова Зеландия Абдул Азис е роден в Кабул, Афганистан. Напуска родината си като бежанец, когато е момче. 25 години живее в Австралия. Преди няколко години се мести в Нова Зеландия. \"Пазете се, усташи и турци\" - това слуша терористът от Нова Зеландия (ВИДЕО) 49 убити и над 20 ранени при стрелба в джамии в Нова Зеландия", "date": "2019.03.17", "title": "Не иска да го наричат герой. Но за цяла Нова Зеландия е герой"}
{"url": "http://clubz.bg/80729-istoricheskiqt_sezon_na_mikaela_shifrin_snimki", "text": "Микаела Шифрин (САЩ) изпрати исторически сезон в Световната купа по ски. Чаровната американка е първата състезателка, която печели крайните победи в дисциплините слалом, гигантски слалом, супергигантски слалом и в общото класиране. Това прави четири глобуса.  Не само при жените - и при мъжете никой досега не е грабвал точно тези четири отличия наведнъж. Иначе Линдзи Вон и Тина Мазе са единствените две други дами с триумфи в четири дисциплини. Днес Шифрин беше най-бърза в гигантския слалом в Солдеу, Андора. Така тя записа рекордните 17 победи за Световната купа през сезона и закригли общия си актив на 60 успеха. Върховото постижение при жените не е далеч - 82 на Линдзи Вон, която приключи със спорта. Освен това родената в Колорадо шампионка е само на 24 г. - в сряда имаше рожден ден. След награждаването на призьорите, с което световният ски елит закри сезона, Шифрин заяви, че не просто е искала да вземе още една титла (първа за нея в гигантския слалом), а да го направи с победа. Тя се нуждаеше само да се нареди сред първите 15 след втория манш. Запитана какво смята да прави в близките седмици, как иска да си почине, Микаела заяви с усмивка, че утре или най-късно вдругиден ще замине за Барселона - на \"шопинг\". Алберт Попов се класира 23-ти в Солдеу на финалния слалом. Той беше 21-и след първия манш. №1 стана Клеман Ноел (Франция), следван Мануел Фелер (Австрия) и Даниел Юли (Швейцария) в топ 3. В крайното класиране на дисциплината младият българин зае 21-ото място с 95 точки. Това бе сезонът на неговия пробив при мъжете и той също може да се чувства горд от представянето си.  ", "date": "2019.03.17", "title": "Историческият сезон на Микаела Шифрин (СНИМКИ)"}
{"url": "http://clubz.bg/80676-1919_g_velikata_ilyuziq_na_starite_veliki_sili_%D1%96%D1%96_chast", "text": "1919 г. - краят на Новото време (І част) В книгата си от 1909 г. „Великата илюзия“ британският журналист и лейбърист Норман Ейнджъл определя като наивно схващането на Великите сили, че могат да спечелят от избухването на огромен и продължителен конфликт, тъй като дори при победа икономиките им не биха могли да го понесат. Само 5 години по-късно обаче започва най-кървавата до този момент война, която довежда до смъртта на 8 милиона души и постила червеното килимче пред испанския грип, който покосява между 50 и 100 милиона души. Ейнджъл (носител на Нобелова награда за мир от 1933 г. ) се оказва прав – с края на „Великата война“ се прекратява неоспоримата до този момент политическа и идеологическа хегемония на нейните подбудителки и основни участнички – европейските Велики сили. 1919 г. - краят на Новото време (І част) Парижката мирна конференция през януари 1919 г. е пилотният епизод на една пирова  победа – триумфиращите европейски колониални империи и основни архитекти на Версайския мир несъзнателно са положили основите на своя постепенен, но необратим упадък (приключил с унижението от Суецката криза през 1956 г.). Пред погледа на световната общност изгрява нова световна сила, която желае да взема по-активно участие в международните дела – Америка. Президент на Съединените щати от 1913 до 1921 г. е демократът Удроу Уилсън. Той е най-популярният държавен лидер на Парижката конференция сред „победените“. Това се дължи на прокламирания от него либерален интернационализъм, въплътен в „14 точки на Удроу Уилсън“ и Обществото на народите. Външната политика на Уилсън е най-ясно изразена чрез „14-те точки“, които той представя в реч на 8 януари 1918 г. Уилсън разчита на екип от специалисти в правната и политическата материя за изготвянето на документа. Но той не се е добрал до Белия дом по случайност – и до днес той остава единственият президент на САЩ с докторска степен по право, а от 1902 до 1909 г. е ректор на Университета „Принстън“. Първите пет точки определят принципите, които трябва да следват държавите, за да се осигури продължителен мир: В следващите осем точки на Уилсън са вписани призивите за премереност и уважение на самоопределянето на етническите общности при подписването на мирните договори, що се отнася до териториалните разпределения – да не се отменят територии с чуждо население. Поименно са споменати Русия, Австро-Унгария, Османската империя, Румъния, Сърбия и други. Последната 14-а точка урежда създаването на Общество на народите с цел „да се дадат взаимни гаранции за политическата независимост и териториална цялост както на големите, така и на малките народи“. Първоначалната цел на точките е била да служат като основа на предстоящите преговори за подписване на мир (още в началото на 1918 г. президентът е бил сигурен в изхода от войната). „14-те точки на Уилсън“ срещат огромна подкрепа в Европа, особено сред победените. Но останалите лидери на „Големите четири“ силно се възпротивяват – особено по въпросите за териториалното разпределение. У Великобритания и Франция поначало отсъства грижата за волята на отделните етноси, тъй като по това време са колониални империи – държавният им апарат е изграден върху експлоатирането на чужди територии. Говори се, че когато Клемансо научава за плана на Уилсън, френският президент възкликва: „Добрият Господ имаше само 10!“ Въпреки това в края на 1918 г. под международния натиск програмата на Уилсън е приета от Италия и Франция, докато Великобритания одобрява всичките точки с изключение на принципа за свободно корабоплаване. Лондон също настоява да се добави нова – за военните репарации на Германия. Духът на „14-те точки на Уилсън“ не е въплътен в мирните договори. Сбъдва се прогнозата на бившия президент Теодор Рузвелт – през януари 1919 г. е публикувана статия в „Метрополитан мегазин” на току-що починалия републиканец, в която той отсъжда „че повечето от тези точки ще бъдат интерпретирани да означават каквото и да е или нищо“. На конференцията президентът на Америка е твърде болен и не е в състояние да представи достатъчно убедителна защита на идеите си. Той е изолиран от останалите победителки, които преследват интересите си, а в случая на Франция – задоволяване на накърненото си достойнство. Програмата на Уилсън се ползва с голяма подкрепа сред германското население, което след това я сравнява с клаузите от Версайския мирен договор. Тя подклажда яростта и чувството за несправедливост, които продължават да тлеят десетилетия по-късно у милиони германци. Формално погледнато обаче, най-амбициозната точка е изпълнена – създадено е Обществото на народите (ОН). На 25 януари е одобрено предложението за изготвяне на устав на ОН. Съставена е комисия, в която са включени представители от много държави, сред които е и Уилсън. На 28 юни 1919 г. 44 държави подписват устава на ОН, а на 20 януари 1920 г. той влиза в сила. В него е заложена Версайската система от договори, което го превръща в инструмент за прокарване интересите на „победителките“. Основните цели на организацията са поддържането на мирните отношения между държавите, понижаването на степента на въоръжение и подобряване на световното благосъстояние. Тя се състои от три основни конституционни органа: Събрание, Съвет и постоянен Секретариат. Обществото на народите, благородно като идея, страда от множество проблеми. Сред тях може да посочим: изискването за единодушен вот, мудността на вземане на решения, неравнопоставеността между „победителки“ и „победени“ (сред постоянните членове на Секретариата са Великобритания, Франция, Италия и Япония), липсата на армия и воля за координирани действия срещу агресия на държава и други. Показателен е фактът, че сред постоянните членки са Япония и Италия – държави с авторитарен характер, които нямат интерес от поддържане на мира, а напротив – активно търсят начини да задоволят териториалните си претенции. Затова двете напускат преждевременно организацията – Япония през 1933 г., а Италия през 1937 г. Може би най-големият изначален недостатък на организацията е отсъствието на страната, която най-много помага за създаването й – САЩ. За да бъде одобрено присъединяването към ОН, Уилсън се нуждае от мнозинство от 2/3 от сенаторите. Голяма част от тях обаче настояват да се премахне член 10 от договора, според който всяка държава членка поема задължението да защитава всички останали членове на ОН, а това означава, че Америка може да бъде въвлечена във война против волята си. Затова през ноември над 2/3 от сенаторите предлагат подкрепата си на Уилсън, ако наложи отмяната на член 10. Той обаче е непреклонен и подлага на гласуване споразумението в чистия му вид. Двата опита за ратификация (през 1919 и 1920 г.) са неуспешни и САЩ не подписват Версайските споразумения. Формално страната е все още във война до 1921 г., когато Конгресът приема резолюция за завършване на военните действия. Според Хенри Кабът Лодж, който е неформалният лидер на Републиканската партия по време на дебатите, Уилсън коренно се променя, след като получава инсулт на 25 септември 1919 г.: Въпреки това през октомври 1919 г. Уилсън е награден с Нобелова награда за мир. Основна критика срещу Уилсън е неприкритият му расизъм. Въпреки че през 1913 г. той получава подкрепата на голяма част от афроамериканския електорат, президентът възстановява сегрегациoнните политики в страната и подпомага за възхода на Ку-клукс клан през 20-те години, когато членовете му достигат 4 милиона души. В Белия дом е прожектиран „Раждането на една нация“ – расистки филм на големия режисьор Д. У. Грифит, който пресъздава представителите на Ку-клукс клан като добрите герои, които са преследвани и арестувани от победителите в Гражданската война. Същевременно чернокожите са представени като нецивилизовани и груби. В този кошмарен за Грифит свят са узаконени междурасовите бракове. Показателни за епохата са множеството сблъсъци между бели и чернокожи през лятото на 1919 г., особено в районите на Чикаго и Вашингтон. Събитията получават името Червеното лято.До 1919 г. около 500 000 афроамериканци са се преместили от южните щати в индустриалните градове на север. Това се дължи на недостига на работна ръка заради мобилизацията и спрения достъп на имигранти от Европа. След завръщането на армията възниква конкуренци я между бели и чернокожи за ограничените работни места най-вече в Североизтока и Средния запад. Последвалите сблъсъци са съпътствани от т.нар. червена истерия – антиболшевизмът в Америка рязко нараства. През 1919 г. се провеждат над 3600 стачки в страната – едно от най-ради калните искания на протестиращите е въвеждането на осемчасов работен ден, но то така и не е изпълнено. След войната настъпва инфлация, която довежда до фалита на хиляди фирми, а милиони хора остават без работа. Работническите протести са придружавани от мирните демонстрации на чернокожи, които за първи път реагират организирано срещу расистки прояви и настояват за равни права. Някои медии се опитват да съчетаят страха от комунизма с все още разпространения расизъм в страната и предупреждават, че чернокожите подготвят преврат, за да завземат властта. През март 1919 г. Удроу Уилсън споделя в личен разговор, че „завръщането на американските негри от чужбина ще бъде най-успешното средство за пренасянето на болшевизма в Америка“. В началото на есента приключват белите бунтове и откритите расови конфликти, като в резултат над 150 афроамериканци са убити. За поне 70 от тях има сведения, че са линчувани от представители на Ку-клукс клан. Символични са кървавите сблъсъци в Чикаго от 27 юли до 3 август, в които загиват общо 38 души (23 чернокожи и 15 бели), докато ранените са над 500. През 2016 г. „Принстън“ отказа да изтрие името на Уилсън от сградите на кампуса и да преименува „Училището на Удроу Уилсън за публични и международни дела“ въпреки бурните протести на студенти. Университетът се аргументира, че при разглеждането на историческите фигури „контекстуализацията е императивна“. Сухият режим (прохибицията) в САЩ формално влиза в сила от 1920 г. и е отменен през 1933 г. от Франклин Делано Рузвелт, но е въведен с гласуване именно през 1919-а. Опитите за налагане на забрана за консумация на алкохол датират от генезиса на държавата – в края на XVIII в. са създадени първите „движения за въздържаност“. Още през 1851 г. в щата Мейн е приет „Законът Мейн“, който забранява консумацията и продажбата на алкохол, въпреки че редовно се заобикаля. „Движенията за въздържание” са съставени от разнородни обществени групи, които искат да се наложи забраната по различни причини. Поддръжниците на идеята са представители и на двете големи политически партии – Републиканската и Демократическата: Бирариите реагират, като мобилизират поддръжници за запазване на статуквото сред католиците и немските лутерани. По време на президентските избори през 1916 г. нито един от кандидатите не изразява твърда позиция по Сухия режим, тъй като темата е много чувствителна и повечето американци са разделени в два противоположни лагера. Но с напредъка на войната в страната нараства омразата срещу германците, което съществено увеличава редиците на „движенията за въздържание”. Така през декември 1917 г. е приета резолюция за конституционна поправка и през следващата година на щатско равнище се гласува въвеждането на Сухия режим. На 16 януари 1919 г. 36 от 48-те по това време щати (Аляска и Хаваите се присъединяват през 1959 г.) вече са я приели, което налага узаконяването на Осемнайсетата поправка. Така на 28 октомври е приет „Актът Волстад“, който урежда влизането в сила на поправка през 1920 г. Уидроу Уилсън налага вето, но то е преодоляно от Конгреса. Той е противник на прохибицията, тъй като не я смята за ефективна. След като приключва вторият му мандат, той се оттегля в резиденцията си във Вашингтон, където разполага с богата колекция от вина. Производството на алкохол, доставката, продажбата и транспортът му са строго забранени – изключение остава виното за религиозни цели. Формално консумацията на алкохол не е забранявана. Сухият режим е определян от мнозина специалисти като провал – ражда се черен пазар, а покрай него процъфтяват и криминалните групировки, които продават алкохол на масите. Периодът се смята за преломен в създаването на мафията в Америка. Също така се губят милиони от невнасянето на данъци, от които правителството спешно се нуждае, особено по време на Голямата депресия през 1929 г. Въпреки това към онзи момент прохибицията изпълнява основната си цел – до средата на 20-те години консумацията на алкохол намалява наполовина. 1919 г. - краят на Новото време (І част)", "date": "2019.03.17", "title": "1919 г. - великата илюзия на старите Велики сили (ІІ част)"}
{"url": "http://clubz.bg/80724-boing_predstavi_naj_dylgiq_samolet_v_sveta", "text": "Компанията „Боинг“ представи пред отбрани участници най-дългия пътнически самолет в света - най-новият „Боинг“ 777X, предаде CNN. \" съобщи медията, цитирана от БТА. Самолетът е малко по-дълъг от сегашния рекордьор - двуетажния „Боинг“ 747- 8. Според производителя дължината на новия самолет е 77 метра, разстоянието между върховете на крилата е 72 метра. В същото време компанията използва за първи път в гражданската авиация технология със сгъваеми крила, която преди това се използваше само във военни самолети - обикновено за машини, предназначени за използване на самолетоносачи. „Боинг“ 777X ще стане и най-големият двумоторен пътнически самолет в света. Диаметърът на турбината е почти 3,5 метра. Основната модификация на най-новия самолет ще бъде „Боинг“ 777-9X, който, в зависимост от вътрешното оформление, ще може да поеме от 400 до 425 пътници. По-малката версия „Боинг“ 777-8X, чиято дължина ще бъде 70 метра, ще може да побере 350-375 пътници и ще може да лети на повече от 16 хиляди километра, разказва още CNN. Компанията също така подчертава, че \"разходът на гориво и експлоатационните разходи на семейството на\"Боинг\" 777X ще бъдат по-ниски от тези на конкурентите с 10-12%.\" Първият полет на най-новия лайнер ще бъде направен през следващите месеци, а доставките до клиентите се очакват през 2020 година.", "date": "2019.03.17", "title": "\"Боинг\" представи най-дългия самолет в света"}
{"url": "http://clubz.bg/80719-djejms_gyn_cinichniqt_shegobiec_se_zavryshta_v_pazitelite_na_galaktikata%E2%80%9C", "text": "„Дисни“ поднови договора си с Джеймс Гън и режисьорът се завръща зад камерата на третата част от франчайза „Пазителите на галактиката“. Той бе уволнен през юли 2018-а за стари свои публикации в туитър, с шеги на теми като изнасилване, сексуален тормоз и педофилия, припомня Би Би Си. Решението на „Дисни“ идва след петицията на актьорския състав на „Пазителите“ с молба режисьорът да продължи работата си по филма. Гън благодари в туитър на всички, застъпили се за него, и каза, че е  От „Дисни“ го уволниха внезапно през юли миналата година и определиха публикациите, писани от него преди повече от десет години, като „непростими“. Оттогава за Гън се застъпиха Брадли Купър, Крис Прат, Зоуи Салдана, Вин Дизел, Дейв Батиста… Решението режисьорът да се върне в екипа било взето преди месеци, още когато през лятото Гън се извини за постовете си и напълно пое вината, твърди „Дедлайн“, позовавайки се на свои източници. Но може би не е точно така, след като от киностудиото бяха поканили режисьора Тайка Уайтити да заснеме следващия филм от поредицата. Работата на Джеймс Гън по третата част на „Пазителите“ вероятно ще започне, след като приключат снимките на втората част на „Отряд самоубийци“ на конкурентите на „Марвел“ Ди Си. Двата филма „Пазителите на галактиката“ донесоха приходи от над 1,6 милиарда долара, като продължението задмина първия филм в боксофиса. Преди да бъде уволнен, Гън сподели, че сценарият на третата част вече е готов.", "date": "2019.03.17", "title": "Джеймс Гън, циничният шегобиец, се завръща в Пазителите на галактиката“ "}
{"url": "http://clubz.bg/80718-5_g_sled_aneksiqta_na_krim_es_ne_q_priznava_i_q_osyjda", "text": "Това се казва в разпространена днес   от името на Съюза на върховния представител за външната политика и сигурността Федерика Могерини. Документът е по повод 5 години от анексията, която Брюксел смята за нарушение на международното право. Европейският съюз остава ангажиран с пълното прилагане на политиката си на непризнаване, включително чрез ограничителни мерки, се казва в декларацята. Съюзът призовава отново страните членки на ООН да обмислят подобни мерки за непризнаване в съответствие с Резолюция 68/262 на Общото събрание. САЩ: Русия да прекрати окупацията на Крим, не признаваме анексията Европейският съюз отново призовава Русия  . До освобождаването им Москва трябва да зачита правото им на законно представителство и достъп до консулските органи и да предостави на ранените моряци необходимите медицински грижи. ЕС осъжда изграждането на Керченския мост без съгласието на Украйна, което представлява още едно нарушение на суверенитета и териториалната цялост на тази страна. Брюксел очаква Москва   в съответствие с международното право. ЕС  . Нарастващата милитаризация на полуострова продължава да оказва отрицателно влияние върху положението със сигурността в региона на Черно море. В нарушение на международното хуманитарно право жителите на Крим биват принуждавани да приемат руско гражданство и набирани във въоръжените сили на Руската федерация. Олег Сенцов с наградата \"Сахаров\" След незаконното анексиране положението с правата на човека в Крим значително се е влошило.  Правата на кримските татари бяха сериозно нарушени със закриването на кримските татарски медии, забраната на дейността на техния парламент – Меджлиса, и преследването на неговите ръководители и на членове на тази общност, се казва още в декларацията. ЕС очаква Русия да отмени тези решения и  . Русия трябва също така  , което значително се е влошило от незаконното анексиране насам. Лавров: Украинските моряци отиват на съд ЕС отново призовава за  . Журналистите, правозащитниците и адвокатите на защитата трябва да могат да работят в условията на независимост и без ненужна намеса и сплашване. Олег Сенцов с наградата \"Сахаров\" Лавров: Украинските моряци отиват на съд", "date": "2019.03.17", "title": "5 г. след анексията на Крим: ЕС не я признава и я осъжда"}
{"url": "http://clubz.bg/80722-resheno_elena_joncheva_povejda_bsp_na_evroizborite", "text": "Решено: депутатката и журналист Елена Йончева ще е водачът на листата на БСП за европейските избори през май. Тя спечели проведения от Националния съвет на партията таен вот с бюлетини. Йончева победи основния си опонент - председателя на Партията на европейските социалисти Сергей Станишев, с точно 20 гласа . 95 на 75 бюлетини в нейна полза.  По-рано през деня - заради опасенията, че вотът ще се приеме като разделение в БСП - двамата водещи кандидати за водач на листата се бяха обединили около призив към пленума на БСП.  Ръководството на БСП избра Йончева пред Станишев Той дошъл първо от Станишев. Президентът на ПЕС е предложил вместо да одобри само водач на евролистата, пленумът днес да определи първите две места в нея. Според данни от местните конференции на БСП той има най-много номинации.  Идеята на Станишев е била подкрепена и от Елена Йончева, въпреки че на практика двамата са конкуренти, разказаха участници в сбирката. Според европейския лидер и бивш премиер всеки от социалистите знае кои са и силните, и слабите страни на двамата фаворити. Той е призовал съпартийците си и да покажат отношение към европейското си политическо семейство като се акцентира на общите позиции, които са 95% от всички, а не върху различията. Йончева подкрепила опонента си с думите, че не иска да излезе от залата и да обяснява защо левицата е разединена. Подкрепа на Станишев са изразили фигури като бившия министър на отбраната Ангел Найденов, бившия депутат Атанас Мерджанов, бизнесмена Георги Гергов и като цяло повечето социалисти от пленума, които не гравитират около Нинова и действащото тясно ръководство, разказаха още социалисти.  Подкрепа за предложението на Станишев обаче не дойде от лидерката на партията Корнелия Нинова. Тя отхвърли идеята на президента на ПЕС и обяви, че ще се гласува според устава на партията и няма да се правят изключения. Председателката на социалистите дори казала, че не е задължително Станишев да е евродепутат, твърдят участници в сбирката на левицата.  Нинова дала примери със други европейски лидери, които не са в европарламента. А и заявила, че може \"да освободим Станишев от отговорността да защитава позиции на БСП в ПЕС\", разказвайки какви са различията между социастите в България и позициите на европейското семейство на левицата. Станишев ва свой ред припомнил, че без подкрепа от ПЕС БСП няма как да се справи, ако в бъдеще вземе властта. По отношения на различните виждания на БСП, начело с Нинова, заявил, че приемането на Истанбулската конвенция, например, е било кауза на организацията на жените в червената партия.  Според председателката на партията БСП има  Нинова е направила обзор на темите, повдигнати в обществото от БСП и лично от Елена Йончева - като \"Хасково гейт\", историята с оградата на границата с Турция и други случаи на разкриване на корупция и нарушения от страна на властта.  По думите на председателката \"Елена съчетава в себе си качествата на политик и журналист. Елена обобщава образа на човек, който се бори за справедливост и свобода - две основни европейски ценности и ценности на БСП\".  Според Нинова освен това депутатката, а не Станишев, има най-много номинации сред местните структури на левицата в процеса предлагане на кандидати за евродепутати.    Сергей Станишев пристигна за пленума днес, стискал в ръка фигурка на облечен в червено рицар в доспехи, яздещ кон. После разказа сам историята на играчката  - преди време Елена Йончева гостувала със сина си. Детето си харесало конник и си го взело. Играчката станала една от най-любимите му. А Станишев обещал и нов, втори конник. Днес го донесъл, за да го даде на Елена, която да го подари на сина си. ", "date": "2019.03.17", "title": "Решено: Елена Йончева повежда БСП на евроизборите"}
{"url": "http://clubz.bg/80721-istoriq_za_trajcho_trajkov_stari_plakati_syd_globa", "text": "Прелюбопитна история за наложена му глоба от община Видин разказа във фейсбук бившият енергиен министър, съветник в София и член на \"Демократична България\" Трайчо Трайков. Става дума за наложена му от общината глоба за неизчистени предизборни плакати след последния парламентарен вот.  Трайков бе кандидат за депутат и водач на листата в областта край Дунав от коалицията \"Нова република\", чрез която ДСБ се яви на изборите. Оказа се обаче, че съдът го е осъдил на глоба в качеството му на... кандидат от коалицията \"Реформаторски блок - Глас Народен\". Какъвто Трайчо Трайков никога не е бил...  Любопитно е и как, според разказа на Трайков, институции в държавата \"търсят\" хора, срещу които текат някакви административни дела. И \"не могат да ги открият\", дори когато са публични личности и, както е в случая - могат да бъдат открити на всяко заседание на Столичния общински съвет, например, чието провеждане е публично. Ето и историята, разказана от Трайчо Трайков:  ", "date": "2019.03.17", "title": "История за Трайчо Трайков, стари плакати, съд, глоба..."}
{"url": "http://clubz.bg/80723-lejbyristite_vot_na_doverie_za_mej_ako_izgubi_pak_glasuvane", "text": "Лейбъристката партия ще предизвика вот на доверие за правителството на Тереза Мей, ако премиерката загуби и следващия парламентарен вот за предложената от нея сделка за \"Брекзит\".  Това обяви председателят на опозицията Джереми Корбин пред \"Скай нюз\", цитиран от \"Ройтерс\". Очаква се идната седмица Тереза Мей да подложи на трето гласуване в Камарата на общините споразумението си с Брюксел за излизането на Великобритания от ЕС. Депутатите вече два пъти отхвърлиха тази сделка. По план \"Брекзит\" трябва да се случи на 29 март. Вариантите при ново отхвърляне на сделката са или \"Брекзит\" без сделка, или евентуално удължаване на срока за преговори и отлагане на напускането на Великобритания.  , заяви още Корбин.   Преди провалените гласувания през тази седмица, водачът на Лейбъристите заяви, че може да се предложи от партията му и провеждане на втори референдум за \"Брекзит\".   ", "date": "2019.03.17", "title": "Лейбъристите: Вот на доверие за Мей, ако изгуби пак гласуване"}
{"url": "http://clubz.bg/80714-obicham_te_se_pishe_slqto", "text": "\"Обичам те\" се пише слято  Три фрагмента от \"Любов до синьо\" на Добромир Банев", "date": "2019.03.17", "title": "\"Обичам те\" се пише слято"}
{"url": "http://clubz.bg/80713-valteri_botas_i_mercedes_nedostijimi_v_melbyrn", "text": "Валтери Ботас (\"Мерцедес\") спечели Гран При на Австралия - първото състезание за сезона във Формула 1. Втори на огромна разлика - малко над 20 секунди, се нареди неговият съотборник и световен шампион Люис Хамилтън. Трети е Макс Верстапен (\"Ред Бул\"). Четвърти и пети са пилотите на \"Ферари\" Себастиан Фетел и Шарл Льоклер. Ботас изпревари още на първия завой потеглилия като №1 Хамилтън и до края нямаше никакви проблеми да спечели. Финландецът демонстрира отлично темпо и завърши победоносно отличния уикенд за \"Мерцедес\" на пистата \"Албърт парк\" в Мелбърн. \"Мерцедес\" стартира от първа редица в Мелбърн Хамилтън, който в края на надпреварата бе подгонен от Верстапен, за шести пореден път тръгна първи в Австралия, но отново не финишира като първенец (за четвърто поредно състезание).  Верстапен пък мина пред третия на решетката Фетел на 31-ата обиколка и дори претендираше за второто място, но допусна грешка малко преди края и леко изостана. Разочароващо начало за \"Ферари\" - и двата болида на италианския тим бяха много бавни. Разликата между Верстапен и Фетел е близо 35 секунди. Отлично темпо за \"Ред Бул\". Много е рано обаче за някакви изводи. На домашното си състезание Даниел Рикардо не завърши в дебюта за \"Рено\". А завърналият се след 8 години във Формула 1 Роберт Кубица (\"Уилямс\") остана последен - 17-и. Имаше няколко инцидента, но състезанието премина чисто - без излизане на кола за сигурност. И за жалост скучно, но сезонът една започва. Почина голяма личност от Формула 1 Надпреварата тръгна с минута мълчание в памет на починалия в четвъртък шеф на състезанията Чарли Уайтинг. Следва Гран При на Бахрейн на 31 март. Почина голяма личност от Формула 1", "date": "2019.03.17", "title": "Валтери Ботас и \"Мерцедес\" недостижими в Мелбърн"}
{"url": "http://clubz.bg/80712-teroristyt_ot_nova_zelandiq_razprostranil_manifesta_si_9_minuti_predi_atakata", "text": "Новозеландската премиерка Джасинда Ардърн съобщи, че е получила манифеста на нападателя девет минути преди атаката в Крайстчърч и той не е съдържал никакви индикации за мястото, на което ще бъде извършен атентатът. Общо нападателят е изпратил манифеста си на трийсетина души, добави Ардърн, цитирана от \"Франс прес\".  Жертвите на терористичния акт срещу джамии в Крайстчърч са на възраст от 3 до 77 години, показва неокончателен списък на загиналите, изготвен от семействата. Засега властите не са разкрили самоличността на загиналите, но списъкът включва 48 имена. При атентата, извършен от крайнодесния екстремист Брентън Тарант, загинаха 50 души, припомня БТА.  \"Пазете се, усташи и турци\" - това слуша терористът от Нова Зеландия (ВИДЕО) Премиерът Ардърн повтори обещанието си, че законите за притежание на оръжие ще бъдат променени, предаде Асошиейтед прес. Правителството ще обсъди новата политика в понеделник. Нова Зеландия налага по-малко ограничения над притежанието на пушки от други страни. Терористът вчера бе изправен пред съда с повдигнати обвинения. В хода на разследването се разбра, че вдъхновението му идва и от Балканите, главният прокурор Сотир Цацаров обяви в петък вечерта след спешна среща на службите при премиера Бойко Борисов, че Тарант е бил в България в края на 2018 г. Според МВР няма данни екстремистът да е подготвял или извършвал престъпления на територията ни. Обикалял е исторически места.  Терористът от Нова Зеландия е бил в България през 2018 г. (ВИДЕО) По-строг контрол се осъществява над притежанието на пистолети. Новозеландските власти започват още тази нощ да предават телата на загиналите на роднините им. Очаква се всички тела да бъдат предадени до сряда, съобщи премиерката, цитирана от ДПА. Кметицата на Крайстчърч Лиан Далзиер вече съобщи, че местните власти работят по подготвянето на места за погребението им, за да може то да бъде извършено възможно най-бързо, в съответствие с каноните на исляма. Български надпис на оръжието на атентатора от Нова Зеландия Само за денонощие Facebook премахна над 1,5 милиона записа на атентата в Крайстчърч. Терористът е предавал на живо действията си онлайн чрез камера, поставена на главата му. 80 на сто от клиповете са били премахнати още по време на качването им в мрежата, добави говорителка на социалната мрежа. Трият се и съобщения в подкрепа на крайнодесния екстремист. Терористът от Нова Зеландия е бил в България през 2018 г. (ВИДЕО) Български надпис на оръжието на атентатора от Нова Зеландия", "date": "2019.03.17", "title": "Терористът от Нова Зеландия разпространил манифеста си 9 минути преди атаката"}
{"url": "http://clubz.bg/80716-madelin_muun_s_pozdrav_za_15_godini_bylgariq_v_nato_video", "text": "Маделин Мун - президент на Парламентарната асамблея на НАТО - записа специално видео от Уестминистър, посветено на 15-ата годишнина от присъединяването на България към НАТО. Страната ни стана официално член на Северноатлантическия алианс на 18 март 2004 г.  Муун благодари на България за участието в операциите на НАТо в Косово, в Афганистан, за приноса на страната ни за разбирането на проблемите и процесите на Балканите, както и за инициативи, свързани със сигурността в Черноморския регион.  Видеото е със субтитри на български език. Муун припомня, че освен годишнина от присъединяването на България, тази година НАТО чества и 70 години от създаването си.       ", "date": "2019.03.17", "title": "Маделин Муун с поздрав за 15 години България в НАТО (ВИДЕО)"}
{"url": "http://clubz.bg/80717-rykovodstvoto_na_bsp_izbra_joncheva_pred_stanishev", "text": "Изпълнителното бюро на БСП е избрало депутатката Елена Йончева пред президента на Партията на европейските социалисти Сергей Станишев за водач на листата за евроизборите. Това съобщи членът на бюрото Кирил Добрев пред бТВ преди старта на заседанието на Националния съвет на социалистите.  Висшият партиен форум има последната дума кой да е водачът за евровота в крайна сметка. Пленумът може да потвърди номинацията на тясното партийно ръководство, може и да не го направи.  Йончева vs Станишев за водач на листа на \"кървав\" пленум на БСП От проведени 293 конференции на БСП по места, Елена Йончева има 266 номинации – тя е припозната в огромна част от партията, посочи още Добрев. И нарече депутатката \"флагман на борбата с корупцията в България\". Йончева е със свален депутатски имунитет. Това бе поискано от главния прокурор Сотир Цацаров заради разследване срещу нея, свързано с времето, когато бе действащ журналист. Твърденията на прокуратурата са, че Йончева е знаела за неправомерно използване на пари на КТБ за финансиране на нейни филми. От БСП твърдят, че това е политическа атака на ГЕРБ. С кандидатурата на депутатката за евровота се цели разширяване на влиянието на БСП, твърди Добрев. Освен Йончева и Станишев, с голям брой номинации за листата за Европейския парламет са още Деница Златева, проф. Иво Христов, проф. Румен Гечев, както и настоящите евродепутати Петър Курумбашев и Момчил Неков. Решенията на пленума предстоят. Цялата подредба на листата след водаческото място ще се решава на ново заседание на Националния съвет след 2 седмици.", "date": "2019.03.17", "title": "Ръководството на БСП избра Йончева пред Станишев"}
{"url": "http://clubz.bg/80599-rugatnite_sreshtu_vlastta_sa_kato_slynceto_i_vyzduha_za_demokraciqta", "text": "Известно до баналност е твърдението, че единствената промяна, дошла по време на демокрацията, е, че можем свободно, на всеослушание,  да говорим срещу властта, да я ругаем, псуваме и т.н. Но от тази свобода на словото, каквато преди 1989 г. липсваше, обикновено няма полза, тъй като властта продължава да си прави каквото си иска. Случващото се в българската политика през последните дни обаче е ясно доказателство, че свободата на словото е много важен инструмент, с който обществото да се бори срещу своеволията на властта. Само за няколко дни благодарение на общественото негодувание властта, в лицето на ГЕРБ и ДПС, се отказа от две огромни безобразия - ликвидирането на преференциалното гласуване и от опрощаването на над 8 млн. лв. дългове на главното мюфтийство. Свободата на словото за гражданите е едно от безспорните постижения на българската демокрация. А откакто има интернет и социални мрежи, тази свобода е и доста сериозно оръжие срещу властта. Няма нужда да се правят митинги и шествия. Достатъчно е да се вдигне шум във Фейсбук. Обикновено има резултат. Вярно, понякога общественото мнение не успява да се наложи. Така се случи например със законовите текстове, според които процедурата за отнемане на имущество продължава, дори ако си признат за невинен. Случаите, в които гражданите надделяват обаче, са достатъчно много. Не чак толкова отдавна едни близо 60 млн. лв., които държавата имаше намерение да опрости на известен бизнесмен, също не бяха опростени заради шума, който се вдигна. Като се има предвид и случая с мюфтийството, както се вижда свободата на словото носи преки ползи за данъкоплатците във вид на пари. Трябва да се отбележи, че ГЕРБ е партията, която най-много се съобразява с ругатните срещу своята власт. Това е и едно от обясненията за нейния продължителен политически успех. Що се отнася до свободата на словото в медиите, то там определено има какво да се желае. Ролята на медиите е не просто да ругаят властта, а да разкриват нейните далавери, спазвайки определни професионални стандарти. В България към тези стандарти се придържат твърде малко медии. А тези, в които може да се забележи плурализъм в мненията, са още по-малко. Свободата на словото определено не е единственото ни постижение по време на прехода към демокрация. Но със сигурност е едно от най-важните. Просто трябва да се научим да се възползваме максимално от това постижение. И да спрем да чакаме мига, в който всичко изведнъж в България ще се оправи. Този миг няма да дойде. Установени веднъж завинаги обществени норми има само при авторитарните и тоталитарните режими. Демокрацията е динамичен процес, при който гражданите всеки ден се борят срещу своеволията на властта. Всекидневното им оръжие е точно свободата на словото, а през определен период от време те придобиват едно още по-силно оръжие. Нарича се бюлетина. За България в условията на демокрация ругатните срещу властта са същото като дружбата със СССР по времето на комунизма.", "date": "2019.03.17", "title": "Ругатните срещу властта са като слънцето и въздуха за демокрацията"}
{"url": "http://clubz.bg/80726-orban_s_usloviq_da_ostane_v_enp", "text": "Премиерът на Унгария Виктор Орбан постави условията, при които неговата партия \"Фидес\" ще остане член на Европейската народна партия (ЕНП), предаде ДПА, цитирана от БТА. За управляваща партия в Унгария си струва да остане в ЕНП, стига тя да не се присъедини изцяло към редиците на привържениците на миграцията, каза днес по национална медия Антал Роган, началник на правителствената канцелария.  Орбан се извини за \"полезни идиоти\", моли да не го изключват от ЕНП Друго условие е защитата на европейските граници да се прехвърли от компетенциите на Европейската комисия към страните членки на ЕС. Идеята на партията на Орбан по темата, за която иска подкрепа от европейското политическо семейство, е следната: \"Фидес\" остава в ЕНП до категоричното изясняване на тези въпроси.  От своя страна идната седмица ЕНП ще решава дали да изключи формацията на премиера на Унгария от редиците си.  Напрежението между Орбан и ЕНП се засили, след като в Унгария започна кампания срещу председателя на Европейската комисия Жан-Клод Юнкер, който е член на ЕНП. Юнкер, заедно с Джордж Сорос, бе представян като привърженик на нелегалната миграция. На 20 март по инициатива на 13 от 56-те национални партии членки на ЕНП ще се състои гласуване за изключването на Фидес или за замразяването на нейното членство в групата. Но отстраняването на унгарската партия би отслабило позициите на ЕНП за изборите за Европейски парламент през май. Сега десноцентристката ЕНП разполага с най-много депутати в парламента на ЕС, припомни БТА. Самият Орбан веднъж вече заплаши, че може сам да напусне ЕНХ с партията си. След това пък пусна писмо, в което моли партията му да не бъде изключвана от европейската десница. Една от българските формации в ЕНП - ДСБ, вече излезе с категорична декларация \"за\" изключването на Орбан и \"Фидес\".   ", "date": "2019.03.17", "title": "Орбан с условия да остане в ЕНП"}
