{"url": "http://clubz.bg/79651-zashto_bsp_napusna_parlamenta_eto_kakyv_e_zamisylyt", "text": "Райчев: Това е решение да се изостри до максимум играта. А ако мина на народна терминология - това е дюшеш, който Корнелия Нинова получава от ГЕРБ. И всъщност не толкова от ГЕРБ, колкото от принудата на ГЕРБ да се съгласи с постановките на ДПС. Ще обясня: при излизане от парламента изключително важен е поводът. Хората не обичат партиите да напускат парламента - те все пак са пратени там. И затова искат въпросът, провокирал излизането от парламента, да е много важен и безспорен. Имаше много корупционни скандали и прочие, които обаче са спорни - нещо се възразява, нещо се защитава, има контраобвинения. Докато в дадения случай позицията е съвършено понятна и напълно съвпада с мнението на мнозинството българи. Преференциите са важно нещо, българите искат да има преференции, участват масово в тези преференции, пренареждат листи и т.н. Накратко: налице е консенсус, че трябва да има преференции. Нещо, което споделят, впрочем, и хората от ГЕРБ. Райчев: Да, както казах, използват ситуацията, за да изострят максимално играта и да покажат, че ГЕРБ постъпва безпринципно. На въпроса защо махнаха преференциите, г-н Цветанов отговори съвсем откровено - защото ДПС постави това като условие за оцеляването на политическата власт. Тук трябва да обясним защо ДПС са против преференциите. ДПС е партия селска - 80 на сто от хората, които гласуват за нея, са от села и малки градове, където клановете са много силни. По време на избори преференциите водят до това, че клановете започват да се карат - ръководството казва едно, а клановете не го искат. И именно преференцията им дава възможност да се бунтуват. Така ДПС се подлага на много тежки центробежни сили, особено при общински избори. Затова Движението настоява да няма преференции и очевидно е успяло да наложи тази си воля на ГЕРБ. Така ГЕРБ се оказват принудени да извършват нещо, което не е според тяхното убеждение. А БСП се възползва от ситуацията да ги клъвне - и то много тежко. Райчев: Тактическият замисъл е следният: БСП обират дивиденти от нещо, с което българите са съгласни. Те казват: преференции трябва да има, но ГЕРБ е против, затова ние напускаме парламента. И всеки път, когато някой попита защо БСП не са в залата, отговорът ще е: ами заради преференциите. Това е тактическото, а стратегията, разбира се, е свързана с изборите през май. Райчев: Да, дотам е хоризонтът на изчисления в момента. Тук искам да напомня, че на тези избори ГЕРБ и БСП се явяват с различна оферта. Стратегията им е де факто противоположна. ГЕРБ предлагат да си говорим за Европа, БСП предлага да си говорим за България. Единни са само в чувството, че ще спечелят - всяка от тях си мисли, че ще победи. ГЕРБ отиват на тези избори, казвайки: вижте, ние имаме големи европейски успехи, хората ни вярват, Меркел ни обича, дайте да гласуваме за Европа. Докато БСП отива на тези избори със съвсем друга оферта: дайте да свалим Бойко Борисов, дайте да сменим властта. Поради тази причина на ГЕРБ им трябва по-спокойна ситуация, докато БСП се нуждаят от максимално изостряне. Райчев: Първо, цялата успешност на Бойко Борисов като международен деец. При всички критики към него, не съм чул някой да го обвинява в това, че не е успешен международно. Напротив - Борисов извади България от тази вечна ситуация да сме все последни и все да ни мъмрят. Второ, има две неща, които не са оповестени още, но се очакват. И с тези две неща ГЕРБ ще покажат нещо много сериозно. Едното е очакваната инвестиция на Фолксваген, а второто е следното: разправят, че в началото на май ще отпадне Шенген по въздух, което определено би било голям успех. Тоест, ГЕРБ имат кошница, с която отиват на тези избори. А БСП противопоставят на всичко това нещо, което е свързано не с международната ситуация, а с вътрешната. И с действията си на практика казват: оставете сега международните работи, дайте да ги махнем тези, защото много крадат.", "date": "2019.02.18", "title": "Защо БСП напусна парламента? Ето какъв е замисълът:"}
{"url": "http://clubz.bg/79641-levski_moje_da_byde_kanoniziran_no%E2%80%A6", "text": "Вече няма годишнина, когато да не поставят въпроса за канонизирането на Левски. Това май се превръща в част от алтернативно-десния пакет наред с гордостите, забраната на абортите, наказването на ромите, борбата с джендър-демоните и инатенето на ЕС. Според мен няма особен проблем Църквата да адаптира каноните си към народното желание – тя знае как. Има го прецедентът на воини като свети Мина, има военачалници като първоначално изгорената на клада Жана д’Арк и Александър Невски, той пък в сложни отношения с татарите и исляма. Напоследък взеха да християнизират дори българските ханове. Ще се окаже, че кичурът коса, който пазят в Карлово като мощи, е излекувал някого; девственица ще разкаже сън, след който ще ѝ се появят стигмати от веригите на Апостола. Святостта е въпрос на вяра, нали така, а човешкото въображение е пластично. Въпросът е какво ще последва от такава метаморфоза. Досега приемахме, че Левски е революционер, тръгнал да сваля властта на султана с оръжие в ръка, смел и безстрашен, готов да умре и убива за идеята. Че се е борил за национална държава в онзи либерален смисъл, в който тя се мисли през XIX век – гражданско съжителство християни и мюсюлмани. Предефиниран като борец за вярата, той става – разбира се – по-удобен за алтернативно десните и тези, които викат „циганите на Сатурн“, ще могат по-безпроблемно да си го татуират на коремите. Но представете си за миг образа на новия Левски, въздигнат в християнска святост. Ще почнат да го изобразяват като смирен агнец, готов да отдаде „кесаровото кесарю и божието богу“. Кротък и добър човек, който се моли начесто, кае се, може би чува гласове. Революционерът, платил с живота си, изведнъж ще се окаже невинна жертва. И защо са го убили тогава, ще се питат учениците. Цялото национално Възраждане ще загуби историческия си смисъл и ще се превърне в притча, а въоръжената борба ще почнем да поизбутваме на заден план, защото се пада грях и бесовщина. И българската нация, която и без това не е съвсем сигурна дали има роля в своето възникване, ще плюе в пазва и вика: „Слава богу, да не ни е уруки!“. Възможна идеологическа операция, но харесва ли ви? На мене не.", "date": "2019.02.18", "title": "Левски може да бъде канонизиран, но…"}
{"url": "http://clubz.bg/79640-pechenite_filijki_sa_po_opasni_ot_mrysniq_vyzduh_na_krystovishte", "text": "Ако човек яде печени филийки, то той се подлага на по-голяма опасност, отколкото ако е на кръстовище с натоварено улично движение, твърдят учени. Те предупреждават, че ако все пак печени филийки ви се услаждат, то те трябва да са в тостера само до получаване на златист цвят. Ако са препечени до почерняване, те са крайно опасни за здравето, пише британският в.  . Изданието се позовава на научно изследване, проведено в едно от най-авторитетните висши учебни заведения в САЩ - Тексаския университет в Остин. По време на експеримента е ползван традиционен тристаен апартамент. В него са били монтирани десетки датчици, отчитащи изменението на качеството на въздуха в помещенията по време на всекидневни занимания у дома, като готвене и чистене. По думите на Марина Ванси, една от участничките в изследването и преподавателка в университет в Колорадо, учените са били шокирани от въздействието на тостера. Дори само при включването му във въздуха са започнали да се разпространяват токсични частици. Нагревателят в прибора започва да изгаря отлагания от предишни печения. В съпровождащо видео, където се разказва за проведеното изследване, Ванси посочва: Наред с това при използване на почистващи препарати изследователите са установили много токсични частици и химически вещества във въздуха. Това се отнася особено до спрей за битови нужди, както и до често използваните освежители за въздух. Те се включват в електрически контакт и в помещението се разнасят аромати. Опасни замърсители са също свещите с аромат, както и печките на дърва, се посочва още в публикацията. Най-мръсен въздух сме дишали на... “Таймс” се позовава и на едно друго изследване, за резултатите от което е съобщило единствено специализираното академично издание “Atmosphere” (“Атмосфера”). Учените са установили, че дори филийката да се пече умерено в тостер до получаване на златист цвят, концентрацията на частиците във въздуха нараства до 300 – 400 микрограма на кубически метър. Това далеч надхвърля нормата, зададена от Международната здравна организация – не повече от 25 микрограма фини части на кубически метър, наречени РМ2.5 или 50 микрограма на м3 по-груби частици (PM10). Когато печената филийка се припича до почерняване, нивото на концентрацията на частиците достига до 3000-4000 микрограма на кубически метър. Това е до 150 пъти над лимита, определен от Международната здравна организация, се посочва в публикацията на в. \"Таймс\".", "date": "2019.02.18", "title": "Печените филийки са по-опасни от мръсния въздух на кръстовище"}
{"url": "http://clubz.bg/79654-evroizborite_u_nas_323_za_gerb_309_za_bsp", "text": "ще спечели европейските избори в България, като ще има подкрепа от  . Това сочи  на Европарламента с дата 23 януари. То бе огласено днес, заедно с първата от серията прогнози за предстоящия в края на май вот. Втора сила от България в ЕП ще бъде  с  . На трето място е  с  . Следват  и . Партиите от графата   събират . Проучването за България е изготвено на 10 януари и базирано на осреднени данни от българските проучвания. У нас не важат прагове за влизане в Европарламента. Представените днес  показват също, че сборът от броя на евродепутатите на Европейската народна партия (ЕНП) и на Партията на европейските социалисти (ПЕС) засега се очертава под половината от общия брой на мандатите в следващия Европарламент (виж графиката). Засега се вижда, че ЕНП губи три на сто подкрепа, а ПЕС – 6 процента. Социалистите губят шест процента, Европейските консерватори и реформатори (ЕКР) биха получили с 2,5 на сто по-малко гласове, а Зелените - с 0,5 на сто по-малко, ако изборите бяха днес. Европейската обединена левица би запазила досегашните си резултати, либералите (АЛДЕ) биха отчели ръст от 1,5 на сто. Групата \"Европа на свободата и пряката демокрация\" би нараснала с половин процент, а групата \"Европа на народите и свободата\" - с 3,5 на сто. Поради предстоящото излизане на Великобритания от ЕС броят на евродепутатите ще бъде намален от 751 на 705.  Очаква се  да има   (217 досега),  -  (180), а  -   (68), Първите три сили в ЕП ще запазят местата си по брой на представителите. Прогнозите дават на   (37 досега), на  -  (75), на   -   (52), ва „ -  (52), на  -  (41). се очаква да бъдат  евродепутати (при 22-ма днес). В групата  се предвиждат  евродепутати. Сред тях са представителитена партията „Републиката в движение!“ на френския президент Еманюел Макрон. Данните ще бъдат опреснявани всяка седмица до изборите, които ще се проведат от 23 до 26 май.", "date": "2019.02.18", "title": "Евроизборите у нас: 32,3% за ГЕРБ, 30,9% за БСП"}
{"url": "http://clubz.bg/79602-da_imame_nova_partiq_ne_jelezariq_koqto_se_bori_za_elektorat_snimki", "text": "Имало едно време...Ода Жон, художничката, която скандализира мнозина с вулгарните си шунки за приятели, поднесени в Националната галерия. „Революционният“ й подход вдигна много шум, докато палмата на първенството отдавна би трябвало да бъде дадена другиму. Не само „Месо за приятели“, а дори и „Бутик за месо“ отдавна функционират в южните софийски квартали, търсейки най-прекия път до сърцето на клиента. Добре, че поне няма Секънд хенд за месо, коментира случаен минувач, свикнал бутиците да са за дрехи – обичайно. Обичайното обаче е по-малко интересно и няма как да привлече вниманието на все по-разглезените от нови и нови чудеса на пазара потребители. Та се налага да се търсят максимално призивни и дори екзотични начини за утвърждаване и налагане, но както показва практиката – дефицит в това отношение няма. Нито за желаещите да заприличат на Арнолд Шварценегер, нито за закъсалите за пари, нито за  внезапно получилите импулс да се сдобият с литература на религиозна тематика, макар да са излезли с далеч по-прозаични намерения. И хранителни добавки, и щедри финансови инжекции, и библии – дал Господ. Храбрият шивач, заплашващ с отмъщение, заслужава специално внимание в този ред на мисли. А който разчита на конфекция, за да демонстрира стройна фигура, също не би трябвало да има от какво да се оплаче. Но какво да се прави, ако любимият търговски обект вече не е там, където сме свикнали да го откриваме? И в този случай креативността е насреща и любезно отпраща към новите адреси на старите дюкяни. По пътя обаче задължително трябва да се внимава и очите да се отварят на четири за дебнещи опасности – зло куче или забрана за паркиране, особено ако съответните предупреждения са отправени своевременно. Призивите към проявата на съзнателност от страна на гражданите също нерядко са с трогателен характер А дали съзнателността е на достатъчно високо ниво, може много лесно да се провери – с детектор на лъжата, мерещ и служебната лоялност. При позитивизма малко по-трудно може да се измерят мащабите, но защо пък да не бъде отбелязано, че точно този вид служители са за предпочитане. И който вече веднъж се е обзавел с надежден екип, е логично да се похвали с неговите достижения. Накратко – без жива екзотика нищо не става, но пък и тя е налична без проблеми. Търговската мрежа е помислила достатъчно и за русофилите – извън „баналните“ Берьозки. Не е простено нито на класиците, нито на популярния червен символ на Москва, който на софийска почва има малко по-различно предназначение.   Ама Кремъл на латиница не се пише точно така – ще каже някой, но то кое ли се пише така, както го пишат – като например своеобразния колбас сшунка. С шунките започнахме, с тях и ще завършим в името на перфектната композиция, концентрирана върху креативността на надписите, изпречващи се пред очите на столичани. И понеже дотук не беше ставало дума за цени – да не пропускаме и  тяхното значение.", "date": "2019.02.18", "title": "\"Да, имаме!\" Нова партия? Не, железария, която се бори за електорат (СНИМКИ)"}
{"url": "http://clubz.bg/79637-i_amazon_shte_pravi_elektromobil", "text": "И най-големият онлайн магазин в света - Amazon - планира да влиза в автомобилната индустрия. Компанията на Джеф Безос ще инвестира в проект за електрически пикап. Така тя се нарежда до подобни амбиции на други техногиганти - Apple и Google. Норвегия със световен рекорд: 1/3 от новите коли са електрически Пикапът ще е по идея на стартъпа Rivian. Машината ще е с товароподемност 800 кг и четири електрически мотора с общо 710 конски сили мощност при най-скъпия модел. Батерията от 180 киловатчаса ще осигурява пробег до 640 км. Не е ясно точно колко пари влага в проекта Безос, но Rivian са получили общо финансиране от 700 млн. долара, като лъвският пай от това е дошъл от Amazon. Apple разработва биометрична ключалка за коли Apple и Amazon стават официални партньори По план доставките на първите пикапи трябва да почнат до края на 2019 г. Сега човек може да направи предварителна поръчка срещу скромен депозит - 1000 долара. Apple разработва биометрична ключалка за коли Apple и Amazon стават официални партньори", "date": "2019.02.18", "title": "И Amazon ще прави електромобил"}
{"url": "http://clubz.bg/79655-pojar_v_tyutyuneviq_grad_v_plovdiv_tozi_pyt_bez_shteti", "text": "Пожар е избухнал в изоставена сграда, част от \"Тютюневия град\" в Пловдив. Сигналът е получен след 10 ч тази сутрин от граждани, съобщи БТА. Този път обаче пораженията са незначителни - това са установили пратените на място служителите на 4-те противопожарни автомобила, отзовали се на сигнала.  Пламъците са били на първия етаж в тютюневия склад, горели около 10 кв.м. боклуци и вехтории, съобщи директорът на Регионалната дирекция \"Пожарна безопасност и защита на населението\" в Пловдив комисар Георги Мангараков. Пожарникарите са се справили с пожара за около 5 минути, а единствените щети по сградата са на един от прозорците. Какво се случва с Тютюневите складове в Пловдив? Основната версия е, че пламъците са причинени от клошари, които са обитавали изоставения терен. Все още не е ясно дали ще бъде образувано раследване по случая. Този път пожарът наистина изглежда инцидент, за разлика от този през лятото на 2016 г. Тогава четири от складовете в \"Тютюневия град\" бяха напълно унищожени от огъня, като разследването установи, че той е тръгнал откъм покрива. Установено бе, че палежът е умишлен, а за виновен бе обявен бездомникът Любомир Данчев. През януари тази година Окръжният съд в Пловдив потвърди окончателно присъдата му от 4 години затвор. Клошарят Любо и Тютюневият склад: низ от уникални съдебни съвпадения Този палеж се случи малко, след като друг от тютюневите складове, макар и комплексът от тези сгради да е паметник на културата, бе поразен от багери. Събарянето по искане на собствениците бе надлежно разрешено от Община Пловдив и се случи в почивен ден през пролетта. Така и не се установи кой носи отговорност за унищожаването на паметника, но се разбра, че има проекти за строително на мястото му. Как изгоряха тютюневите складове - уникални кадри от дрон По информация от октомври миналата година има одобрен проект те да бъдат реставрирани и превърнати в жилищни сгради с магазини и подземни гаражи. Тютюневият склад в Пловдив. Месец след погрома (СНИМКИ) Клошарят Любо и Тютюневият склад: низ от уникални съдебни съвпадения Как изгоряха тютюневите складове - уникални кадри от дрон Тютюневият склад в Пловдив. Месец след погрома (СНИМКИ)", "date": "2019.02.18", "title": "Пожар в \"Тютюневия град\" в Пловдив. Този път без щети"}
{"url": "http://clubz.bg/79629-vliqnieto_na_trympizma_vyrhu_geopolitikata", "text": "Големият разрив между европейците и САЩ, очертал се на ежегодната конференция по сигурността в Мюнхен, и влиянието на тръмпизма върху геополитическите полюси са сред централните теми на американските всекидневници. Коментарът на   е озаглавен \"Разривът между Тръмп и Европа е открит и бурен\". Изданието посочва, че европейските лидери отдавна са разтревожени, че думите на президента Тръмп и съобщенията му в Туитър могат да унищожат трансатлантическия съюз, който за 7 десетилетия стана по-силен. Те се уповаваха на надеждата, че тези връзки ще издържат на напрежението. Но през последните няколко дни на важната Мюнхенска конференция разривът между Европа и администрацията на Тръмп стана открит, бурен и конкретен, смятат дипломати и анализатори. Меркел и Пенс: сблъсък на два свята Германски представител каза, че вече никой не вярва, че Тръмп го е грижа за възгледите и интересите на съюзниците.  \n\tДипломати и служители по сигурността предупреждаваха, че най-непосредствената заплаха е тази, че сега от трансатлантическите пукнатини могат да се възползват Русия и Китай. \n\t\"Ню Йорк таймс\" пише, че дори обикновено навъсеният руски външен министър Сергей Лавров, с радост е отбелязал напрежението, посочвайки, че евроатлантическите връзки са станали все \"по-напрегнати\".  \n\tЕвропейците вече не вярват, че Вашингтон ще се промени, още повече, когато Тръмп вижда в традиционните си съюзници икономически съперници, а лидерството като диктат. Неговото отвращение от мултилатерализма и международното сътрудничество е предизвикателство за самата същност на Европа, а сътрудничеството трябва да е наред, за да оказва влияние в света, коментира американското издание.  \n\tНо извън администрацията на Тръмп все повече европейци казват, че не смятат, че отношенията със САЩ някога ще бъдат същите. Дългогодишният анализатор на германско-американските отношения Карл Кайзер каза, че след две години управление на Тръмп мнозинството французи и германци имат по-голямо доверие на Русия и Китай, отколкото на САЩ. Полша залага почти всичко на Тръмп, рискува изолация в ЕС Най-видимото отдръпване от Вашингтон дойде от канцлера Ангела Меркел, която изнесе необичайно пламенна реч, и от нейната министърка на отбраната Урсула фон дер Лайен. А вицепрезидентът на САЩ Майк Пенс, който говори след Меркел в Мюнхен, се натъкна на гробовно мълчание, когато се опита да притисне съюзниците да се оттеглят от ядрената сделка за Иран. В изказването си Пенс похвали Тръмп и това, което нарече \"възстановяване\" на американското лидерство на Запада. Но европейците не бяха убедени, подчертава \"Ню Йорк таймс\". \"Европейците са затаили дъх и мислят, че може би остават още две години\", каза Виктория Нюланд - бивш висш американски правителствен служител. \"Същевременно, те не желаят да правят нищо, което допълнително да развали нещата, или да обиждат лично Тръмп и да рискуват да получат гневен отговор\". \n\tВсе повече европейски гласове предупреждават, че настоящият трансатлантически раздор има по-дълбоки корени и връщане към миналото няма да има.  САЩ искат Европа да излезе от иранската ядрена сделка Тръмп не е причината, той е симптом, каза Норберт Рьотген, председател на комисията по външна политика в германския парламент. Става дума за тектонични размествания в геополитиката, които доведоха до завръщането на съперничеството между великите сили, и до сили, центробежни от мултилатерализма. \n\tВ.  посочва, че демократите от САЩ предлагат на европейските съюзници обещание за бъдеще в епохата след Тръмп, но не е ясно дали могат да го реализират. Джо Байдън, вероятен кандидат за президентския пост през 2020 г., беше аплодиран на форума, когато каза, че \"и това ще мине\" и \"ние ще се върнем\". \n\tНо дори демократите да победят Тръмп догодина, американските съюзници казват, че ще е трудно щетите да бъдат поправени. Те посочват дългосрочни тенденции в САЩ, особено растящия скептицизъм към ангажименти в глобален мащаб, които подсказват, че ключови елементи на тръмпизма ще продължат да живеят, независимо колко дълго Тръмп ще е начело или кой ще го наследи. Това гледище помага да се обясни дълбокото безпокойство на конференцията в Мюнхен, коментира \"Вашингтон пост\". За мнозина присъстващи рухването на либералния световен ред, така както беше изграден и поддържан от САЩ през последните 7 десетилетия, беше прието като даденост. Единственият въпрос е \"Кой ще събере парчетата?\".  Европа не бива да се меси в ядрената надпревара между САЩ и Русия Миналата година лидерите от съюза сдържаха упреците си и като цяло се въздържаха от пряка критика срещу САЩ, а американски представители ги призоваваха да пренебрегнат туитовете на Тръмп и да се съсредоточат върху действията на неговата администрация, които описваха като съзвучни с тези на предшествениците му. Никой не направи подобно нещо тази година, обобщава \"Вашингтон пост\" и допълва, че американските представители и европейците почти не са си правели труда да прикрият взаимното си презрение.  В.   извежда в заглавие \"Мюнхенската конференция накара разделенията в САЩ да изпъкнат \" и посочва, че разделена Америка е била изложена на показ в Мюнхен, където републиканци и демократи са предложили конкуриращи се гледища за трансатлантическото партньорство. Това ще намери отражение в цял свят, пише вестникът. БТА. Полша залага почти всичко на Тръмп, рискува изолация в ЕС САЩ искат Европа да излезе от иранската ядрена сделка Европа не бива да се меси в ядрената надпревара между САЩ и Русия", "date": "2019.02.18", "title": "Влиянието на тръмпизма върху геополитиката"}
{"url": "http://clubz.bg/79646-stanislav_manolev_ot_cska_sofiq_prez_levski_v_ludogorec", "text": "Националът Станислав Манолев стана днес футболист на \"Лудогорец\". Новината беше официално потвърдена по-късно днес, а утре ветеранът ще бъде представен - преди домакинския мач на \"орлите\" с \"Ботев\" (Пловдив) от Първа лига. Халф-бекът изненадващо напусна ЦСКА-София при смяната на Нестор Ел Маестро с Любослав Пенев. В последните дни се заговори, че Манолев ще облече екипа на \"Левски\". Някои медии \"ексклузивно\" и \"първи\" дори пратиха халф-бека на \"Герена\". Бившият играч на \"Литекс\" и ЦСКА-София обаче е в Разград след преговори и с двата клуба. Той е получил по-добра оферта от \"Лудогорец\" - значително по-висока заплата и по-дългосрочен договор (най-вероятно за година и половина). \"Лудогорец\" не успя да бие едва скалъпен отбор През миналата година друг бивш \"червен\" - Антон Недялков, също се появи изненадващо при \"орлите\". Както Недялков, така и Манолев са близки на благодетеля на ЦСКА-София Гриша Ганчев. Или поне бяха. И ако първият все пак напусна \"Българска армия\" с трансфер в САЩ, раздялата с втория е изненадваща. Една от версиите е, че бившият състезател на ПСВ \"Айндховен\" е освободен по настояване на Пенев. Има обаче и други. Самият Манолев обеща да разкрие своята истина, когато си намери нов отбор. Освен от \"Лудогорец\" и \"Левски\", още поне 3-4 тимове от родната Първа лига са искали да го привлекат.", "date": "2019.02.18", "title": "Станислав Манолев - от ЦСКА-София, през \"Левски\", в \"Лудогорец\""}
{"url": "http://clubz.bg/79648-kakvi_mitnicheski_pravila_shte_vajat_pri_%E2%80%9Ebrekzit%E2%80%9C_bez_sdelka", "text": "Европейската комисия съобщи, че започва кампания за разясняване на митническите правила и изискванията за косвено данъчно облагане (например ДДС), които ще се прилагат, в случай на „Брекзит“ без сделка. ЕС предлага на Лондон постоянен митнически съюз. Мей - в Брюксел Кампанията се провежда в контекста на заключенията, приети от Европейския съвет през декември 2018 г. Става дума за информиране на предприятията, които възнамеряват да търгуват с Обединеното кралство и след 30 март. Те трябва да знаят какви са необходимите стъпки, осигуряващи възможно най-безпроблемен преход към новите условия. Новата кампания има за цел да повиши осведомеността сред бизнес средите в ЕС – най-вече сред малките и средните предприятия. За да се подготвят за „Брекзит“ без сделка и да продължат търговските си отношения с Великобритания, предприятията в Европа трябва да предприемат следните действия: От днес предприятията разполагат с   от материали и списък с  , с които трябва да се съобразят. Материалите са достъпни на всички езици на ЕС.", "date": "2019.02.18", "title": "Какви митнически правила ще важат при „Брекзит“ без сделка"}
{"url": "http://clubz.bg/79652-dihatelna_infekciq_spasi_koko_kamenarov_ot_eventualna_prisyda", "text": "Росица Иванова - бивша служителката на Окръжна болница (\"Св. Анна\"), която е боравила с кръвната проба на Константин Каменаров, днес залудо се разкарва до Софийския градски съд. Тя е и единствената призована свидетелка, която вече \"стои\" (ако защитата не измисли нещо друго) между евентуалното обявяване на делото срещу генералния директор на БНТ за финални пледоарии и респективно - присъда. Това можеше да стане и днес. Ще спаси ли сгрешена алкохолна проба \"главата\" на Коко Каменаров в БНТ В 13:55 ч. обаче в деловоството на СГС е постъпила молба от подсъдимия, придуржена с болничен лист - че не може да се яви поради Той декларира и, че желае да участва лично в производството срещу него (това му е втори път - веднъж вече съдът му направи забележка, заради неявяване, че може да не спази това негово право, ако се злоупотребява с него). Мистериозна лекарка \"спасява положението\" на Коко Каменаров. Засега Днес обаче - при наличие на болничен от Каменоров, дори прокурорът заяви, че са налице пречки за даване ход на делото. Защитникът на БНТ шефа, адвокат Людмил Рангелов, само се съгласи с мотивите на държавното обвинение. Така за съда не остана друго, освен да отложи процеса. Както е известно, Каменаров има присъда от Районния съд   Делото е интересно на медиите с това, че ако втората инстанция - СГС потвърди окончателно присъдата, от това ще произтече несъвместимост и той трябва да освободи поста генерален директор на обществената телевизия. Ако осъдят Каменаров, губи ли поста в БНТ Според юристи от това, че делото е двуинстанционно, произтича, че дори да се търсят някакви ходове за атакуване пред ВКС, то при присъда тя ще влезе в сила веднага. С евентуалните поседици от нея. Е, след куп финтове, неявявания на подсъдимия, твърде голяма заетост  заболявания на адвоката и какво ли още не - това не стана и днес. Следващото заседание е на 13 март. Мистериозна лекарка \"спасява положението\" на Коко Каменаров. Засега Ако осъдят Каменаров, губи ли поста в БНТ", "date": "2019.02.18", "title": "Дихателна инфекция спаси Коко Каменаров от евентуална присъда"}
{"url": "http://clubz.bg/79639-iskat_ot_prezidenta_da_svika_ksns_zaradi_izborniq_kodeks", "text": "За вето върху промените в Изборния кодекс и за свикване на Консултативен съвет за национална сигурност (КСНС) призоваха извънпарламентарните сили \"Демократична България\" и \"Движение България на гражданите\". Обрат: от ГЕРБ като \"единствени мажоритарници\" връщат преференциите От ДБГ призовават президента Румен Радев да свика КСНС на тема за фалшифицирането на изборите.  Шубето от ДПС е голям страх Позициите и на двете партии дойдоха в деня, в който премиерът Бойко Борисов обяви, че ГЕРБ ще ревизира решението си за обезсилване на преференциите. До момента реакция от \"Дондуков\" 2 по измененията в Изборния кодекс няма.  , коментираха от прессекретариата в отговор на въпрос на Клуб Z. Симеонов опровергава Борисов: не НФСБ инициира обезсилване на преференцията Според Делчев изявленията на зам.-председателя на ГЕРБ Цветан Цветанов говорят за вече официална коалиция между ГЕРБ и ДПС. Председателят на партията съветва премиера: От \"Демократична България\" отбелязват и другите проблеми с Изборния кодекс - факта, че се променя толкова скоро преди евровота и отмяната на обжалването на актовете на избирателните комисии. Убийството на преференцията = избора на Пеевски за шеф на ДАНС Шубето от ДПС е голям страх Симеонов опровергава Борисов: не НФСБ инициира обезсилване на преференцията Убийството на преференцията = избора на Пеевски за шеф на ДАНС", "date": "2019.02.18", "title": "Искат от президента да свика КСНС заради Изборния кодекс"}
{"url": "http://clubz.bg/79634-shubeto_ot_dps_e_golqm_strah", "text": "ГЕРБ ще възстанови прага на преференциалното гласуване. Ще има и процедура по избор на нов състав на Централната избирателна комисия (ЦИК). Двете решения бяха обявени на извънредно заседание на оперативното ръководство на ГЕРБ, свикано по спешност от премиера Бойко Борисов. На пръв поглед този „обрат“ прилича на приказката, която сме слушали неведнъж за „добрия владетел“, който е готов по всяко време да спре някой спорен законопроект на парламентарната си група, да смени шефа на парламента, да размаха пръст на своя министър или да се обади лично на някой селски кмет.  Едва ли обаче тази история ще звучи толкова омайно, след като се видя, че ГЕРБ имат един голям страх. И този страх не е общественото мнение, гласът на гражданите, избирателите, данъкоплатците, освикрването на опозицията или намеренията за протести. Страхът е от обвързването с една политическа сила, която от години управлява в сянка. На извънредното заседание на партийния изпълком лидерът на ГЕРБ обясни възникналата ситуация около Изборния кодекс по начин, на който дори вече децата се смеят. Преди това той обвини опозицията в лъжи и манипулации. Нареди един до друг и БСП, които казаха, че напускат парламента в знак на протест, и обмудсмана Мая Манолова, която предупреди, че ще сезира Конституционния съд, и президента Румен Радев, който намекна за вето. В интерес на истината обаче ГЕРБ никога не са се плашили от всички тези политически опоненти. Напротив, те винаги са ги използвали като политически обект, който им е помагал да се легитимират в публичното пространство. Дори БСП със своите 79 депутати да напуснат парламента, кворум в пленарната зала е осигурен. Нито решението на Конституционния съд, нито президентското вето могат да повлияят на управляващото мнозинство да направи това, което си е наумило.  Това обаче, което обърна вертопоказателя на ГЕРБ, е пришиването им с ДПС. Признанията на Цветан Цветанов и Йордан Цонев, че двете формации са имали разбиране и съгласие да се промени прагът на преференции в името на стабилността на управлението, вдигнаха завесите на „задкулисието“. Мръсните тайни на плаващите мнозинства, в които движението на Ахмед Доган е незаобиколим фактор, разкриха това, което мнозина виждат около приемането на парламентарното законодателство, раздаването на обществени поръчки, управлението на местно ниво. Голяма част от избирателите на ГЕРБ гласуват за Бойко Борисов, за да „не се върнат комунистите на власт“ и защото, меко казано, не харесват ДПС. Борисов непрекъснато използва в политическия речник „тройната коалиция“, дава за пример правителството на „Орешарски“, Иван Костов, които са играли по един или друг начин с партията на Доган. Доскоро лидерът на ГЕРБ едва ли не с гордост отбелязваше, че само неговата партия не е била опетнена от коалиция с ДПС. А всъщност действителността показва друго. Схемите вървят на всички нива, а депутатът Делян Пеевски, дори и да не е шеф на ДАНС, продължава да е всевластен. В уж опозиция. А в реалната управляваща коалиция \"Обединени патриоти\" са обикновени статисти. Припознаят ли избирателите за легално обвързването на ГЕРБ с ДПС, изходът ще бъде лош за управляващите. Затова за ГЕРБ шубето от ДПС е голям страх. \n\t ", "date": "2019.02.18", "title": "Шубето от ДПС е голям страх"}
{"url": "http://clubz.bg/79649-moldova_se_emancipira_ot_ruskiq_gaz", "text": "Днес бе поставено началото на изграждането на  трансграничен газопровод, който трябва да даде достъп на Молдова до алтернативни на \"Газпром \"доставчици в Европа, предаде ТАСС, цитирана от БТА. Премиерът на страната Павел Филип заяви на церемонията, че правителство ще съдейства максимално за изпълнението на проекта. Този проект е от национално значение. След изпълнението му Молдова ще има възможността да избира доставчици на газ, допълни Филип. Как приклякаме пред \"Газпром\" Новото разклонение Кишинев-Унген трябва да свърже молдовската столица към построения по-рано с подкрепата на ЕС и Румъния газопровод Унген-Яш. Дължината му ще бъде 120 км, а планираният капацитет е 1,5 млрд. кубични метра годишно. Годишно Молдова се нуждае от близо 1,3 млрд. кубични метра синьо гориво, а заедно с приднестровския регион - около 2,9 млрд. кубични метра, които се внасят от Русия през територията на Украйна. Проектът се изпълнява от държавната компания Трансгаз-Румъния, а поставянето на тръбите от Кишинев до Унген бе спечелено на търг от румънската компания Ачи Клуж (Aci Cluj). Според договора строителството на съединяващия участък трябва да отнеме 23 месеца, съобщи днес ръководителят на Трансгаз-Румъния Йон Стериан. Той заяви, че компанията разполага с достатъчно средства за изграждането на тръбата, което ще струва 93 милиона евро. По-рано бе съобщено, че проектът ще бъде финансиран от Евросъюза, който е заделил за него 92 млн. евро, от които 82 милиона евро кредити при облекчени условия от Европейската банка за възстановяване и развитие и Европейската инвестиционна банка, както и грант от 10 млн. евро от ЕС.", "date": "2019.02.18", "title": "Молдова се еманципира от руския газ"}
{"url": "http://clubz.bg/79636-simeonov_oprovergava_borisov_ne_nfsb_iniciira_obezsilvane_na_preferenciqta", "text": "Лидерът на Национален фронт за спасение на България (НФСБ) и съпредседател на малката управляваща коалиция Обединени патриоти Валери Симеонов категорично отрече неговата партия да е инициирала скандалното обезсмисляне на преференциите с промените в Изборния кодекс. Коментарът на Симеонов пред Клуб Z е в отговор на твърдението на премиера Бойко Борисов, че не ДПС, а НФСБ стои в дъното на този текст, с който се промениха изборните правила и взривиха обществеността.  Това е същият брифинг, на който Борисов обяви, че депутатите отново ще ремонтират Изборния кодекс с цел връщане на старото положение с преференциите. Обрат: от ГЕРБ като \"единствени мажоритарници\" връщат преференциите По думите му позицията на НФСБ за вдигане на прага за влизане с преференции винаги е била една и съща, затова партията е подкрепила изменението. Но да го е инициирала или осъществявала контакт точно с ДПС - това не било вярно. Шубето от ДПС е голям страх Същото заяви и зам.-председателят на правната комисия в парламента Христиан Митев (НФСБ). Шубето от ДПС е голям страх", "date": "2019.02.18", "title": "Симеонов опровергава Борисов: не НФСБ инициира обезсилване на преференцията"}
{"url": "http://clubz.bg/79650-korneliq_ninova_ne_se_vryshtame_v_parlamenta", "text": "БСП няма да се върне в парламента, след като преди ден обяви бойкот на Народното събрание с решение на Националния съвет. Това обяви лидерката на партията Корнелия Нинова, след като ГЕРБ промени позициите си за преференциалното гласуване и избора на нова Централна избирателна комисия.  Обрат: от ГЕРБ като \"единствени мажоритарници\" връщат преференциите Именно ревизия на обезсмилянето на преференциалния вот, сътворено от ГЕРБ и НФСБ след предложение на ДПС, и старт на процедура за смята на състава на ЦИК бяха две от условията, при чието изпълнение левицата обяви, че би се върнала в Народното събрание. Но имаше и трето - въвеждане на машинно гласуване във всички секции в страната още на европейския вот през май - така, както предвиждаха текстовете на кодекса, приети през 2014 г. Решено: БСП напуска парламента Тя даде пример именно с машинното гласуване, каквото по приетите промени няма да има за европейския и местния вот тази година във всички секции в страната  Така Корнелия Нинова разтълкува реакцията на ГЕРБ и Бойко Борисов за връщане на преференциалния вот в досегашния му вид и склоняването да има промени в ЦИК, чийто мандат изтича.  Симеонов опровергава Борисов: не НФСБ инициира обезсилване на преференцията По думите на лидерката на БСП все пак решенията на управляващата партия от днес са и \"победа за БСП\". Левицата ще изчака действията и на президента Румен Радев - дали ще наложи вето над  промените в Изборния кодекс и на кои точно, обясни още Нинова.  От БСП са изпратили писма за среща с посланиците на страните от ЕС, за да им споделят позициите си по темата с изборното законодателство и случващото се в държавата. Вече имало утвърдителни отговори, предстои да се уточнят часовете и датите на срещите. \"Единствени мажоритарници\", но дали \"преференциалници\" Левицата призовава и за общ фронт на всички партии, формации и граждани, които искат честен изборен процес и искат да кажат \"не\" на опитите, които от ГЕРБ правели да фалшифицират изборите, става ясно още от изявлението на Нинова. В тези разговори са добре дошли всички, защото  Решено: БСП напуска парламента Симеонов опровергава Борисов: не НФСБ инициира обезсилване на преференцията \"Единствени мажоритарници\", но дали \"преференциалници\"", "date": "2019.02.18", "title": "Корнелия Нинова: Не се връщаме в парламента"}
{"url": "http://clubz.bg/79643-lyubo_penev_za_sydiq_tozi_li_e_deputat_deto_sricha", "text": "Старши треньорът на ЦСКА-София Любослав Пенев остро нападна съдията Стефан Апостолов, БФС, Борислав Михайлов и медиите в тирада на своя пресконференция на стадион \"Българска армия\". Според Пенев реферът, който е и депутат от ГЕРБ, носи основната вина за поражението на \"червените\" от \"Черно море\" с 0:2 в първия пролетен кръг. За \"добре дошъл\" - \"Черно море\" потопи ЦСКА-София в дебюта на Любо Пенев Журналистка припомни на бившия № 9, че Апостолов е народен представител, на което Пенев отвърна следното: Една от малкото изяви на Стефан Апостолов в парламента беше именно сричането му при изказване от парламентарната трибуна - като докладчик по Закона за спорта. Пенев намекна, че скоро отново може да се кандидатира за президент на БФС. После уточни, че това се отнасяло за бъдещето - сега си имал работа. Бившият национал обвини Борислав Михайлов, че само искал да пътува в чужбина, а български мачове не гледал дори в репортажи по новините.  Шоуто на ЦСКА-София Любо няколко пъти препоръча на журналистите повече да обсъждат съдийството и да критикуват работата на реферите. Според него бригадата на Апостолов е изпълнила поръчка във Варна, където дни преди мача се говорело, че ЦСКА-София ще загуби със сигурност. Претенциите на треньора са за засада при втория гол на \"моряците\", за неправилно спрени голови атаки на тима му и че Апостолов допуснал груба игра, застрашаваща здравето на футболистите. Според Любо Пенев реферите ни се представяли далеч по-добре зад граница, където били  И в типичния си цветист маниер атакува Борислав Михайлов по \"онази\" тема:  Наставникът все пак коментира и футболните аспекти от мача с \"Черно море\". В събота на стадион \"Тича\" във Варна беше и италианецът Кристиано Джарета, доскоро спряган за \"Левски\". Той седеше до Пламен Марков и Стойчо Стоилов. Твърди, че Джарета ще стане спортен директор. Пенев призна, че е разговарял с него. Шоуто на ЦСКА-София", "date": "2019.02.18", "title": "Любо Пенев за съдия: Този ли е депутат, дето срича?"}
{"url": "http://clubz.bg/79645-mesec_ne_stiga_oshte_30_dni_prokurorska_proverka_za_kulata_v_plovdiv", "text": "Окръжната прокуратура в Пловдив има нужда от още 30 дни, за да довърши проверката за похарчените 2 млн. лв. за церемонията по откриване на Европейската столица на културата в града под тепетата. Концертът бе в средата на януари, а кулминацията бе спектакълът \"Ние сме всички цветове\". Заради него върху един от централните булеварди в града щръкна огромна сцена под формата на кула, с мултимедия.  Пловдив вече е \"Европейска столица на културата\" Цялата организация на представлението около официалната церемония струва около 2 млн. лв. След серия от медийни публикации заради платената цена за сцената и държавното обвинение се самосезира и образува проверка за длъжностно престъпление при харченето на парите. Тя трябваше да приключи днес. Окръжната прокуратура обаче е поискала удължаване. С още месец. Искането е на наблюдаващия прокурор по разследването, а причината е в големия обем материали по казуса и нуждата документацията да бъде анализирана, съобщи зам.-окръжният прокурор на Пловдив Галина Андреева, цитирана от \"Дарик\". Прокуратурата разследва откриването в Пловдив Още при старта на прокурорската проверка Светлана Куюмджиева - артистичен директор на фондация \"Пловдив 2020\", която се занимава с организацията на проявите в Европейската столица на културата, заяви, че няма никакви притеснения от проверката и фондацията ще съдейства на разследващите органи. От Пловдив до Матера и назад. За кулите и хората От разбивката на харчовете за концерта на 12 януари стара ясно, че самата сцена е струвала около 220 000 лв., а светлините, озвучаването и останалата техническа обезпеченост на спектакъла, заедно с екипа е \"глътнала\" около 880 000 лв. Още 1 милион лева са похарчени за допълнителни разходи. В това число - над 100 000 лева за настаняването и кетъринга на артистичния екип, пак толкова струват хонорарите на артистите, които бяха на сцената.  Прокуратурата разследва откриването в Пловдив От Пловдив до Матера и назад. За кулите и хората", "date": "2019.02.18", "title": "Месец не стига. Още 30 дни прокурорска проверка за \"кулата\" в Пловдив"}
{"url": "http://clubz.bg/79647-gdbop_arestuva_10_lekari_vyv_varna", "text": "Над 10 лекари във Варна са арестувани при операция на ГДБОП и прокуратурата в града. Те са били задържани заради участие в схеми за издаване на решения на ТЕЛК на хора, които не са били реално болни.  Това съобщава БНР. Сред задържаните има лекари от комисии на ТЕЛК в морския град, както и лекари от болници в града.  Задържаха шефка на ТЕЛК -Ловеч По предварителна информация в центъра на престъпната дейност е лекарка от Добрич - невролог, която има и клиент във Варна. Лекарката е изписвала лекарствата, които колегите ѝ от ТЕЛК са предлагали на пациентите си. Стана ясно, че голяма част от пациентите с лекарски експертизи също са разпитвани от разследващите органи. И в момента продължава акцията на ГДБОП и прокуратурата. ", "date": "2019.02.18", "title": "ГДБОП арестува 10 лекари във Варна"}
{"url": "http://clubz.bg/79638-sauditskiqt_prestolonaslednik_otricha_che_shte_kupuva_manchestyr_yunajted", "text": "Принц Мохамед бин Салман, престолонаследникът на Саудитска Арабия, няма намерение да купува \"Манчестър Юнайтед\", заяви министърът на медиите на кралството Турки ал Шабанах в туитър. През миналата седмица булевардният британски в. \"Сън\" тиражира информацията, че Бин Салман отправил оферта от 3,8 милиарда паунда за \"червените дяволи\" и предвид размера й щатското семейство Глейзър може да реши да продаде един от най-големите клубове в света. Слуховете за интерес на Бин Салман към \"Юнайтед\" не се отсега. Такива се появиха преди време и се засилиха през миналата есен покрай участието на синовете на базирания в щата Флорида милиардер Малкълм Глейзър в инвестиционен форум в Рияд. Те обаче не отидоха на събитието заради отзвука от смъртта на журналиста Джамал Кашоги. За екзекуцията му е винен именно принцът. Престолонаследникът е футболен запалянко. Той присъстваше на откриването на Световното в Русия, като седеше до Владимир Путин и президента на ФИФА Джани Инфантино. Летящ старт за Русия, помете Саудитска Арабия Семейство Глейзър редовно отрича, че може да продаде \"Манчестър Юнайтед\". Фамилията закупи клуба за 790 милиона паунда преди 14 години и го вкара в дълг. Оттогава в медиите многократно се появяваха писания за интерес към рекордьора по титли в Англия - най-вече от Азия. \"Юнайтед\" все пак има бизнесотношения в Саудитска Арабия - с телекомуникационната компания \"Сауди телеком\".", "date": "2019.02.18", "title": "Саудитският престолонаследник отрича, че ще купува \"Манчестър Юнайтед\""}
{"url": "http://clubz.bg/79635-edinstveni_majoritarnici_no_dali_preferencialnici", "text": "Ние сме \"единствени мажоритарници\" и затова ще върнем преференциалното гласуване. Това заяви днес премиерът и лидер на ГЕРБ Бойко Борисов. Обрат: от ГЕРБ като \"единствени мажоритарници\" връщат преференциите Факт е, че ГЕРБ бе единствената партия, която внесе законопроект за мажоритарен вот на парламентарни избори, след като над 2.5 млн. български граждани поискаха това на референдум.  И е добре, че от формацията на Бойко Борисов премислиха решението за преференциалното гласуване. Но историята им с него е доста по-различна. Още на първите парламентарни избори, на които се явиха, герберите обещаха да въведат в изборното законодателство преференциално гласуване с нисък праг. Това означава той да е от 3 до 5%. В първия мандат на ГЕРБ обаче легендарната Искра Фидосова лично се погрижи да няма преференциално гласуване в приетия под нейното вещо ръководство Изборен кодекс. В следващия вариант на Изборен кодекс, приет по времето на мандата на Пламен Орешарски, преференциите бяха записани. Те обаче работеха единствено на евроизборите. На парламентарни избори и на избори за общински съветници бе решено бюлетините, в които няма преференции, да се броят като преференция за първия. Така мястото на водача бе гарантирано. Ще бъде много силно да се твърди, че герберите, по това време в опозиция, се съпротивляваха активно на тези законови текстове. Те дори улесняваха приемането им като отсъстваха по време на гласуванията. Шубето от ДПС е голям страх Така стигаме и до събитията от края на миналата седмица. Тогава ГЕРБ подкрепи предложение на ДПС, според което преференциалното гласуване за евродепутати е валидно, ако броят на преференциите за съответния кандидат е равен на гласовете, необходими за един евродепутат. Сходни бяха и предложенията за преференциалното гласуване при избор на депутати и общински съветници. При това мракобесният текст, който бетонира първия в листата на парламентарния и на местния вот, остана. Просто ГЕРБ и ДПС застраховаха цялата листа от омразното на всички партийни ръководства преференциално гласуване, даващо реална власт в ръцете на избирателите. Отношението на ГЕРБ към преференциалното гласуване си личи и от това, че в тази партия преференциално избраните депутати най-редовно се отказват от това да влязат в парламента.  Доброволно, разбира се. Така че \"единствените мажоритарници\" определено не са \"преференциалници\". И когато говори за преференциално гласуване Бойко Борисов най-добре да си мълчи. Защото с това гласуване е свързано неизпълнено предизборно обещание на ГЕРБ. Неизпълнено и досега, вече трети мандат в управлението. Но като е тръгнал Борисов да поправя щети върху имиджа на партията, нека продължи. Нищо не пречи при новото отваряне на Изборния кодекс да се премахнат всички текстове, които обезсмислят преференциалното гласуване при парламентарен вот и вота за общински съветнци. Стига да има политическа воля, разбира се. А ако ГЕРБ тръгне да отменя и текстовете, според които водачите на парламентарните и общинските листи са бетонирани, това ще донесе сериозни дивиденти на партията. Жокер - най-вероятно всички останали, включително БСП, която изведнъж в последните дни стана горещ защитник на преференциите, ще бъдат против отпадането на привилегиите за водачите. Шубето от ДПС е голям страх", "date": "2019.02.18", "title": "\"Единствени мажоритарници\", но дали \"преференциалници\""}
{"url": "http://clubz.bg/79642-evropa_gotova_da_otgovori_na_sasht_ako_oshtetqt_iznosa_j_na_koli", "text": "Министерството на търговията на САЩ е предало на Белия дом доклад с препоръки за вноса на автомобили и автомобилни части от гледна точка на националната сигурност, съобщи агенция Маркетуоч, цитирана от БТА. Засега обаче не се знае какви са препоръките на ведомството. Те биха могли да доведат до налагане на мита от 25 процента за вноса на коли и авточасти. ЕС към САЩ: Махате митата върху промишлените стоки и преговаряме за колите Автомобилният сектор и инвеститорите се готвят за подобен изход, който може да нанесе сериозни щети на автомобилния внос от Германия и Япония. Това пък гласи доклад на германския институт „Ифо“. Въпросът за митата върху колите със сигурност ще бъде една от ключовите теми при посещението в Брюксел днес на Нанси Пелоси - председателка на Камарата на представителите на САЩ. Такива са поне очакванията. Пелоси ще се срещне с председателя на Еврокомисията Жан-Клод Юнкер. Според него председателят на Еврокомисията вярва на думите на американския президент. И допълни, че министрите на търговията на страните членки ще обсъдят връзките със САЩ насреща в Букурещ през уикенда.", "date": "2019.02.18", "title": "Европа готова да отговори на САЩ, ако ощетят износа й на коли"}
{"url": "http://clubz.bg/79631-polsha_bojkotira_sreshta_v_izrael_zaradi_obvineniq_v_syuchastnichestvo_pri_holokosta", "text": "Полският премиер Моравецки обяви, че Полша няма да участва в срещата на Вишеградската четворка в Йерусалим, предаде Ройтерс. Причината е коментар на израелския премиер Бенямин Нетаняху пред вестника \"Йерусалим поуст\", в който обвинява Полша, че е била съучастничка на нацистите по време на холокоста. Заради скандала, бе обявено, че срещата, която трябваше да започне днес, се отлага. Първоначално министър-председателят на Полша отмени визитата си и бе решил да изпрати външния министър Яцек Чапутович.  След реакцията на Полша Тел Авив публикува официално обръщение, с което уточни, че думите на премиера са били насочени срещу отделни поляци, а не срещу държавата. Външният министър на Тел Авив Израел Кац подчерта, че подкрепя поддържането на отношения с Полша, но след това повтори опорните точки, които провокираха реакцията на Варшава. Израел се разгневи на Варшава заради закон за Холокоста Говорителят на правителството Микал Дворчик отбеляза, че посланието на Израел е  Полското правителство се опитва да изобличи обвиненията за съучастничество при извършването на холокоста в опит да  , заяви Моравецки пред парламента през миналата година.  Преди Втората световна война Полша е дом на една от най-големите еврейски общности, която бе затрита почти до крак от нацистите. Много поляци и до днес отказват да признаят данните от проучвания, които доказват, че хиляди от техните предци са участвали както в геноцида над евреите, така и в опазването им. Напрежението между Израел и Полша достигна връхна точка през миналата година, когато Варшава прие закон, с който бе забранена употребата на фразата \"полски лагери на смъртта\". Произнасянето е наказуемо с до три години лишаване от свобода. Президентът на Полша ще подпише спорния закон за Холокоста След натиск от Вашингтон и оплакване от Израел Полша отмени клаузата за ефективна присъда. Полша смекчи закона за Холокоста САЩ искат Европа да излезе от иранската ядрена сделка Президентът на Полша ще подпише спорния закон за Холокоста Полша смекчи закона за Холокоста САЩ искат Европа да излезе от иранската ядрена сделка", "date": "2019.02.18", "title": "Полша бойкотира среща в Израел заради обвинения в съучастничество при холокоста"}
{"url": "http://clubz.bg/79628-obrat_ot_gerb_kato_edinstveni_majoritarnici_vryshtat_preferenciite", "text": "ГЕРБ ще възстанови преференциалното гласуване в качеството им на \"единствени мажоритарници\" в България.  И второ - започва процедура по избор на нова Централна избирателна комисия, защото мандатът на настоящата изтича преди европейските избори. Новините съобщи депутатът от ГЕРБ Георги Марков, а след това ги потвърди лидерът на партията Бойко Борисов, който свика днес ръководството заради Изборния кодекс.  \"Драматургията\" на съобщаване си заслужава да бъде описана. След като представители на партийното ръководство на партията начело с премиера се подредиха за изявление пред медиите, последният даде думата на Марков - който алармирал за проблема с гласуваните промени в Изборния кодекс.  Марков започна с дълга прелюдия, в която бяха съобщени нечуваните - според говорителя - за последните 30 години преход постижения на партия ГЕРБ и нейния лидер Бойко Борисов. Обявено бе как България за първи път вече е \"една глава над всички останали страни на Балканите\", как всички останали се тресат от проблеми, как страната ни е провела най-доброто европредседателство от години - защото никой не чул нищо за австрийското председателство след нашето, нито за румънското, което тече в момента до средата на 2019 г. Марков припомни как Бойко Борисов е събрал лидерите на ЕС и тези на Балканите у нас, срещата с Китай, участието му в конференцията за сигурността в Мюнхен, признанието за него от Сърбия, от Македония и от Гърция... \"Такъв успех България никога не е имала. И не искаме дебатите за Европа и тези успехи да се подменят с проблемите на изборното законодателство\", обяви Марков. Последва обявяването на двете новини - с още \"подробности\", които медиите бяха призовани \"много добре\" да отразят. А именно - в партия ГЕРБ \"са единствените мажоритарници\", защото единствени внесли в Народното събрание законопроект за смяна на избирателната система с напълно мажоритарна след проведения референдум по инициатива на Слави Трифонов. Между другото Марков разкритикува действащата изборна система и с аргумента, че с \"ниския праг от 4%\" за влизане в парламента управлението е \"обречено на коалиции\". Прогнозата - при мажоритарен вот ГЕРБ ще има пълно мнозинство, обясни още от мотивите на ГЕРБ Марков.  По думите на депутата в ГЕРБ смятали, че \"дадени веднъж права не трябва да се отнемат\" - и това е още една причина да се отмени решението за практическо обезсмисляне на преференциите (което самите ГЕРБ гласуваха в петък и защитаваха до момента като справедливо решение, което не отнема права). Марков съобщи и решението да започне процедура за избор на нова ЦИК - \"да не ни обвинят, че нарушаваме закона и да не ореват ЕС, Съвета на Европа, Африканския съюз, арабските държави и т.н.\". Това бе намек към БСП, които обявиха, че започват бойкот на Народното събрание, ако не се преразгледа отмяната на преференциите и ако няма нова ЦИК. След Марков думата взе Бойко Борисов. Той разказа, че вчера е разговарял с Цветан Цветанов, който му разказал как ГЕРБ били заплашвани, че няма да имат парламентарен кворум - затова се наложило да се вземат спорните решения.  Веднага след това уточни: Борисов все пак се съгласи, че от БСП имат право в това, че на ЦИК мандатът изтича - и затова е разпоредил да се започне процедура по избор на нов състав. По думите на лидера на ГЕРБ методологията за \"поправяне\" на гласуванията по Изборния кодекс може да бъде и чрез приемане на вето, ако президентът Румен Радев го наложи, или с внасяне на нов проект за промени в изборния закон. По думите на Борисов той е бил \"издебнат\", докато е в чужбина, за да се правят внушения и манипулации - затова се стигнало до интерпретациите на случилото се с гласуванията на изборните правила. Цветан Цветанов пък бил взел правилни решения, за да се спасява кворумът, но ГЕРБ няма да позволи да се удря по имиджа на партията, стана ясно още от думите му.  Бойко Борисов съобщи още, че утре - вторник - е извикал на среща и коалиционните си партньори от \"Обединени патриоти\". Тема на разговора ще е как функционира коалицията, защото ако всички ходят на работа в парламента, то казус с това има ли, или няма кворум не би имало: \"Ако сме коалиция като коалиция - всички трябва да ходят на работа.\" Още преди края на сбирката на ГЕРБ се очакваше ревизия на решенията за изборното законодателство, дошли след подкрепа от ГЕРБ за предложения на ДПС, свързани с практическо обезсмисляне на преференциалното гласуване за всички видове избори - за евродепутати, за парламент и за общински власти. Новият момент - днес Борисов обясни, че за отмяна на преференциите настоявали всъщност от НФСБ. ДПС ги подкрепили.  Гарантирано от ГЕРБ по идея на ДПС: преференциите невъзможни През последните дни след гласуването на Изборния кодекс в четвъртък срещу петък вечерта миналата седмица позицията на депутатите на Бойко Борисов е, че отмяна на преференциите няма, опцията за пренареждане на листите остава, а новият завишен праг е по-справедлив.  БСП обяви след заседание на Националния съвет в неделя, че ще бойкотира работата на Народното събрание и едно от условията на социалистите да се върнат в залата е именно отмяна на осакатяването на преференцията. Ето как е протекъл пазарлъкът между ГЕРБ и ДПС за преференциите Призив за вето от президента Румен Радев дойде и от левицата, и дясната извънпарламентарна опозиция, и от партньора на ГЕРБ във властта ВМРО. Очаква се държавният глава да го наложи, какъвто намек сам направи. Омбудсманът Мая Манолова пък обяви, че ще сезира Конституционния съд за промените. Ето как е протекъл пазарлъкът между ГЕРБ и ДПС за преференциите", "date": "2019.02.18", "title": "Обрат: от ГЕРБ като \"единствени мажоритарници\" връщат преференциите"}
{"url": "http://clubz.bg/79644-london_fejsbuk_umishleno_i_syznatelno_narushava%C2%A0zakonite", "text": "Британски законодатели обвиняват фейсбук, че нарушава законите за поверителност на личните данни и конкуренцията, предаде Си Ен Ен, позовавайки се на доклад на парламентарна комисия. В документа Марк Зукърбърг е осъден за това, че демонстрирал   пред парламента, като отказал да се яви на изслушване пред него. Зукърбърг раздавал личните ни данни на Microsoft, Amazon и други Според доклад на Комисията по цифрови, културни, медийни и спортни дейности на Обединеното кралство фейсбук   е нарушавал законите за поверителност на данните и конкуренцията. В него са публикувани имейли между Зукърбърг и изпълнителни директори на компанията. Според Комисията документите показват, че социалната мрежа е   към създателите на приложения.  Европа даде ултиматум на „Фейсбук“ и „Туитър“ Документите също показвали, че социалната мрежа   някои от разработчиците от тази информация и така ги е водила до фалит. За авторите на доклада  Деймиън Колинс, който е председател на Комисията, заяви, че Зукърбърг \" Британските власти дават за приемер скандала от миналата година с \"Кеймбридж Аналитика\", в който личните данни на 71 милиона души бяха извлечени от социалните мрежи, за да бъдат използвани по време на политическите кампании. Спецагенти обискират \"Кембридж Аналитика\" Фейсбук отрича обвиненията, че нарушава неприкосновеността на личните данни и законите за конкуренцията. Карим Палант, който е мениджър в Обединеното кралство, заяви в официално обръщение, че компанията   и че също така е отворена за  . През декември фейсбук обяви, че документите са били , за да се разкаже .  \"Военна стая\" на \"Фейсбук\" противодейства на фалшивите новини Палант отбеляза, че компанията споделя   и че е оказала  , като е отговорила на повече от 700 въпроса. Докладът на Комисията се фокусира върху проблемите въобще пред социалните мрежи, като посочва необходимите стъпки, които трябва да бъдат предприети, за да бъдат преодоляни. Разследването на Комисията е продължило 18 месеца и окончателният доклад е над 100 страници. Европа даде ултиматум на „Фейсбук“ и „Туитър“ Спецагенти обискират \"Кембридж Аналитика\" \"Военна стая\" на \"Фейсбук\" противодейства на фалшивите новини", "date": "2019.02.18", "title": "Лондон: Фейсбук \"умишлено и съзнателно\" нарушава законите "}
{"url": "http://clubz.bg/79630-ucheni_syzdadoha_pochti_beztegloven_material", "text": "Учени от САЩ, Китай и Саудитска Арабия създадоха почти безтегловен аерогел, който може да предпазва от екстремни температури, съобщиха в. \"Индипентът\" и сп. \"Сайънс\". Аерогелът се състои почти изцяло от въздух и тежи малко повече от него. Това позволява да бъде използван в най-различна среда - издържа на температура от минус 198 градуса по Целзий до плюс 900 градуса по Целзий.  Подобни изолационни материали са много важни за космическите апарати.  Аерогелът е керамичен, но не е крехък. Той е създаден от тънки като атом слоеве шестоъгълен борен нитрид, обработени така, че новият материал да не се разширява навън, когато се компресира или нагрява. Материалът е преминал успешно серия тестове, включително с последователно загряване и охлаждане. Създатели на \"безтегловния\" аерогел са специалисти от университета на Калифорния, технологичния институт в Харбин, Китай, и университета \"Крал Сауд\" в Саудитска Арабия.", "date": "2019.02.18", "title": "Учени създадоха почти безтегловен материал"}
{"url": "http://clubz.bg/79625-barekov_s_nova_ambiciq_shte_stava_uchitel_po_literatura", "text": "Амбициите на Николай Бареков да продължи в политиката под някаква форма на съглашателство с лидера на \"Атака\" Волен Сидеров явно са се провалили. Бареков с краен срок кога трябва да стане коалицията му с \"Атака\" Вместо това евродепутатът ни има други планове за след края на мандата си в ЕП - да стане учител по литература. Европарламентът за Бареков явно е бил \"каторга\". Близките планове за бъдещето си той обяви чрез профила си във фейсбук, където се изявява най-често. Реакциите на потребителите в профила на Бареков варират - от подигравателни до окуражителни. Един доброжелател дори му препоръчва да си подаде документите до директор на училище, намеквайки му деликатно, че всъщност образователното министерство не разпределя учителите... Бареков на чуден английски: Млад политик, млад баща... Добрата новина е, че лидерът на \"България без цензура\"/\"Презареди България\" и пр. поне няма амбиции да е учител по английски език. Бареков на чуден английски: Млад политик, млад баща...", "date": "2019.02.18", "title": "Бареков с нова амбиция - ще става учител по литература"}
{"url": "http://clubz.bg/79623-otkriha_14_tona_toksichni_otpadyci_kraj_sofiq", "text": "Прокуратурата и полицията за задържали заподозрян за изхвърлянето на 14 тона токсични отпадъци в района на Гара Яна край София. На място са открити бои, оцветители, лакове, хронен триоксит, които при изпарение във въздуха могат да създадат токсичен облак. В момента районът е отцепен от Дирекцията за аварийна помощ и превенция към Столична община. Няма замърсяване на въздуха, ще бъдат взети и проби от почвата, съобщиха оттам. Разследващите все още уточняват как е станало изхвърлянето на опасните отпадъци, каза Димитров. По думите му прокуратурата разследва фирма с разрешение да депонира отпадъци. „Това е безотговорност по три закона“, посочи той. Количеството на изхвърлените отпадъци е огромно, предизвиква силна задушлива миризма в района и е опасно за живота и здравето на живеещите в района.  Според Красимир Димитров изхвълянето на токсичните отпадъци е продължавало с дни, защото фирмата, която се е заела да ги събере и почисти й е отнело повече от осем часа да извози варелите, в които все още не се знае какво е съдържанието им.", "date": "2019.02.18", "title": "Откриха 14 тона токсични отпадъци край София "}
{"url": "http://clubz.bg/79633-grigor_dimitrov_izpadna_ot_top_30", "text": "Григор Димитров вече е вън от топ 30 на световната ранглиста - от днес е под №31, а точките му са 1310. Спадът със седем места е заради неучастието на първата ни ракета на турнира в Ротердам. Той имаше да защитава финал през 2018-а (падна от Роджър Федерер), но не пътува за Ротердам поради травма в рамото. Григор Димитров няма да играе тенис до края на февруари Димитров ще пропусне и надпреварата в Акапулко, Мексико, в края на този месец. Очаква се да се появи на корта най-рано през март - за първите два \"Мастърс\"-а, в Индиън Уелс и Маями. Втората ракета на България, Димитър Кузманов, вече е №335 - с четири позиции по-напред. В челото на ранглистата няма промени - води Новак Джокович, следван от Рафаел Надал, Александър Зверев, Хуан Мартин дел Потро, Кевин Андерсън и Кей Нишикори, който изпреварва Федерер (също не игра в Ротердам). Топ 10 допълват Доминик Тийм, Джон Иснър и Марин Чилич. Междувременно титлата в холандския град спечели един от героите на \"София оупън\" - Гаел Монфис. Франзуцинът първо взе реванш от Данийл Медведев на полуфинала (2:1 сета), а след това надви Стан Вавринка на финала - 6:3, 1:6, 6:2.  Няма Григор, но има турнир Медведев се придвижи с едно място в ранглистата и вече е 15-и. Монфис пък е 23-ти - бележи скок от десет позиции. При жените №1 остава Наоми Осака. Най-напред от българките е Виктория Томова (№158).  Няма Григор, но има турнир", "date": "2019.02.18", "title": "Григор Димитров изпадна от топ 30"}
{"url": "http://clubz.bg/79627-london_barikadira_arktika_sreshtu_moskva", "text": "Великобритания ще ускори разполагането на военните си сили на Арктика, за да защити северния фланг на НАТО от Русия, съобщи министърът на отбраната Гавин Уилямс пред британския вестник \"Телеграф\", предаде БТА. Той заяви, че Кралските морски пехотинци са започнали десетгодишна програма, в която ще обучават над хиляда войници заедно със свои норвежки колеги. Министърът добави, че новата британска флота самолети за лов на подводници ще извършва полети над Арктика през следващата година. Арктика. Или къде ще възникне следващото търкане между НАТО и Русия (КАРТА) Експерти по сигурността предупредиха Лондон и неговите съюзници да бъдат предпазливи при действията на Русия в Арктика. В скорошен доклад Комисията по отбрана предупреди, че е трудно да се вярва, че  Регионът е от ключово значение за НАТО, тъй като контолира маршрута към Атлантическия океан за руските подводници. Новата Желязна завеса Уилямсън отбеляза, че дейността на руските подводници в океана се е увеличила десетократно през последните години. Той посочи, че през 2017 г. Кралският флот е прихванал 33 руски кораба близко до морските територии на Великобритания, докато през 2010 г. е имало само един подобен инцидент. Новата Желязна завеса", "date": "2019.02.18", "title": "Лондон барикадира Арктика срещу Москва"}
{"url": "http://clubz.bg/79626-georgi_na_25_g_naseche_semejstvoto_si_v_novi_iskyr", "text": "Четирима са убити в гр. Нови Искър край София, научи Клуб Z. Касае се за семейна драма. Не се потвърдиха първоначалните информации, че извършителят е военен - всъщност баща му, който е една от жертвите, е бил под пагон. Според първото съобщение на МВР младият мъж е убил родителите си, брат си и баба си. Той е задържан. Мястото е отцепено от сили на МВР, Военна полиция и разследващи експерти. Наши източници допълниха, че извършителят е на 25 г., а родителите му са родени през 1960 г. През миналата година   Георги Георгиев е бил асоциален, не е работил. В първите дни на януари 2018 г. стана известно за безпрецедентно шесторно убийство в Нови Искър - престъпление без аналог в най-новата ни история. Тогава бяха разстреляни баща, син, доведена дъщеря, приятелят ѝ и бабата хладнокръвно с по няколко куршума. В кладенец на километри от къщата беше открита застреляна и майката. Извършител бе Росен Ангелов – 56-годишен, рецидивист, с присъди за блудство с малолетна и кражби. В хода на разследването стана ясно, че той е имал интимни взаимоотношения с намерената впоследствие жена. После самият той бе открит прострелян над близкото с. Луково, докато полицията го бе обградила.", "date": "2019.02.18", "title": "Георги на 25 г. насече семейството си в Нови Искър"}
{"url": "http://clubz.bg/79624-eto_kak_e_protekyl_pazarlykyt_mejdu_gerb_i_dps_za_preferenciite", "text": "Унищожаването на преференциалния вот на евроизборите стана в края на миналата седмица с гласовете на ГЕРБ и ДПС. Още тогава се подразбра, че между двете партии е имало някакъв вид договорка. В дните след това обаче се разбра и как точно е протекъл пазарлъкът. В събота пред Нова тв зам.-шефът на ГЕРБ и лидер на парламентарната група на партията Цветан Цветанов обясни, че денят е бил много тежък. Той припомни, че в началото нямало дори кворум, което наложило допълнителни консултации с \"Обединени патриоти\" и ДПС. Това призна Цветанов. Днес също пред Нова тв депутатът от ДПС Йордан Цонев даде повече информация. Според него думите, че от унищожаването на преференцията е зависела политическата стабилност, е \"трактовка на Цветан Цветанов\". Той каза още, че по време на консултациите е имало разговор за уседналостта, която бе запазена, но основната тема са били не преференциите, а машинното гласуване. Цонев заяви, че ДПС иска изцяло въвеждане на машинното гласуване, за да се елиминират манипулациите на секционните комисии. Цонев отрече разговорите да са били задкулисни и припомни, че те са станали пред всички журналисти в парламента. Той обаче потвърди тезата на ДПС, че няма смисъл от предсрочни избори, докато \"моделът на аритметичните мнозинства\" не се смени с \"модел на програмни мнозинства\". Програмно управление с ГЕРБ сега не стояло на дневен ред. Цонев заяви, че ДПС е очаквало подобна реакция заради промените в преференциалното гласуване. Той обаче допълни, че в Движението не са очаквали абсолютната нечувствителност на обществото за уседналостта, която според него лишава 2 млн. български граждани извън ЕС от правото на глас. Според Цонев преференциите не се махат, а стават по-справедливи. Но пропусна да спомене, че въпросният Исаев, който бе изключен от парламентарната група на ДПС заради това, че се е възползвал от преференциите, в момента винаги гласува заедно с ГЕРБ. Така - случайно или не - чрез Исаев ДПС осигури още един твърд глас на мнозинството на ГЕРБ и \"Обединени патриоти\", което е доста крехко и се състои от 122 депутати при необходими 121. И допълни, че петият в листата със 7500 преференциални гласа, \"качен върху 150-те хиляди, които припознават бранда\", ще се възползва.", "date": "2019.02.18", "title": "Ето как е протекъл пазарлъкът между ГЕРБ и ДПС за преференциите"}
{"url": "http://clubz.bg/79632-rumen_petkov_v_bylgariq_nqma_selo_djon_ima_totleben_aksakov_i_gurko", "text": "В България няма село Джон, но има село Тотлебен, както и Аксаков и Гурко  . Това заяви лидерът на АБВ Румен Петков на научна конференция, посветена на 140-ата годишнина от подписването на Константинополския мирен договор, в която участва и руският посланик у нас Анатолий Макаров. В България този договор е известен като Цариградски, докато в Русия предпочитат да го наричат Константинополски. Той е подписан на 27 януари (8 февруари) 1879 г. и възстановява мирните отношения между Руската империя и Османската империя. С него се потвърджават условията на Санстефанския предварителен договор и измененията на Берлинския конгрес. Договорът натоварва Османската империя със задължението да плати военно обезщетение на Русия в размер над 802 милиона златни франка. Част от този дълг (125 милиона лв.) е опростена през април 1909 г. в замяна на съгласието на Турция да признае независимостта на България без териториални и финансови компенсации. Президентът от 2002 до 2012 г. Георги Първанов заяви, че не може в студената и в хибридната война първата жертва да бъде историята. Той припомни, че Руската империя по това време не е била образец на демократичност, все пак е дала на България една то най-модерните европейски конституции. Според него по време на Освобождението Русия е имала своите трудности в онзи период, но в името на идеала, заради чувството към българите и към славяните свободата е станала факт.  ", "date": "2019.02.18", "title": "Румен Петков: В България няма село Джон, има Тотлебен, Аксаков и Гурко"}
{"url": "http://clubz.bg/79615-zdraveto_na_skripal_se_vloshi_rusko_zname_se_vee_nad_solsbyri", "text": "Здравословното състояние на бившия полковник на руското Главно разузнавателно управление (ГРУ) Сергей Скрипал, преживял опит за отравяне през март миналата година, се е влошило. Това съобщи британският в. \"Сънди таймс\", цитиран от ТАСС. \n\tИзданието, което се позовава на добре информиран източник от разузнаването, пише, че във връзка с влошеното здраве на Скрипал лекарите оказват медицинска помощ в дома му, но уточнява, че състоянието му не е критично. Същият източник обаче даде да се разбере, че никой не може да прогнозира как ще се промени състоянието на бившия полковник от ГРУ, защото информациите за това какви могат да бъдат дългосрочните последици от отравяне с нервно-паралитично вещество са оскъдни. Цацаров: Великобритания разследва дали Гебрев е тровен с новичок или подобно Друг източник на вестника, който не е от специалните служби, а от лондонската полиция, припомня, че Скрипал, за разлика от дъщеря си Юлия, не е в разцвета на годините си и в такова здравословно състояние, че да може да понесе подобни отравяния. Юлия, по думите на втория източник, сега е в добро здраве. \n\tВ отговор на молба на ТАСС да коментира тази информация и да съобщи дали лондонската полиция е получила някаква информация за здравословното състояние на Скрипал говорител на Скотланд Ярд днес заяви: На 4 март 2018 година Сергей Скрипал, който в Русия е осъден за шпионаж в полза на Великобритания, и неговата дъщеря Юлия, според официален Лондон, са били отровени с вещество \"Новичок\" в град Солсбъри, припомня ТАСС. Само преди няколко дни се разбра, че третият участник в отравянето на Скрипал - агентът от ГРУ Денис Сергеев, с фалшиво име Федотов, е бил в България по същото време когато е бил отровен и оръжейния бизнесмен Гебрев. Ние казахме на британците за Гебрев, аз извиках US посланика за парите от Венецуела, твърди Борисов Голямо руско знаме бе окачено вчера на ремонтно скеле на катедралата в британския град Солсбъри, съобщи британската агенция Прес асосиейшън, предаде ДПА. Руското посолство в Лондон нарече окачването на знамето \"провокация\" и \"още един нескопосан опит да се свърже Русия с печалните събития, станали в Солсбъри през март миналата година, предаде ТАСС. \n\tЗнамето беше свалено вчера следобед.  \n\tБившият руски двоен агент Сергей Скрипал и дъщеря му Юлия едва оцеляха, след като бе направен опит да бъдат отровени с нервнопаралитично вещество в Солсбъри в началото на март 2018 година. Великобритания установи, че покушението е било извършено от агенти на руското военно разузнаване. Русия опроверга тези твърдения. \n\tДвамата заподозрени за нападението дадоха интервю за руската телевизия Ар Ти, в което казаха, че са били в Солсбъи просто като туристи, защото са искали да видят известната катедрала. Ние казахме на британците за Гебрев, аз извиках US посланика за парите от Венецуела, твърди Борисов", "date": "2019.02.18", "title": "Здравето на Скрипал се влоши, руско знаме се вее над Солсбъри"}
{"url": "http://clubz.bg/79617-shte_razsledvat_opit_za_prevrat_sreshtu_trymp", "text": "Сенаторът републиканец Линдзи Греъм обеща да бъдат разследвани твърдения, според които заместник-главният прокурор Род Розенстайн е говорил за отстраняване на Доналд Тръмп от президентския пост през 2017 г., съобщи ДПА. Бившият и.д. директор на ФБР Андрю Маккейб каза в интервю за същата телевизия, че Розенстайн е бил толкова разтревожен от решението на Тръмп да уволни директора на ФБР Джеймс Коми през май 2017 г., че е говорил за позоваване на 25-ата поправка на конституцията с цел отстраняване на Тръмп. \n\tСъгласно тази поправка, в случай на смърт или неспособност на президента да изпълнява задълженията си, те се поемат от вицепрезидента до края на мандата.", "date": "2019.02.18", "title": "Ще разследват опит за преврат срещу Тръмп"}
{"url": "http://clubz.bg/79622-maduro_goni_petima_evrodeputati_video", "text": "Венецуелският президент Николас Мадуро изгони тази нощ петима евродепутати, пристигнали за среща с опозиционния лидер Хуан Гуайдо. Новината съобщи оглавяващият делегацията испански депутат Естебан Гонсалес Понс – първи зам.-председател на парламентарната група на Европейската народна партия (ЕНП). Заедно с него са били сънародниците му Габриел Мато и Хосе Игнасио Салафранка, португалецът Паулу Ранжел и холандката Естер де Ланге. ЕП: Гуайдо е президент на Венецуела. Станишев се въздържа Делегацията е съставена от депутати от ЕНП. Още при междинното кацане в Доминиканската република те са били предупредени от посланиците на Испания и ЕС, че няма да бъдат допуснати във Венецуела. Когато кацнали в Каракас, местните власти им взели паспортите и не им позволили да стъпят на територията на страната. Изобщо не им дали обяснение защо ги гонят. Групата била принудена да се върне в Европа с полета на испанската авиокомпания „Иберия“, с който пристигнала. Европарламентът призна Хуан Гуайдо за временен президент на южноамериканската страна до провеждането на нови избори. Депутатите не признават Николас Мадуро, защото смятат, че е спечелил ан непрозрачен вот. Венецуелският външен министър Хорхе Ареаса оправда изгонването с това, че посещението на делегацията било със „заговорническа цел“.", "date": "2019.02.18", "title": "Мадуро гони петима евродепутати (ВИДЕО)"}
{"url": "http://clubz.bg/79618-smeshni_strashki", "text": "Не е вярно, че преференциалният вот е забранен. Има само една малка подробност и тя става ясна от следния анекдот. Трима студенти отиват на изпит. Най-големият връзкар от тях се явява първи, професорът го пита: През 1945 година над Нагасаки и Хирошима американците пускат две атомни бомби, има много жертви и…? „…разрушения“ – отговарят връзкарят. „Браво, колега, отличен.“ Сяда по-малкият връзкар. „През 1945 година над Нагасаки и Хирошима американците пускат две атомни бомби и…?“ „…има много жертви и разрушения“ – довършва изречението вторият. „Браво, колега, отличен!“ Сяда третият – никакъв връзкар. „Колега, някога някъде да е падало нещо?“ „Да, през 1945 година над Нагасаки и Хирошима американците пускат  две атомни бомби, има много жертви и разрушения.“ „Поименно, колега, поименно жертвите.“ С извинение за стария виц, но нищо не може по-добре да илюстрира ставащото напоследък в нашия политически живот от старите смешки. Всъщност не ни отнеха правото на демократични избиратели да разместваме предложенията в партийната бюлетина, само искат от нас да изброим жертвите на двете атомни бомби над Хирошима и Нагасаки и предпочетеният от нас кандидат ще се придвижи напред. Казано с езика на среднощно законотворчество, всеки може да се придвижи от дъното на листата до върха, ако има преференциални гласове, равни на националната изборна квота, някъде между стотина и стотина и двайсет-трийсет хиляди гласа. Което е толкова невъзможно, колкото изброяването на жертвите в Хирошима и Нагасаки. Затова ще бъдат отново избрани онези, които партиите са наредили начело. А както знаем, листите се подреждат не по компетентност и почтеност, а по преданост и благонадеждност. Така фактът, че ние избираме, автоматично става преувеличен – не избираме ние, а лидерите и най-тесните партийни кръжоци около тях. Ние сме статистите в театъра на изборите. Нужни сме им дотолкова, доколкото да легализираме техните партийни сметки и кроежи. \" \"", "date": "2019.02.18", "title": "Смешни страшки"}
{"url": "http://clubz.bg/79621-germaniq_skeptichna_kym_iskaneto_na_trymp_da_prieme_bojci_na_idil", "text": "Искането на американския президент Доналд Тръмп Европа да приеме обратно 800 бойци на групировката \"Ислямска държава\" (ИДИЛ) ще бъде изключително трудно за изпълнение. Това каза вчера германският външен министър Хайко Маас, цитиран от ДПА. Връщането им е възможно само , заяви Маас в ефира на телевизия А Ер Де. За тази цел властите се нуждаят от информация и от разследвания за извършени престъпления, каквито, по думите му, не могат да бъдат гарантирани. Тръмп зове Европа да приеме 800 бойци от \"Ислямска държава\". И да ги съди Тръмп поиска в събота европейците \"да приемат обратно над 800 бойци на ИДИЛ, които заловихме в Сирия и да ги дадат под съд\". Той заплаши, че в противен случай САЩ ще бъдат принудени да ги пуснат на свобода.", "date": "2019.02.18", "title": "Германия скептична към искането на Тръмп да приеме бойци на ИДИЛ"}
{"url": "http://clubz.bg/79616-merkel_i_pens_sblysyk_na_dva_svqta", "text": "Двамата гледат по съвършено различен начин на света: германската канцлерка Ангела Меркел и американският вицепрезидент Майк Пенс, които се срещнаха в рамките на Мюнхенската конференция по сигурността. Доналд Тръмп демонстративно стои настрана от тази най-важна международна конференция за сигурност и по този начин само подчертава своята позиция \"America first\". Меркел пък иска да спаси мултилатерализма, който обуславя света след края на Втората световна война и който, по ирония на съдбата, години наред бе налаган именно от САЩ. И точно сега от Америка дойде една новина, засягаща Германия. Дали това беше случайност? Така Ангела Меркел успя да назове най-пресния пример за отказа на САЩ от сътрудничество със своите партньори: американското министерство на търговията очевидно е стигнало до заключението, че германските автомобили представляват заплаха, поради което президентът Тръмп може да наложи нови мита върху вноса. Всъщност много от тези автомобили се произвеждат в дъщерните заводи на германските концерни в САЩ. Въпреки някои иронични забележки, Ангела Меркел произнесе една много сериозна реч. И тя звучеше като завещание. Канцлерката обобщи всички големи теми и актуални проблеми на днешния свят. От разпадащите се държави, през световната търговия до миграцията, от Русия, през Иран до Китай. Нейното решаващо послание гласи: Структурите са поставени под натиск, но ние не бива просто да ги разрушаваме. Тя не го каза директно, но косвено обвини именно Америка на Тръмп за разрушаването на структурите. А второто голямо послание на Меркел изглежда така: Трябва да разговаряме дори и с особено трудните партньори. И това се отнася най-вече до Русия. От геостратегическа гледна точка, Европа \"няма интерес да прекъсне всичките си отношения с Русия, въпреки всичките трудности\". В тази връзка канцлерката още въднъж се застъпи за оспорвания газопровод \"Северен поток-2\", по който трябва да тече руски природен газ през Балтийско море до Германия. Тъкмо този проект обаче означава за Майк Пенс опасна зависимост от Русия. Вицепрезидентът се представи изцяло като № 2 и в много от изреченията си споменаваше постоянно \"ръководството на президента Тръмп\". За разлика от Ангела Меркел, която се държа общо взето въздържано и дори призна някои грешки, Майк Пенс произнесе една похвална реч за постиженията на правителството на Доналд Тръмп във военно, политическо и икономическо отношение. Той говори за отново постигната сила на Америка и за борбата ѝ за свобода. Много често американският президент бил разбиран неправилно, заяви Пенс. Доналд Тръмп не искал да се отвръща от партньорите си. Той обаче изисквал нещо от тях. Но \"когато сме силни и единни, можем да постигнем всичко\", подчерта американският вицепрезидент. Очевидно Тръмп и Пенс имат ясна представа за това, което трябва да сторят съюзниците. Те трябва да увеличат разходите за отбрана - особено Германия, която Пенс не спомена изрично. Трябва да се откажат и от ядреното споразумение с Иран, защото \"Иран е най-големият поддръжник на държавния тероризъм в света\" и искал нов Холокост. Освен това съюзниците трябва да се откажат от \"Северен поток-2\" и да купуват американски втечнен газ. И не на последно място - те трябва да признаят задружно самопровъзгласилия се за президент на Венецуела Хуан Гуайдо. Меркел и Пенс имат различен поглед върху света. Поглед, който се обуславя от техните държави. От едната страна е правителствената ръководителка на подчертано цивилна средна сила, която разчита на уравновесяването на интересите. А от другата страна е вторият висш представител на една голяма военна и политическа сила, която се опитва да защити позициите си срещу старите врагове като Русия и новите парвенюта като Китай. Една сила, която обича да се вслушват в нея. Патос за свобода и сила при Майк Пенс. И внимателно посредничество при Меркел. Ангела Меркел е станала по-уверена в себе си. В заключение тя цитира републиканеца Линдзи Граам, който не успя да се пребори срещу Тръмп на вътрешнопартийните избори. \"Мултилатерализмът може и да е сложно нещо, но е по-добър от това да си седиш сам у дома\". Сигурно Пенс и Тръмп са се ядосали, че германската канцлерка цитира точно политик от Републиканската партия.", "date": "2019.02.18", "title": "Меркел и Пенс: сблъсък на два свята"}
{"url": "http://clubz.bg/79620-ubijstvoto_na_preferenciqta_izbora_na_peevski_za_shef_na_dans", "text": "Между убийството на преференцията и избора на Делян Пеевски за шеф на ДАНС може да се сложи знак за равенство. И в двата случая става въпрос за приемане на искания на ДПС, и в двата случая партийните лидери плашеха, че ако това не се случи, правителството пада. В отговор на последните изменения на Изборния кодекс \"Демократична България\" започва днес преговори с ДБГ и СДС за общо явяване на вота за Европейски парламент. Това заяви в сутрешния блок на бТВ евродепутатът Светослав Малинов (ДСБ).  ГЕРБ, ДПС и \"патриотите\" убиха преференцията при избори И направи паралел: Малинов визира признанието на Цветанов от ден по-рано, че ГЕРБ е възприела предложението за обезсилване на преференциите в името на оцеляването на правителството. Така на практика Цветанов призна, че крехкото мнозинство на ГЕРБ и \"Обединени патриоти\" се крепи на депутатите на Движението, които осигуряват кворума. Междувременно от БСП обявиха нов бойкот - народните й избраници няма да участват в заседанията на парламента. ВМРО ще брани преференцията - против \"послушковци\" в политиката Той открои още проблемни решения с измененията в ИК - това, че решенията на ЦИК след обжалване вече ще се вземат с обикновено мнозинство, а не с две трети, както бе досега. Както и това, че вече няма да могат да се обжалват пред ВАС всички решения на комисията. Така според Малинов управляващите се бетонирали в Централната избирателна комисия. Стефан Тафров спечели вътрешните електронни избори в \"Да, България\" На финала Малинов обяви, че от днес \"Демократична България\" (ДБ) започва преговори с партиите от демократичната общност за общо явяване на евровота - с обща листа. Това решение е в отговор на измененията в ИК. Малинов е фаворитът за водач на листата на ДСБ, а дипломатът Стефан Тафроф - на \"Да, България\". ВМРО ще брани преференцията - против \"послушковци\" в политиката Стефан Тафров спечели вътрешните електронни избори в \"Да, България\"", "date": "2019.02.18", "title": "Убийството на преференцията = избора на Пеевски за шеф на ДАНС"}
{"url": "http://clubz.bg/79619-zadyrjan_e_mladejyt_izdirvan_za_smyrt_sled_boj_v_kyustendil", "text": "Задържан е 19-годишният младеж, издирван за смъртта на 35-годишен мъж след масов бой в Кюстендил, съобщава бТВ. Алекс Анков е дошъл в полицията вчера около 23:30 ч вечерта с майка си и се е предал. При конфликт, възникнал вчера сутринта около 7,15 ч. пред заведение в центъра на Кюстендил,  . Участници в сбиването, в което са използвани ножове и остри предмети, са жители на Кюстендил, кюстендилското с. Слокощица и ромския квартал „Изток“. Според непотвърдена информация убитият мъж е българин, който е станал неволен очевидец на инцидента. Причина за смъртта на жертвата е прободна рана, каза окръжният прокурор Камелия Стефанова. Тя уточни, че останалите петима са закарани в болницата в Кюстендил. Един от ранените, който е бил с тежка черепно-мозъчна травма, е транспортиран в неврохирургията в „Пирогов“. Останалите са с по-леки порезни наранявания – в областта на гръдния кош и на ръцете. Случаят е битов, вследствие на изпито голямо количество алкохол, каза директорът на областната дирекция Елиан Стамболийски. В ромския квартал в Кюстендил и , но районът не е блокиран. Тази сутрин отново имаше мирен протест в града срещу насилието.  Продължава да има засилено полицейско присъствие.", "date": "2019.02.18", "title": "Задържан е младежът, издирван за смърт след бой в Кюстендил"}
