{"url": "http://clubz.bg/57058-5_godini_na_mars_prez_obektiva_na_kyuriositi_video", "text": "Преди дни марсоходът \"Кюриосити\" празнува своята пета година на Червената планета. На 5 август 2012 г той кацна на Марс и от тогава постоянно праща снимки, видео, данни от множеството си сензори, тестове на проби. В резултат на работата му бе потвърдена ключова теория - че някога Марс е имала условия за живот като вода, важни химични елементи и източници на енергия. \"Кюриосити\" откри пукнатини в калта на Марс Тази година се навършват и две десетилетия, от както НАСА се зае сериозно с изучаването на Червената планета. На 4 юли 1997 г мисията \"Патфайндър\" успешно спусна роботът \"Соджърнър\", а в следващите години бяха разположени осем други орбитални и самоходни апарата. Догодина пък започва мисията \"Инсайт\", която ще докара нов марсоход - Mars 2020 rover, наследник на \"Кюриосити\". Той ще търси следи от форми на живот в момента, и ще събира информация, нужна за бъдещо заселване на планетата.", "date": "2017.08.08", "title": "5 години на Марс през обектива на \"Кюриосити\" (ВИДЕО)"}
{"url": "http://clubz.bg/57036-amerikancite_mnogo_haresvat_bylgarite_i_bylgarite_ni_haresvat", "text": "Това заяви пред Нова тв Ерик Рубин, посланик на САЩ в България. Според него българите не трябва да се притесняват от новия президент Доналд Тръмп, защото и той, както неговите предшественици, подкрепя българската демокрация и икономика. По отношения на възможността за отпадане на лотарията за зелени карти Рубин припомни, че това е само законопроект, който тепърва ще се обсъжда в Конгреса. Рубин отказа коментар по същество относно намерението на банкера Цветан Василев да се възползва от закона \"Магнитски\". Но все пак допълни: Рубин обаче заяви, че през последните 25 години Америка е направила много, за да се подобри съдебната система в България. По повод бъдещото купуване на нови самолети от България той каза, че би си купил F-16. Той разказа за кампанията \"Кой ще промени България\", която се прави от американското посолство. Той заяви, че СССР е миналото и българите трябва да помнят това. И допълни, че ако зависи от него, визите за българи ще паднат веднага. Но изтъкна, че има закони, които регламентират това. И обясни, че най-важният критерий е процентът на отказите, който за българи е висок.", "date": "2017.08.08", "title": "\"Американците много харесват българите. И българите ни харесват\""}
{"url": "http://clubz.bg/57037-mesten_lider_na_gerb_si_napravi_chastna_detska_gradina_v_dyrjavnata", "text": "Родители от пернишкия кв. „Могиличе” се готвят за протест, след като единствената детска градина в квартала беше разделена на общинска и частна. Това е станало с решение на общинския съвет в миньорския град, което е в полза на фирмата на… председателя на групата на ГЕРБ и зам.-шеф на съвета Румяна Гьорева. В резултат в момента половината сграда - естествено \"герберската\", е реновирана, а другата се руши, съобщи бТВ. На 19 януари т.г. обаче местният парламент решил половината сграда да бъде дадена под наем. Получила я фирмата на , създадена две седмици по-рано. Директорът на общинската детска градина (подчинен на кмета Вяра Церовска, която също е от ГЕРБ) дала писмено съгласие за съжителството на двете заведения, без да се допита до родителите дали ще се създаде напрежение. „Изкарват нашите деца за 3 месеца от детската градина за ремонтни дейности, които не ни касаят”, оплака се Симона и допълни, че обещанията за смяна на дограмата и в общинската част останали неспазени. По същия начин стои и въпросът с останалите ремонти, които трябвало да се финансират с наема. Тя категорично отрече информациите, че частната детска градина е ремонтирана с общински пари и подчерта, че „ще се предприемат мерки и другата част да бъде така добре изглеждаща”. Не казва кога. По думите й там и до момента са правени ремонти. „Това е огледало на начина, по който ГЕРБ управлява Перник. Кой ще обясни на тези деца, че не могат да отидат в красивата част?”, попита пред бТВ Ралица Андреева от БСП, която е гласувала „въздържал се”. Румяна Гьорева отказа да застане пред камерата на телевизията с мотива, че не извършва нищо нередно. Тя заяви, че частната й детска градина е в помещения на общинската, които не се използват отдавна, и видя политически мотив в протеста. Гьорева вече си е качила в профила във фейсбук хвалебствена статия от местна медия как в града се отваря Първа частна детска градина. От сайта zapernik.com пък отбелязват, че това става само три месеца преди да влезе в сила държавното финансиране за частни детски градини. \"Става много яко. Депутатите гласуват закони в парламента в полза на общинските им съветници, които си отварят частни детски градини\", пише медията.", "date": "2017.08.08", "title": "Местен лидер на ГЕРБ си направи частна детска градина... в държавната"}
{"url": "http://clubz.bg/57041-prezidentyt_naloji_veto_na_zakona_za_okolnata_sreda", "text": "Президентът Румен Радев върна за ново обсъждане в Народното събрание разпоредбите за промените в Закона за опазване на околната среда. Това съобщиха от пресцентъра на президентството. Държавният глава налага вето на текстовете, с които се премахва втората съдебна инстанция при обжалване на административни актове във връзка с околната среда и биологичното разнообразие. Според президента, за да изпълни конституционното си задължение за осигуряване опазването на околната среда, държавата трябва да създава не само регулации за съхраняването и възпроизводството на околната среда, но и за ефективен контрол за тяхното прилагане. Такъв контрол се осъществява от административните съдилища, чиято правозащитна функция се реализира на две инстанции. Премахването на втората инстанция намалява интензитета на защитата, необходима за гарантиране на околната среда като конституционно призната ценност. Отпадането на втората съдебна инстанция е мотивирано със съкращаване на времето за реализирането на обекти с национално стратегическо значение. В мотивите за ветото обаче се изтъква, че екологичното законодателство е превантивно насочено, като целта му е да не настъпят непоправими екологични последици. Гаранция за това е и съществуващото двуинстанционно съдебно производство. Президентът Радев е уверен, че Народното събрание ще намери добрия баланс между приоритетното и своевременно изграждане на значими стратегически обекти и контрола за спазване на законността.", "date": "2017.08.08", "title": "Президентът наложи вето на закона за околната среда"}
{"url": "http://clubz.bg/57039-plevneliev_ne_moga_da_priema_cvetan_vasilev_za_jertva_neka_sasht_se_razrovqt_v_ktb", "text": "Ако имаме елементарната претенция да живеем в държава, която е издигнала справедливостта като приоритет, а не задкулисието, един управител на банка, от която са източени 3,9 млрд. лв., няма как да се прави на жертва. Това заяви президентът Росен Плевнелиев (2012 -2017 г.) в ефира на \"България он ер\".  Той коментира и опита на злополучния банкер да потърси закрила от САЩ по силата на т.нар. закон \"Магнитски\", който позволява на американското правителство да защитава хора по цял свят, станали жертва на репресии и нарушения на правата заради това, че са разкрили случаи на корупция по върховете. Цветан Василев търси закрила от САЩ по закона \"Магнитски\" Шансът Цветан Василев да попадне под закрилата на  „Магнитски” е почти нулев По повод настояването на над 20 екоорганизации президентът Румен Радев да наложи вето на промените в Закона за опазването на околната среда, който августовски разтресе обществеността, бившият държавен глава смята, че наследникът му е крайно пасивен с действията си и очевидно одобрява промените. Нено Димов отмени заповедта за Калиакра, която нарече „избухнала бомба“ С тях отпада касационният контрол върху решенията за приемане на оценка за въздействие върху околната среда за обекти от национално значение, обявени с решение на МС.  А по темата с подписания на 1 август Договор за добросъседство с Македония Плевнелиев заяви, че  . Шансът Цветан Василев да попадне под закрилата на  „Магнитски” е почти нулев Нено Димов отмени заповедта за Калиакра, която нарече „избухнала бомба“", "date": "2017.08.08", "title": "Плевнелиев: Не мога да приема Цветан Василев за жертва, нека САЩ се разровят в КТБ"}
{"url": "http://clubz.bg/57046-i_google_pixel_2_zarqzva_audiojaka", "text": "И новият флагман на Google - Pixel 2 - остава без 3,5-милиметров аудиожак, стана ясно от изтекли в мрежата снимки. Така бюджетният убиец на флагмани следва примера на iPhone, който остана без стандартния конектор при последния си модел. Добрата новина е, че това вероятно ще доведе до по-добра защита срещу вода - докато старият Pixel бе резистентен само срещу намокряне, Pixel 2 по всяка вероятност ще има рейтинг IP67, което означава, че може да понесе пълно потапяне във вода до 1 м дълбочина. Старият аудиожак прави водоизолацията далеч по-сложна. Другите промени са много, но не веднага видими - екранът остава същите 4,97 инча с 1920х1080 пиксела резолюция, четецът на пръстови отпечатъци е на същото място на гърба. Телефонът е може би малко по-малък, защото разполага с по-тънка рамка около дисплея и по-малък стъклен панел отзад. Оперативната памет става 4GB, а новият модел процесори на Qualcomm - Snapdragon 835 - ще предлага стандартните 4 мощни и 4 по-слаби ядра. Паметта ще е много - вече превръщащите се в стандарт 64GB. На снимките се виждат и стереоговорители отпред.  Очаква се Pixel 2 да излезе през октомври.", "date": "2017.08.08", "title": "И Google Pixel 2 зарязва аудиожака"}
{"url": "http://clubz.bg/57044-trymp_s_nov_antirekord_dal_samo_edin_brifing_za_200_dni", "text": "Тръмп постави нов антирекорд в Белия дом. Този път по най-малко давани пресконференции през първите 200 дни, съобщи Си Ен Ен. Милиардерът се ограничи в срещите с журналисти до само една - на 16 февруари. Такова чудо не е било от над 60 години. Вероятно защото Доналд не обича журналистите.  Президентът не пести обиди по техен адрес, когато е засегнат в коментари. Неотдавна Тръмп нарече \"умопобъркана\" журналистката Мика Бжежински, дъщеря на починалия наскоро известен политолог Збигнев Бжежински, а колегата й Джо Скарбъро - \"психопат\". Според него Си Ен Ен е фабрика за \"фалшиви новини\". Той не отиде и на традиционния годишен прием за акредитираните към Белия дом репортери. Така Тръмп окачестви отразяването в медиите на неговите 100 дни. И заяви, че е много доволен, че е в Харисбърг на поне 100 мили далеч от Вашингтон, за да не е на безумно скучната галавечеря на кореспондентите. Освен обидите срещу журналистите на Тръмп не му върви и в намирането на човек за комуникациите в Белия дом. Говорителят му Шон Спайсър подаде оставка в деня, в който за началник на пиара бе назначен Антъни Скарамучи. Той пък веднага побърза да разчиства сметки с началника на канцеларията на Белия дом и нарече Прибъс \"ши..ан психопат\". Шефът на администрацията наистина бе изхвърлен от президентската резиденция и заменен с генерал. Но и самият Скарамучи изхвърча от постта едва на десетия ден. Тръмп: Голям, дебел провал на журналистите Изобщо пълен хаос цари в редиците на съветниците и приближените до Тръмп. Вероятно и затова последното проучване от тези дни за доверието към президента сочи пак антирекорд - най-ниско одобрение сред американците към държавен глава от Втората световна война насам. Едва 38 на сто одобряват работата на Донълд Тръмп, а 56% са недоволни от него. Речта на Мерил Стрийп: за Тръмп и разбитото сърце (ВИДЕО) А на въпрос дали считат Тръмп за честен и заслужаващ доверие човек от участниците в допитването 60 на сто отговарят с \"не\". 36 процента обаче дават положителен отговор. 30% са отбелязали, че \"абсолютно не вярват\" на съобщенията от Белия дом. Проучването е направено по поръчка на Си Ен Ен от социологическата агенция SSRS в периода от 3 до 6 август. Речта на Мерил Стрийп: за Тръмп и разбитото сърце (ВИДЕО)", "date": "2017.08.08", "title": "Тръмп с нов антирекорд - дал само един брифинг за 200 дни"}
{"url": "http://clubz.bg/57038-shtavite_i_skubete_beter_bashibozuk_koj_kakvoto_dokopa", "text": "Всеки път си мисля, че няма вече какво да ме изуми като наглост и всеки път като оптимиста си викам „може, може“... Местен лидер на ГЕРБ си направи частна детска градина... в държавната Понеже НС приело точно сега   че държавата започва да налива пари и в частните детски градини, тя – шефката на ГЕРБ-Перник, си направила такава. Ама понеже строежите скъпи и разрешителните, абе – знаете каква бумащина е в цялата държава, за улеснение си я направила в общинската. Публикувам снимката на сайта „За Перник“ - която сякаш казва всичко за ГЕРБ и има ли стопански живот отвъд тях. Ясно се вижда докъде е минала баданарката на политическата арогантност и откъде надясно са останали едни голи прешлени на обезкостеното държавно... Как пък им е оставила локомотивчето на тия малки сополанковци великодушната герберка! Не, това не е политически коментар, камо ли пък „бесепарски“ или какъвто там ще кажете. Разликата между четирибуквената групировка на Бойко Борисов и останалите е, че ония, които често му се смеят, че бил алитерат, стоят отстрани и завистливо цъкат с език. Ако имаха мегдан, същото щяха да правят, вервайте ми. Това лесно се доказва, когато триумвиратът от “тримата шишковци“ прояви интерес към някоя персона или организация и им подхвърли ъгъл от своето коматче  - колко бързо се преориентират. За едни   говоря... Но да оставим това сега. Който каквото може - влачи: от милионите на НДК за европредседателството, друг – суджук и пастърма, който може – терени край Калиакра  \n\tДето вика един приятел свещеник – катафалка с теглич няма. Как спите? К'во е съвестта ти да ти казва, че макар да се казваш Петър или Живко, или Румяна (в конкретния случай), крадеш от народа си така, както турчинът не го е щавил. к толкова - до кокал. Няма как да е било инак – честно. Имало е някакви рамки и репери за законност и дори, като са съдели българин, демек от раята, е трябвало да има друг българин в съдебното жури. Макар че вече не знам това добре ли е за съдения.", "date": "2017.08.08", "title": "Щавите и скубете бетер башибозук - кой каквото докопа"}
{"url": "http://clubz.bg/57035-evgeniq_baneva_majbasi_mercedesi_elementarizirane_na_situaciqta", "text": "Това заяви пред Нова тв Евгения Банева. Тя и съпругът й Николай Банев са собственици на \"Полимери\" Девня и вчера бяха критикувани от премиера Бойко Борисов. Борисов: Разни с мерцедеси \"Майбах\" ни дават оценки Банева прехвърли изцяло отговорността за състоянието на предприятието на съда и синдика. Тя припомни, че семейството й не е в управлението на предприятието от края на 2012 г., когато то е обявено в несъстоятелност заради задължение от 33 хил. лв. Според нея \"гнилите ябълки\" в Окръжния съд в Бургас са напрвили така, че \"Полимери\" от предприятие с над 200 млн. лв. активи се е превърнало в \"лунен пейзаж\". Банева посочи името на съдия Цвета Павлова. И допълни, че отпадъкът е купен заедно с всички активи и това е записано в договора за приватизация. И допълни, че е внесен оздравителен план. Според нея синдиците имат огромна власт и не носят никаква отговорност.", "date": "2017.08.08", "title": "Евгения Банева: Майбаси, мерцедеси - елементаризиране на ситуацията"}
{"url": "http://clubz.bg/57040-sasht_gotvqt_udari_sreshtu_daesh_na_filipinite_video", "text": "Пентагонът обсъжда план, който да позволи на американската армия да нанася въздушни удари срещу \"Даеш\" на Филипините, съобщи телевизия Ен Би Си, като цитира два източника от отбранителното ведомство. Военните могат да получат разрешението за атаки като част от колективна самоотбрана. Ударите вероятно ще бъдат извършвани от дронове. \"Даеш\" е смятана за заплаха за съседните на Филипините държави в региона. Нейната база в Югоизточна Азия е на южните острови на най-голямата християнска държава на континента. Наземната офанзива срещу джихадистите ще продължава да се води единствено от филипинската армия. Матриархът Фархана сее ужас във Филипините     В действителност САЩ имат малобройно военно присъствие на Филипините. Това е подразделението за съвместни специални операции \"Тризъбец\". Същевременно вчера в Манила бе американският държавен секретар Рекс Тилърсън. Той обяви, че САЩ помагат на Филипините с разузнаване в борбата срещу \"Даеш\". Сред тях са предоставени наскоро два самолета \"Чесна\" и два дрона, с помощта на които да бъде събрана повече информация и с нейна помощ да бъдат водени битки. Филипинският президент Дутерте: Разделяме се със Съединените щати \"Амнести интернешънъл\" и \"Хюмън райтс уоч\" обвиняват филипинския президент Родриго Дутерте в над 1400 убийства по времето, когато е бил кмет на град Давао. Според ООН тогава той не е правил нищо, за да спре екзекуциите. Дутерте отрича да е свързан с убийствата, но ги подкрепя. Той обаче твърди, че лично е убил няколко заподозрени престъпници. Но говорителят му окачестви това изказване като преувеличено. Филипинският лидер на няколко пъти се изказа срещу САЩ. Той нарече президента Барак Обама \"кучи син\" и му каза \"да върви по дяволите\". А през есента на 2016 г. обяви, че Филипините се разделят със САЩ и се преориентират към Китай. Филипинският президент Дутерте: Разделяме се със Съединените щати", "date": "2017.08.08", "title": "САЩ готвят удари срещу \"Даеш\" на Филипините (ВИДЕО)"}
{"url": "http://clubz.bg/57043-star_boepripas_zapushi_stolichniq_bul_al_malinov", "text": "На бул. „Александър Малинов” при магазин „Хит” движението се извършва временно по старото трасе, съобщават от пресцентъра на Столичната община. Причината е отстраняване на боеприпас. От МВР лаконично съобщиха, че е подаден сигнал за открита граната в тревните площи пред магазин в „Младост 3\". Сигналът е подаден малко след 10 часа. Около 11,20 ч. от пресцентъра на вътрешното министерство поясниха, че случаят е приключен. По подадения сигнал на място е бил изпратен полицейски екип, който е отцепил района. Пристигналите служители на  експерти ще установяват нейния вид и произход. По случая е образувано досъдебно производство, работата по което продължава. Движението е нормализирано.", "date": "2017.08.08", "title": "Стар боеприпас запуши столичния бул. \"Ал. Малинов\" "}
{"url": "http://clubz.bg/57042-real_madrid_i_manchestyr_yunajted_v_bitka_za_superkupata", "text": "Тази вечер от 21:45 часа \"Реал\" (Мадрид) и \"Манчестър Юнайтед\" излизат един срещу друг в мач за Суперкупата на Европа. \"Белите\" са носители на трофея в Шампионската лига, а \"червените дяволи\" триумфираха в Лига Европа. Двубоят е на стадион \"Филип II\" в македонската столица Скопие и ще се предава пряко по bTV Action. По-рано това лято двата съперника играха приятелски мач в САЩ, където \"Юнайтед\" спечели с дузпи след 1:1 в редовното време. Сега обаче срещата има съвсем друг характер, пък и по време на срещата на американска земя мадридчани бяха в началото на подготовката си. Зинедин Зидан взе с отбора в Скопие и Кристиано Роналдо, въпреки че мегазвездата тренира едва от няколко дни. Не е голям шансът № 7 да се появи на терена дори като резерва. Грандовете пристигнаха вчера в Скопие, където температурата е около 40 градуса, тренираха и направиха интересни изявления. Капитанът на \"лос меренгес\" Серхио Рамос не пропусна да \"клъвне\" бившия си треньор Жозе Моуриньо като заяви, че португалецът не е успял в \"Реал\", тъй като не е разбрал начина, по който вървят нещата в Кралския клуб. Моуриньо пък разбуни духовете с думите, че ще се бори за подписа на Гарет Бейл - един от асовете на \"Реал\", стига уелсецът да е за продан. \"Манчестър Юнайтед\" не може да разчита на наказаните Ерик Баи и Фил Джоунс, а също така на контузените Маркос Рохо, Люк Шоу и Ашли Йънг. В лагера на мадридчани пък се очаква да липсва единствено Роналдо. \"Белите\" са спечелили три пъти Суперкупата, но отстъпват на \"Барселона\" и \"Милан\", които имат по 5 отличия. Все пак \"Реал\" може да стане първият клуб, грабнал трофея в две поредни години. Така както вече стори с Шампионската лига. \"Юнайтед\" е само с една купа от три мача за Суперкупата. В Скопие мерките за сигурност са засилени. Двата отбора ще се радват на подкрепата предимно на свои фенове от региона - бивша Югославия, България, Румъния, Гърция, Турция и т.н. Родните фенклубове на колосите ще бъдат представени подобаващо на стадион \"Филип II\".", "date": "2017.08.08", "title": "\"Реал\" (Мадрид) и \"Манчестър Юнайтед\" в битка за Суперкупата"}
{"url": "http://clubz.bg/57045-trite_lyji_v_skandala_kaliakra", "text": "Европа забранила на българските собственици в района на Калиакра да разорават, залесяват, да създават трайни насаждения, плодови и зеленчукови култури... Това са глупости. Но това е темата, която изкара на протест граждани от общините Каварна, Шабла и Балчик. Блокиран беше главният път от румънската граница към Варна. За всичко това са виновни зелените неправителствени организации, а пък тоталната забрана за земеделие в региона разчиства терена за проучвания за шистов газ... Това са още по-големи глупости, но това слушат българите - от медиите, от управляващите и от опозицията. Всъщност става дума за решение на Европейския съд заради нарушения на България. Става дума за ограничения в една сравнително малка зона и за конкретни нарушения на правото на Европейския съюз. Поредицата от фалшиви новини по темата обаче може да обслужи един или друг конюнктурен интерес, може да се използва за атака срещу един или друг конюнктурен противник. Но основният резултат от нея е доста по-значим – в главите на българите Европа се налага като нещо лошо и нахално, което забранява на хората какво ли не и от което имаме само вреда, а не ползи. А това просто не е вярно. Преди десетина години българското правителство е допуснало в защитени зони в района на Калиакра да се изградят различни обекти, а това е в нарушение на правилата на ЕС. После неправителствени организации завеждат дело в съда на ЕС и съдът осъжда България – нарушаваш правилата, получаваш присъда. След което започват преговори и България договаря с Европейската комисия \"да не бъдат премахвани изградените до момента вятърни генератори, голф игрище, къщи, хотели, вилни селища, инфраструктура в защитената зона\", но в замяна на това да наложи \"забрана за издаването на нови разрешения за всякакво строителство на територията\". Конкретната присъда е за реално съществуващи шест проекта за ветрогенератори и един за голф игрище. После Министерството на околната среда и водите издава въпросната заповед за забрана на строителство, както и за ограничения за земеделска дейност, но само в \"Комплекс Калиакра\" - малка зона от над 20 кв. км, повечето от които са държавна и общинска собственост. И поради това, че са специфичен вид степи, те на практика не се използват за земеделие – просто не раждат нищо. Съобщението на екоминистерството не е достатъчно конкретно и към него няма приложена карта. Новината заживява собствен живот под формата \"Забраняват земеделието в цяла Крайморска Добруджа\". Започват протести, блокират се пътища. И всичко изглежда оправдано – ако някой ти забрани да използваш земята си, разбира се, че ще протестираш. Да, ама не е така – никой не забранява нищо на собствениците в Крайморска Добруджа. Министерството на околната среда обаче не прави необходимото, за да изясни недоразумението. Или просто не иска. Втората фалшива новина се подема с удоволствие от най-големите медии – очертаването на картите на защитените зони по \"Натура 2000\" било направено от неправителствени зелени организации – значи те са виновни. Министърът на околната среда Нено Димов дава всичко от себе си да насочи гнева в тази посока – те са направили така, че да \"пазят пилците, а не поминъка на хората\". Както вече стана ясно, поминъкът на 99% от собствениците на земи не е засегнат по никакъв начин. Но това не попречи на министъра и на най-големите медии да говорят за противопоставяне между \"еколозите и хората\". Дори и нещо да не е било наред с очертаването на защитените зони, оттогава са минали десет години и всяко следващо правителство имаше възможност да реагира досега. Но не е реагирало. И в случая няма противопоставяне между \"хората и еколозите\", а има конкретно решение на съда на ЕС и конкретно действие на българското правителството. Всеки, който се чувства засегнат, може да си пита правителството – такава е зависимостта. Третата фалшива новина дойде от основната опозиционна партия - БСП, която обяви, че земеделието по цялото Северно Черноморие е забранено – да, точно това съобщи пресцентърът на партията. Това е лъжа. Но, използвайки своите кметове в региона, БСП яхна протестите и дори провидя умишлено превръщане на Крайморска Добруджа в \"самозалесяваща се гора\", за да се проправи път на проучванията за шистов газ. И това не е вярно. Създалото се напрежение накара премиера Борисов да нареди на екоминистъра Димов да спре изпълнението на въпросната заповед. Последният пък направо отмени тази заповед, с което отмени и забраната за издаване на разрешения за строеж. После се оказа, че терените в малката засегната територия са наистина само няколко и са собственост на близки точно до управляващите и точно до опозицията. За капак прокуратурата обяви, че ще разследва законността на отменената вече заповед на екоминистъра. Нищо не е наред в тази история и всяка следваща новина претендира да влезе в категорията \"фалшиви новини\". Така дойдоха съмненията, че напрежението е изкуствено създадено, за да получат отсрочка близките до управляващите и до опозицията бизнеси, които искат да строят в защитената зона; че министърът на околната среда просто дава простор на антилибералните си настроения и е решил да \"смачка\" зелените неправителствени организации; че за пореден път някой опитва да настройва българите срещу Европа. А това последното е най-сериозната последица от този скандал – България е част от Европейския съюз, за да спазва неговите правила и да ползва неговите облаги. Не може сам да предложиш на ЕС кои ще са защитените зони, да поемеш ангажимент да ги съхраняваш, след това да получаваш щедрите еврофондове и накрая да започнеш да мрънкаш, че това не те устройва. И понеже не върви да кажеш в прав текст, че европейският ред ти пречи, тогава започваш да настройваш хората срещу Европа.", "date": "2017.08.08", "title": "Трите лъжи в скандала \"Калиакра\""}
{"url": "http://clubz.bg/57049-proces_v_rusiq_za_razhishtenie_na_sredstva_za_%E2%80%9Espektakyl_kojto_ne_e_bil_igran%E2%80%9C", "text": "Отнет бе задграничният паспорт на Кирил Серебренников, режисьора на сваления преди премиерата спектакъл „Нуреев“ в Болшой театър и художествен ръководител на московския „Гогол център“, разкрива самият Серебренников пред „Зюддойче цайтунг“, цитиран от Лента.ру. Той е привлечен като свидетел по дело срещу бившия директор (в периода 2013-2015) на „Гогол център“ Алексей Малобродски. На въпрос доколко е застрашен лично той от ситуацията с наказателното преследване на бивши сътрудници на театъра режисьорът отвръща, че в настоящия момент той е просто свидетел. На 23 май 2017 г. правоохранителните органи провеждат обиск в апартамента на Серебренников и в „Гогол център“ като част от разследване на „разхищение в особено големи размери“. Съобщава се, че са причинени щети на стойност над 200 млн. рубли (около 2,8 млн. евро). Прокуратурата обявява, че Серебренников е свидетел по делото, а Малобродски и няколко работещи в „Седмо студио“ са обвинени в разхищение на държавни средства, получени за популяризирането на съвременно изкуство и театрални спектакли, между които и „Сън в лятна нощ“ по Шекспир. По твърденията на следствието този спектакъл не е бил игран – въпреки че през 2013 г. постановката е част от репертоара на „Гогол център“. Пред „Зюддойче цайтунг“ режисьорът сравни съдебния процес с роман на Кафка. Адвокатът на режисьора Александър Карабанов заяви пред информационната агенция Национална служба новости (НСН), че такива действия на правоохранителните органи свидетелстват, че и режисьорът може да бъде съден по нашумялото дело „Седмо студио“ за разхищение на 200 милиона рубли, а не просто да бъде привлечен като свидетел. През август 2012 г. Кирил Серебренников е назначен от културния отдел на московското кметство за художествен ръководител на Московския драматичен театър „Н. В. Голол“. Скоро след назначаването си Серебренников обявява преобразуването на театъра в „Гогол център“ с три актьорски трупи, програма за проказване на филми, концерти, лекции и открити дискусии. „Гогол център“ е открит на 2 февруари 2013 г.", "date": "2017.08.08", "title": "Процес в Русия за разхищение на средства за „спектакъл, който не е бил игран“"}
{"url": "http://clubz.bg/57050-mvnr_pasportite_da_vajat_10_godini", "text": "Паспортите да се издават за срок от 10 години. Това предлага вицепремиерът и външен министър Екатерина Захариева с промени в Закона за българските документи за самоличност, съобщиха от МВнР. В момента паспортите важат 5 години. При извършено преди няколко години сравнително проучване в ЕС беше установено, че България е от малкото държави, при които паспортът е с толкова кратка валидност. Същевременно срокът на валидност на личната карта, която също дава право на пътуване в чужбина, включително извън ЕС, е 10 години. Удължаването на този срок би облекчило много българските граждани, включително тези, получаващи чужди визи с 10-годишна валидност. В момента паспортите с изтекъл срок, но с валидни визи, трябва да се носят заедно с новия паспорт при влизане в съответната държава, което е по-неудобно.  Предвидено е изменението да влезе в сила от 1.01.2020 г., тъй като е необходимо да се предприемат действия по промяна на технологията на издаване. Български лични документи ще може да се вадят в чужбина само с едно посещение в консулска служба. Гражданите могат да изберат дали да посетят наше задгранично представителство при заявяването на документа или при получаването. Българите, които подадат лично заявление за нов документ в консулство, ще може да получат готовия си паспорт или лична карта на домашния си адрес по куриер. До момента това не беше възможно, а най-бързата услуга, която можеше да получат сънародниците ни, е срещу заплащане документите им да пристигнат в консулската служба по DHL, откъдето да ги получат отново лично. С измененията в Закона за българските лични документи се дава и втора възможност – нашите сънародници да подадат заявление онлайн, като удостоверят самоличността си със сканирано копие на свой стар документ вместо с електронен подпис. В този случай обаче гражданинът трябва да посети лично съответното консулство, за да получи новия си документ. Двойно ще бъдат намалени максималните срокове за издаване на документи, заявени в чужбина. Обикновената услуга, която до момента отнемаше 90 дни, ще се извършва за 45 дни. При бърза поръчка чакането ще е 30 дни, а не 60, както бе досега. Вицепремиерът Захариева ще инициира промени, според които таксата за издаване на временен паспорт ще се понижи от 67 на 50 евро. Таксата за свидетелство за съдимост ще бъде 10, а не 20 евро. Ще бъдат въведени ПОС терминали в посолствата и ще бъде сложен край на плащането на консулски услуги с държавни таксови марки.", "date": "2017.08.08", "title": "МВнР: Паспортите да важат 10 години"}
{"url": "http://clubz.bg/57048-elektricheska_kola_za_5000_dolara_samo_v_kitaj_i_ot_djeneryl_motors", "text": "В партньорство с китайски фирми \"Дженеръл моторс\" започва да продава електромобил за около 5300 долара в Китай тази седмица. Миниколата Baojun E100 е подобна на популярните Smart-ове, но по-малка и далеч по-евтина. Разстоянието между предните и задните гуми е едва 160 см. Колата има електродвигател с 39 конски сили, може да вдигне до 100 км/ч. Батериите пък издържат близо 160 км пробег с пълно зареждане. Причината за много ниската цена, която все още не е изчислена прецизно, е не само в бюджетните решения, а и местните облекчения. В Китай както държавата, така и местните общини финансират хората, които искат да минат на изцяло електрически автомобил, и налагат много по-скромни данъци. Макар да е двуместна, E100 има някои неочаквани екстри - вграден Wi-Fi, система за музика и забавления със 7-инчов дисплей, сензори за паркинг и други модерни функции за безопасност. По-скъпи модели ще имат тъчпад и отваряне на вратата без ключ. Baojun е местна компания, създадена като съвместен проект от \"Дженеръл моторс\" и концерните SAIC и Wuling. В момента е 8-а по популярност в Китай. E100 е първата им електрическа кола. До момента над 5000 души са се регистрирали за купуването на първите 200 единици, още 500 ще бъдат готови през тази седмица.", "date": "2017.08.08", "title": "Електрическа кола за 5000 долара? Само в Китай и от \"Дженеръл моторс\""}
{"url": "http://clubz.bg/57055-dyrjavata_otnema_ot_amerikanec_imoti_u_nas_za_nad_2_mln_lv", "text": "Върховният касационен съд потвърди като последна инстанция решение на Софийския апелативен съд, който потвърждава иск на Комисията за отнемане на незаконно придобито имущество (КОНПИ). С него от американския гражданин   в полза на държавата се отнема собственост на стойност 2 074 328 лв., съобщават от съда. Борисов прави български вариант на румънския антикорупционен модел Това са 5 жилищни недвижими имота в центъра на София, автомобил и суми, преминали по банкови сметки. Процедурата срещу американския гражданин е по реда на отменения Закон за отнемане в полза на държавата на имущество, придобито от престъпна дейност (ЗОПДИППД). Тя е стартирана след чуждестранна присъда, която има съответствие по българския Наказателен кодекс, попадащо в обхвата на ЗОПДИППД, пишат още от съда. Лий Джеси Куинто е осъден на 240 месеца лишаване от свобода от областния съд в Маями, Флорида, за разпространение на кокаин, като присъдата му е потвърдена от Апелативния съд на САЩ. Бъдещето на КОНПИ, която редовно харчи на бюджета повече пари, отколкото вкарва в него, е сред жалоните в проекта за нов антикорупционен закон и мегаорган, който да обедини няколко структури и да го прилага.", "date": "2017.08.08", "title": "Държавата отнема от американец имоти у нас за над 2 млн. лв."}
{"url": "http://clubz.bg/57053-ministerstvoto_na_pravosydieto_s_oblekcheniq_pri_poluchavane_na_bylgarsko_grajdanstvo", "text": "От кандидатите за българско гражданство да не се изисква  за разрешено постоянно или дългосрочно пребиваване в Република България, както и документ,  Това предвиждат промени, предложени от Министерство на правосъдието, касаещи прилагането на Закона за българското гражданство, които днес бяха публикувани за обществено обсъждане. В случай, че  на кандидата е извършена с български гражданин у нас, кандидатът няма да представя и документ, удостоверяващ промяната на имената. С предложените промени се цели облекчаване на административната тежест чрез намаляване на изискваните документи от кандидатите в производството за промяна на българското гражданство и  От ведомството на Цецка Цачева казват, че целят оптимизиране на производството за промяна на българското гражданство чрез създаването на условия за спазване на законоустановените срокове. Предвидено е още да отпадне изискването кандидатите   когато бракът е сключен с български гражданин на територията на Република България. От правосъдното ведомство обещават редица служебни проверки за обстоятелства, за които отпада изискването за представяне на документи: от дирекция „Българско гражданство“ в Национална база данни „Население“, поддържана от Министерството на регионалното развитие и благоустройството, както и в съответните бази данни, поддържани от дирекция „Миграция“ в МВР и от НАП. Създават се и нови правила за приемането и регистрирането на молбите на кандидатите, според които  . По този начин ще се преодолее необосновано отлагане на провеждането на интервюто, което към момента се насрочва за почти година след подаването на документите. Предвидено е неприключилите процедури по вече подадените и регистрирани молби и предложения, за които са насрочени дати и часове за интервю, да се довършват по досегашните условия и ред. Пълния текст на проекта за Наредбата за изменение и допълнение на Наредба № 1 от 1999 г. може да видите ", "date": "2017.08.08", "title": "Министерството на правосъдието с облекчения при получаване на българско гражданство"}
{"url": "http://clubz.bg/57052-phenqn_zaplashva_s_fizicheski_dejstviq_zaradi_sankciite", "text": "Северна Корея предупреди, че ще мобилизира всичките си ресурси за предприемане на \"физически действия\" в отговор на новите санкции на ООН., предаде Ройтерс. Официалното изявление е разпространено от севернокорейската информационна агенция КЦНА: В събота Съветът за сигурност на ООН единодушно прие резолюция, с която наложи нови санкции срещу Северна Корея заради проведените миналия месец изпитания на междуконтинентални балистични ракети. Резолюцията е осмата от 2006 г., когато страната осъществи първия си тест на ядрено оръжие. Новите санкции ще ограничат приходите от износа на страната с една трета и така ще ограничат възможностите й да финансира програмите си за въоръжаване, заявиха от Белия дом. Вчера Северна Корея заплаши САЩ с \"хиляди пъти по-голямо отмъщение\" за санкциите и заяви, че няма да се откаже от ядрената си програма. Северна Корея може да удари САЩ, признаха държавни служители Новите мерки целят да принудят режима в Пхенян да преговаря за прекратяване на ядрената си програма. Севернокорейският лидер Ким Чен Ун обаче многократно я определя като ключова за националната сигурност. Външният министър на КНДР И Йон Хо осъди санкциите на среща за сигурността на министрите от АСЕАН в Манила, на която присъства и държавният секретар на САЩ Рекс Тилърсън: В Манила Тилърсън заяви, че САЩ са отворени за диалог, но само след спиране на ядрените и ракетните програми, което КНДР очевидно отказва да направи: Санкциите, приети единодушно от Съвета за сигурност на ООН, трябва да ограничат приходите от износа на страната с близо 1 милиард долара годишно или една трета, твърдят американски държавни служители. Резолюцията забранява на страните членки на ООН да купуват въглища, желязо, желязна руда, олово, оловна руда и морски продукти. Някои страни няма да могат да приемат повече работници от Северна Корея и да създават общ бизнес със страната или отделни нейни граждани. Санкциите обаче не се отнасят към вноса на петрол, който е ключов за съществуването на режима в страната, нито износа на текстил за китайски компании, който е основно перо в износа на страната. Освен това севернокорейските граждани, които вече работят в съседни страни и изпращат пари в родината си, ще могат да останат на работните си места. Според ООН, КНДР използва тези средства за финансиране на ядрените и ракетните си програми. Пекин и Москва също подкрепиха резолюцията в Съвета за сигурност, но не е ясно дали ще ги прилагат в пълния им мащаб, коментират анализатори. Тяхната роля е ключова за постигането на целта на санкциите. Китай е най-големият търговски партньор на Северна Корея (с него страната осъществява 85% от търовията си) и не е склонен да понесе такъв икономически удар. Пекин беше изправен пред серия вторични санкции от страна на САЩ, които биха засегнали китайски банки и корпорации, които работят със Северна Корея.  Белият дом готви санкции срещу Китай заради Северна Корея Чрез подкрепата за резолюцията на ООН, Китай отложи налагането на американските ограничения: Северна Корея изстреля втора ракета за месец През юли Северна Корея проведе два успешни теста на междуконтинентални балистични ракети. Спорд специалисти ракетите могат да достигнат територията на САЩ. Тестовете провокираха консултации на американският президент Доналд Тръмп с южнокорейския му колега Мун Дже Ин, като двамата са се съгласили, че ядрената и ракетната програма на КНДР \"представляват сериозна и засилваща се директна заплаха\" и че трябва да наложат максимален натиск срещу режима в Пхенян. Белият дом готви санкции срещу Китай заради Северна Корея Северна Корея изстреля втора ракета за месец", "date": "2017.08.08", "title": "Пхенян заплашва с физически действия заради санкциите"}
{"url": "http://clubz.bg/57054-nov_rekord_na_ludogorec_prodade_kafu_za_7_mln_evro", "text": "\"Лудогорец\" направи рекорден за България трансфер, предаде радио \"Гонг\". Шампионите от Разград продадоха бразилеца Джонатан Кафу на френския \"Бордо\". Според непотвърдени сведения сумата, платена от \"жирондинците\", е 7 милиона евро. Ако това се окаже вярно, така \"Лудогорец\" ще счупи собствения си рекорд отпреди две години. Тогава тимът продаде бразилеца Жуниор Кайсара на германския \"Шалке 04\" за 4 милиона евро. Рекорд: Жуниор Кайсара за 6 милиона евро в \"Шалке 04\" Кафу отпътува за Бордо и трансферът ще бъде официализиран утре. \"Бордо\" завърши тази година на шесто място във френското първенство. Бил е 6 пъти шампион на страната си, за последно през 2009 г. За този отбор са играли цяла плеяда велики футболисти като Зинедин Зидан, Бишенте Лизаразу, Кристоф Дюгари (тримата са световни шампиони с Франция през 1998 г. и европейски през 2000 г.), Жоан Мику, Силвен Вилтор (еврошампиони от 2000 г.), Ален Жирес, Жан Тигана, Бернар Лакомб, Жан-Франсоа Домерг, Патрик Батистон (тези петима са европейски шампиони през 1984 г.), Мариус Трезор, Драган Пантелич, близнаците Златко и Зоран Вуйович, Дитер Мюлер и много други.", "date": "2017.08.08", "title": "Нов рекорд на \"Лудогорец\" - продаде Кафу за 7 млн. евро"}
{"url": "http://clubz.bg/57057-procedurata_po_otnemane_licenza_na_evn_e_prekratena", "text": "Kомисията за енергийно и водно регулиране (КЕВР) е прекратила процедурата за отнемане на лиценза на \"ЕВН България Електроснабдяване\" ЕАД, става ясно от съобщение в сайта на енергийния регулатор. Решението е взето на закрито заседание, проведено на 4 август. Пълният текст на решението ще бъде публикуван на интернет страницата на КЕВР след приключване на процедурата по установяване на наличие на защитена по закон информация, уточняват от регулатора. Процедурата по отнемане на лиценза бе заведена срещу трите електроразпределителни дружества преди 3 години. Мотивите на КЕВР тогава бяха, че те са си прихванали сумите, които им дължи Националната електрическа компания за зелената енергия, а това нарушава разпоредбите на Закона за енергетиката.  НЕК им дължеше близо 350 млн. лв., а задълженията към ЕВН бяха 216 млн. лв. ", "date": "2017.08.08", "title": "Процедурата по отнемане лиценза на ЕВН е прекратена"}
{"url": "http://clubz.bg/57056-germanski_ministyr_iska_obratno_parite_za_romite_ot_bylgariq_i_rumyniq", "text": "Европейският съюз трябва да вземе парите, които Румъния и България получават от Европейския социален фонд за ромите, и да ги прехвърли в Германия. Това смята Йоахим Щамп, министър по интеграцията на най-голямата федерална провинция в Германия - Северен Рейн-Вестфалия, съобщи британският в. \"Дейли Експрес\". Според него България и Румъния не използват адекватно милиардите, които получават от Европа за интеграция. За периода 2014-2020 за нас са отпуснати 7,1 млрд. евро, като 5 млрд. идват директно от Европейския социален фонд, твърди изданието. Румъния пък получава 22 млрд. евро. През предишния програмен период (2007-2013 г.) те не са ползвали дори една пета от предоставените средства. България - също. Важно е да се отбележи, че това са потенциални средства, които могат да бъдат усвоени при наличието на успешни проекти. Според него тези пари трябва да отидат в Рурската област, в източната част на неговата провинция. Тя е най-голямата градска зона в Германия и третата по големина в ЕС. В двата града има повече имигранти, отколкото в цяла Румъния и България.  ", "date": "2017.08.08", "title": "Германски министър иска обратно парите за ромите от България и Румъния"}
{"url": "http://clubz.bg/57047-pyrvi_proces_sreshtu_ministyr_zapochna_v_rusiq", "text": "Алексей Улюкаев - бившият руски министър на икономическото развитие, може да лежи 15 години в затвора, предаде Нюз.ру. Това е максималната присъда, която той може да получи, ако бъде признат за виновен. Днес започна процесът срещу Улюкаев. Изслушванията се провеждат в Замоскворецкия съд в Москва. Нощ, арест, министър – с всекиго във всеки миг може да се случи всичко Улюкаев е обвинен във вземане на подкуп в размер на 2 милиона долара. Той бе арестуван късно вечерта на 14 ноември, след като получил парите. Сумата била в замяна за дадена от Министерството на икономическото развитие положителна оценка, която позволила на контролираната от Кремъл петролна компания \"Роснефт\" да закупи държавния пакет акции на компанията \"Башнефт\". \"Роснефт\" плати за покупката 330 милиарда рубли, или 5 милиарда долара. В разследването участва и Федералната служба за сигурност (ФСБ). Парите били предадени на Улюкаев от нейни дегизирани агенти. Освен това Улюкаев е заплашен от глоба, по-голяма от 80 до 100 пъти от взетия подкуп. Това означава, че той ще трябва да плати между 160 милиона и 200 милиона долара. Експерт от Москва пред Клуб Z: Руските министри са \"разходен материал\" Министърът ще бъде лишен и от правото да заема определени длъжности в продължение на 15 години. Алексей Улюкаев е най-висшият държавен служител, арестуван в Русия след проваления опит за преврат срещу Михаил Горбачов на 19 август 1991 г. Той е и първият федерален министър, обвинен в престъпно деяние. Подозренията срещу него се появили през октомври 2016 г., след като от ФСБ подслушали няколко негови разговора по телефона. Тогава започнало и разработването му. Ако Улюкаев бъде осъден, той ще изтърпи наказанието си в трудова колония. На въпрос на журналисти на влизане в съдебната зала дали се признава за виновен, той отговори: Засега Улюкаев е под домашен арест. Експерт от Москва пред Клуб Z: Руските министри са \"разходен материал\"", "date": "2017.08.08", "title": "Първи процес срещу министър започна в Русия"}
{"url": "http://clubz.bg/57051-posledno_zapovedta_za_kaliakra_ne_e_otmenena_zasega", "text": "Вместо да се разплита, казусът „Калиакра“ става все по-сложен. Забраната за строежи в района около защитената местност, наложена от МОСВ, но уж отменена в събота по изричната заповед на премиера Бойко Борисов, всъщност не е отменена. Това стана ясно от изявление на екоминистъра Нено Димов след среща със заинтересованите страни в Министерския съвет днес.  Точните му думи бяха: На днешната среща е решено собствениците на имоти да бъдат компенсирани. Кога и как е въпрос на съгласуване с кадастралните карти.  Нареждането на министър-председателя за спирането на забраната за строежи дойде на фона на няколкодневни протести на жители на трите общини, които се обявиха против заповедта, подписана преди две седмици от екоминистъра. Според жителите на района така ще бъдат съсипани земеделието, туризмът и рибарството. Според вицепремиера Валери Симеонов тази реакция е била провокирана от   и всъщност забраната засяга изключително малка част от терените в района и риболовът по никакъв начин не ограничен.  Яйцата на грабливите птици се люпят при нас...Тъй рече Бойко Борисов за \"Калиакра\" Вчера  Върховната административна прокуратура обяви, че проверява заповедта на министъра на околната среда и водите Нено Димов за забрана за земеделска дейност на територията на защитена зона „Комплекс Калиакра”. \"Бомбата\" Калиакра - кой излъга хората? ВАП ще иска от министъра копия от административната преписка по издаване на посочената заповед и от документацията за защитена зона „Комплекс Калиакра“, в т.ч. и относно начина на създаването на картен материал и координатен регистър на границата на защитената зона. Тази сутрин президентът Румен Радев върна за ново обсъждане в Народното събрание разпоредбите от закона, с които се премахва втората съдебна инстанция при обжалване на административни актове във връзка с околната среда и биологичното разнообразие. През 2008 г. са заведени две дела срещу България. Сигналът е за 600 проекта - сред тях има къщи за гости, ниви, ветрогенератори и др. През 2013 г. ЕК даде страната ни на съд, а година по-късно бяхме осъдени. До края на септември трябва да е готов Планът за управление на екозоната. На кметовете на общините от района вече са изпратени картите за засегнатите имоти на частни собственици. На въпрос дали се предвижда премахване на незаконните обекти министър Димов отвърна, че  . Отново без конкретика. \"Бомбата\" Калиакра - кой излъга хората?", "date": "2017.08.08", "title": "Последно: Заповедта за Калиакра не е отменена. Засега"}
