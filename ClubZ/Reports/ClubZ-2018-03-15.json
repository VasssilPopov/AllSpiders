{"url": "http://clubz.bg/65456-pushachite_na_cigari_na_bulgartabak_veche_shte_kupuvat_rothmans", "text": "От началото на седмицата пушачите на шест доскорошни бранда на \"Булгартабак\" с пазарен дял от 6% получават предложение да изберат марка със същото съдържание на никотин и катран, но с бранда Rothmans, пише \" \". Причината е, че собственикът на марките – British American Tobacco (ВАТ), вече няма да произвежда ММ, GD Blue, Tresor Blue, Bulgartabac One, Victory Code и \"Средец\". Макар и да няма точен срок, същото се очаква да се случи и с най-популярните местни брандове Victory и Еva, макар да не е ясно дали първата марка ще се трансформира в Lucky Strike или отново в Rothmans. Така плавно фабриката в Благоевград ще загуби това производство, а цигарите ще се правят в някой от европейските заводи на ВАТ. \n\tПрез миналата пролет световният концерн ВАТ купи марките от свързания с депутата от ДПС Делян Пеевски цигарен холдинг \"Булгартабак\" и има правата да ги произвежда и разпространява на българския пазар, в Адриатическия регион и Русия. Миграцията на пушачите от марки на \"Булгартабак\" към традиционните бестселъри на ВАТ се очакваше още от миналата година. Според търговци на цигари продуктите ще се продават до изчерпване на количествата, а за пушачите дори има ново предложение от фамилията Rothmans, специално произведено за пушещите най-леки цигари. \n\tКлиентите на досегашните им марки имат и още един стимул да превключат на популярния бранд на ВАТ и той е цената – всички брандове от \"приемното семейство\", към които им предлагат да преминат, са с 10 стотинки по-евтини от досегашните. Последната впечатляваща миграция на българския пазар беше отново инспирирана от ВАТ през 2016 г. Тогава компанията реши да изтегли от пазара бранда си Viceroy и го замени с Rothmans. През същата година точно Rothmans беше препозициониран от средния в ниския ценови сегмент, вследствие на което марката увеличи значително пазарния си дял. В момента той е 7.7% и така тя се нарежда на пето място по пазарен дял в стойност в България. \n\tВ същото време брандът Rothmans e също на пето място по продажби в света според данни от цигарената индустрия за глобалния пазар през 2016 г. Според слуховете на пазара миграцията ще обхване и най-популярните брандове, които ВАТ придоби от \"Булгартабак\" - Victory и Еva, които през декември 2017 г. са съответно трети и четвърти по пазарен дял. Източници на \"Капитал\" отбелязаха, че ВАТ планира да замени Victory с популярния собствен бранд Lucky Strike, a Eva – с Vogue. От българския клон на ВАТ обаче отричат засега да имат такива намерения. \"Марките Victory и EVA са част от портфолиото на компанията, като ВАТ продължава да предлага тези продукти на българския пазар със същото високо качество, вкус и характеристики\", коментират от \"ВАТ България\".", "date": "2018.03.15", "title": "Пушачите на цигари на \"Булгартабак\" вече ще купуват Rothmans"}
{"url": "http://clubz.bg/65455-sasht_sankcioniraha_ruskite_slujbi", "text": "САЩ наложиха днес санкции срещу 19 руски граждани и 5 организации за намеса в президентските избори през 2016 г. и кибератаки, съобщиха от американското Министерство на финансите. Сред санкционираните са и руските служби за сигурност, предаде Ройтерс. Наказани са също олигархът Евгений Пригожин, известен като готвача на президента Владимир Путин, и ръководената от него \"Фабрика за тролове\", чието официално название е Агенция за интернет изследвания. Това става ясно от разпространения от американското ведомство  . И \"готвачът на Путин\" обвинен в намеса в изборите на САЩ Финансовият министър на САЩ Стив Мнучин заяви, че ще има допълнителни санкции срещу руски правителствени служители и олигарси \"за тяхната дестабилизираща дейност\". Той не съобщи срокова рамка за тези мерки, които според него ще затруднят достъпа на наказаните до американската финансова система. Американските разузнавателни агенции стигнаха до заключението, че Русия се е намесила в кандидат-президентската кампания през 2006 г. чрез хакерски атаки и пропаганда. Това бил опит да се наклонят везните в полза на Доналд Тръмп. Москва отрича да се е месила във вота. Сред новите санкционирани има руски граждани и организации, обвинени на 16 февруари от спецпрокурора Робърт Мълър в сговор за намеса в изборите. Според обвинението руснаци създали фалшиви профили, за да разпространяват разделящи и объркващи послания. Те пътували до САЩ, за да събират разузнавателни данни и организирали политически митинги, като се представяли за американци. Новите санкции са наложени и срещу руски разузнавателни агенции - Федералната служба за сигурност (ФСБ) и Главното разузнавателно управление (ГРУ). Санкционирани са и шестима души, действащи от името на ГРУ. Имало \"неоспорими доказателства\" за руска намеса в изборите в САЩ Днешните санкции блокират всички имоти на наказаните, които са субект на юридикцията на САЩ и забраняват на американските граждани да участват в транзакции с тях. От Министерството на финансите обявиха, че санкциите имат за цел и отблъскване на разрушителни кибератаки, включително с вируса NotPetya, нанесъл щети за милиарди долари в Европа, Азия и САЩ. Вашингтон и Лондон обвиниха за тези атаки руските военни. Поне от март 2016 г. покровителствани от руското правителство хакери  , твърдят от финансовото ведомство. Висш държавен представител каза в телефонен конферентен разговор с журналисти, че руснаци са проникнали в части от енергийния сектор на САЩ. И републиканците, и демократите в Конгреса, които почти единодушно приеха новия закон за санкциите срещу Русия през лятото, критикуваха Тръмп, че не е наказал Москва. През януари администрацията на президента не обяви санкции срещу Москва по новия закон. Републиканецът Ед Ройс - председател на комисията по външни работи в Камарата на представителите, приветства новите санкции като важна стъпка. И обеща, че оглавяваната от него комисия  . От Министерството на финансите обещаха, че ще продължат с натиска срещу Русия за продължаващите й опити да дестабилизира Украйна и окупацията на Крим, както и заради корупцията и нарушенията на човешките права. Имало \"неоспорими доказателства\" за руска намеса в изборите в САЩ", "date": "2018.03.15", "title": "САЩ санкционираха руските служби"}
{"url": "http://clubz.bg/65442-chovek_ot_ekipa_na_lyubo_penev_s_namek_za_cherno_toto_v_nacionalniq", "text": "Николай Илиев, вторият човек в щаба на Любослав Пенев, отправи намек за поредица от мачове на националния отбор, решени със симулативна игра за определен резултат (или както е модерно да се казва \"черно тото\") на пресконференция. Според Илиев това са поне 4 двубоя, два от които прочутите поражения с 0:4 от Дания и 2:7 от \"световната сила\" Япония на турнира \"Кирин къп\" през юни 2016 г. И един приятелски двубой с Естония (2:2), в който бяха отсъдени четири дузпи. Пенев и част от щаба му дадоха брифинг, на който отново отправиха остри обвинения към управата на БФС, зададоха риторични въпроси и поискаха оставката на министъра на младежта и спорта Красен Кралев. Заведено е дело за легитимността на конгреса от 16 февруари в Софийски градски съд, също така е сезирана Софийска градска прокуратура, предадени са куп документи с нередности, според Пенев и компания. Както е известно, Борислав Михайлов спечели с огромно мнозинство. Борислав Михайлов преизбран с огромно мнозинство Заедно с Пенев и Илиев беше Атанас Стоилов от аматьорския \"Искър\" (Герман), а с делото се е заела адвокат Емилия Живкова, която се представи като бивш служител от отдел \"Финансово разузнаване\" на ДАНС (от 2003-та до 2012 г.), а също така като член на американска професионална асоциация за разкриване на измами. Пенев беше упрекнат, че не е представил платформа на конгреса, но той е на друго мнение: пред медиите и на срещите си с футболни хора в предизборната обиколка е лансирал толкова идеи, колкото Михайлов и компания не са за 13 години. На свой ред той се надсмя на програмата на БФС за следващите 4 години, дадена на делегатите на форума под формата на луксозна книжка:  След това думата взе Николай Илиев и изнесе факти за злоупотреби на конгреса, събрани в 6 точки: 1. Щабът на Любо Пенев е установил 143 клубове-фантоми. Те са без дейност, но въпреки това са допуснати до конгреса. Тук попадат такива, които са изключени на миналия конгрес, други, които сега са приети и по устав нямат право на глас, но някои са го имали и т.н. и т.н. 2. Издавани са пълномощни на делегати, които нямат нищо общо с дадени клубове. Например - брата на жената на Йордан Лечков за сливенски клуб. Имало и друг подобен случай, свързан със Сливен и Лечков. 3. На конгреса можеше да се гласува с три бюлетини за кандидатите за президент - за Михайлов, Пенев и Ивайло Дражев. Делегатите са били инструктирани да се \"отчитат\" с останалите две бюлетини пред областните си и зонални шефове в структурата на БФС. Това не е ли контролиран вот, запита Илиев. 4. Бюлетините се слагали в прозрачни пликове. 5. Стаичките се пазели от охранители. 6. Недопускането на хора на Любослав Пенев в комисиите на конгреса. Любо Пенев се оттегли от конгреса: Не участвам в уредени мачове (СНИМКИ) Николай Илиев продължи с това, че новият устав и изпълкома на БФС са гласувани от по-малко от 2/3 от делегатите. В залата останали към 200 души, а Атанас Фурнаджиев, водещ на конгреса и вицепрезидент на централата, преброил 315 души за 5 секунди. Тук бившият защитник иронизира с математически способности на един от шефовете на \"Мото-Пфое\". След нова някогашният №5 насочи \"огъня\" си към Красен Кралев, който е взел страна и продължавал открито да показва, че е зад Борислав Михайлов в медийни изяви след конгреса. Илиев лансира слуха, че Кралев се готвел да става президент на БФС в бъдеще. Също така БФС нарушил устава си с приемане на бюджет не за една, а за четири години. По отношение на конфликтите на интереси във футболната централа, Илиев спомена парите от програмата на спортното министерство за развитие на детско-юношеския футбол, насочени към хотели в Банско и Сливен, собственост на членове на Изпълкома на БФС. Илиев и Атанас Стоилов опровергаха шефове на аматьорски клубове, които дадоха пресконференция два дни по-рано - за клубовете фантоми. Стоилов посочи четири такива отбора, които, според него, нямат право на глас, тъй като не развиват дейност - не участват в първенства в системата на БФС. Това са \"Рудничар\" (Бяла вода), \"Кракра 1919\" и \"Миньор 1919\" от Перник, а също така \"Сарата\" (Долни Раковец).  Футболни хора от аматьорски клубове: Любо Пенев ни засегна Адвокат Живкова заяви, че при предишната си дейност към ДАНС е разследвала големи български клубове за пране на пари и други финансови злоупотреби. Но не пожела да разкрие до какво е стигнала. Тя не даде и подробности за иска към БФС за конгреса, като посъветва Пенев и компания отсега нататък да ограничат медийните си изяви и разкритията за избора и футболната власт. Точка на дългата пресконференция сложи Николай Илиев, който разкри, че е получил много интересен анонимен sms. Все пак научил, че съобщението е изпратено от човек с висока позиция в \"Левски\". Илиев не разкри съдържанието - обясни, че не иска да създава напрежение преди мача с ЦСКА-София. Но като мине дербито в неделя, обеща да огласи какво пише в sms-а. Любо Пенев се оттегли от конгреса: Не участвам в уредени мачове (СНИМКИ) Футболни хора от аматьорски клубове: Любо Пенев ни засегна", "date": "2018.03.15", "title": "Човек от екипа на Любо Пенев с намек за черно тото в националния"}
{"url": "http://clubz.bg/65451-kef_ti_za_poddyrjane_na_straha_kef_ti_za_reket_i_prinuda", "text": "Вчера на първо четене в правна комисия на парламента са били приети внесените от кабинета проекто-поправки в Наказателния кодекс, които представляват безпрецедентна заплаха за пазарната икономика и свободата на предприемачество в страната. Правителството иска да приравни изключително широк кръг лица от частния сектор към длъжностните лица по чл. 9З от НК и да третира техни стопански решения и действия като форма на корупция. На практика се криминализират основни елементи на гражданския оборот. В отрицателното си становище Адвокатурата пише: “предлаганите норми дават възможност за недопустима намеса на държавата в гражданския и търговски оборот, след като всяко неизпълнение на договорно задължение, може да доведе до ангажиране на наказателна отговорност”. Самото лансиране от правителството на тези законодателни предложения е атентат срещу бизнеса и инвестициите. С тези монстрьозни дивотии днешното управление влиза в открита война с пазарната икономика, правата на собственост и договаряне, със законността и свободата изобщо. Виждаме основния механизъм на авторитарна репресия в действие: превърни всички в нарушители и си избирай кого да мачкаш. Кеф ти за прекършване на несъгласните, кеф ти за поддържане на страха, кеф ти за рекет и принуда. И, разбира се, основен инструмент ще бъде цацаратурата. След две години бездействие, управляващите се сетиха за препоръките от Европейския анализ на прокуратурата, но не за да я реформират. С тези предложения на корумпираната, тежко криминализирана прокуратура, се дава чудовищен обем власт и възможност за “щавене”, рекет и рейдърство. Никога от 89 г насам тя не е имала подобни възможности. Когато си подавах оставката като министър и от трибуната на парламента предупредих, че ни водят към прокурорска република, не съм си и помислял, че може да се стигне до нещо подобно. На пръв поглед, истеричната необходимост да се имитират “мерки за борба с корупцията”, без при това да се засяга и на косъм реалния корупционен модел на управление, заедно с бедствената безпросветност по върховете на Министерството на правосъдието и в парламента, водят до подобни дивашки извращения. Реално обаче, това е израз на дълбоката същност на настоящото управление и на неговата устойчива тенденция към все по-голяма авторитарност и преяждане с власт. Да си припомним: този парламент е заченат от волята да няма реална съдебна реформа, да не се пипа прокуратурата и властта на Пеевски. В самото начало, правителството отрече приватизацията и от тогава предприе опити за национализация в обем без паралел след периода на установяване на комунистическия режим у нас и дори обяви, че ще промени конституцията, за да подложи приватизацията на наказателна ревизия с обратна сила. Все в този дух, по предложение на Пеевски и с гласовете на ГЕРБ, бяха създадени възможности с обратно действие за отмяна на широк кръг сделки. Бяха приети и лансираните от Цацаров вредни и противоправови изменения в НПК. Тоталитарна диващина Изграждат се извънредни институции-бухалки в лицето на спец-прокуратурата и новия мега (анти)корупционен орган. Заедно с това, управлението ежедневно използва всички възможности да атакува основни свободи и демократични гаранции: рекетират се и се подлагат на рейдърство и натиск малки и големи бизнеси; атакуват се яростно опозиционните издания и се задушават дори просто неутрални медии като БНТ, репресират се хора за изяви в социалните медии; в същото време, на пропагандната машина на режима постоянно се вливат нови ресурси и влияние; независимостта на регулаторите се задушава и се назначават откровени изпълнители на поръчки; контролни и правоохранителни органи се превръщат в бухалки; постижения като интернет-гласуването нагло се премахват, а въвеждането на електронно управление се минира и отлага.... изброяването може да продължи. Докато се мляска с Юнкер, Меркел и Жозеф Дол, Борисов старателно прокарва интересите на Путин и Ердоган и се опира на тяхното развихряне, за да си развърже ръцете за установяване на един все по-авторитарен режим у нас. Този курс се реализира от неразчленимо срастналите се ГЕРБ и ДПС и с подкрепата на имитиращата опозиция БСП. Въпросните законодателни предложения са нова стъпка именно по този път. Тежко мафиотизираната ни политическа класа изоставя преструвките на демокрация и се връща при корените си: практиките на авторитарния режим и неговите криминални репресивни методи. Заедно с другите партии от демократичната общност работим за създаване на политически съюз, който да се противопостави на надигащия се авторитаризъм и да създаде управленска алтернатива, която е в състояние да гарантира свободата и развитието на държавата. Сега наша основна мисия става да спрем тези предложения с всички демократични средства и да заставим правителството да ги оттегли без вскакви уговорки. Заедно с партьорите ни от демократичната общност обсъждаме и ще предприемем конкретни действия за тази цел. Обръщам се към българския бизнес и всеки, който цени гражданската си независимост: днес това е фронтовата линия на свободата и ние трябва да обединим сили за отбраната ѝ! Или заедно ще спрем пълзящия авторитаризъм, или ще изгубим демократична България.", "date": "2018.03.15", "title": "Кеф ти за поддържане на страха, кеф ти за рекет и принуда"}
{"url": "http://clubz.bg/65448-napylno_opravdaha_gen_shivikov_po_afganistanskoto_delo", "text": "Софийският военен съд изцяло оневини на първа инстанция о.р. бригаден генерал  , бивш командир на 61-ва Стрямска бригада в Карлово, по така нареченото „афганистанско дело“. Решението най-вероятно ще бъде протестирано от прокуратурата на втора инстанция, предаде БНР. Генерал Шивиков отива на съд - не дал одеяла и якета на афганистанци Шивиков бе обвинен за присвояване на имущество за малко над 10 000 лв. през 2010 г., когато бе командир на българския контингент в Афганистан. Според прокуратурата, която се стовари върху него в сложен момент, когато той намекваше за политическа кариера, той докарал в София и присвоил одеяла, якета, зимни комплекти, спортни екипи и др. Те били предназначени от ISAF като безвъзмездна помощ за \"печелене симпатиите\" на местното население. Вместо това от ведомството, подчинено на Цацаров, претендираха, че Шивиков наредил част от помощта да бъде върната в България с военен полет заедно със служебното имущество на армията. , каза още Димитър Шивиков.  На местния вот през 2015 г. ген. Шивиков се кандидатира за кмет на Карлово. Прокуратурата обяви, че го разследва именно тогава. Шивиков бе издигнат от инициативен комитет, но загуби изборите от кандидата на десницата и действащ градоначалник тогава д-р Емил Кабаиванов (бивш лидер на СДС - б.р.) През 2017 г. генералът първо бе представен като кандидат за депутат от БСП в Пловдив-област. В крайна сметка обаче Шивиков изпадна от листата на червените след решение на партийното ръководство. Публично обяснение така и не бе дадено от \"Позитано\" 20.", "date": "2018.03.15", "title": "Напълно оправдаха ген. Шивиков по \"афганистанското\" дело"}
{"url": "http://clubz.bg/65441-ministerstvoto_na_finansite_otchete_po_malko_zakysali_obshtini", "text": "Министерството на финансите отчете близо трикратно намаляване на общините със сериозни финансови проблеми у нас, както и намаляване на задълженията като цяло през настоящата 2018 г. Според анализа,   на МФ, общините с финансови проблеми през 2018 г. са 13 (4.9% от всички общини в страната) при 32, или 12.1% от всички общини, класирани като общини с финансови затруднения през 2017 г. 13-те общини са Симитли, Струмяни, Белоградчик, Грамада, Димово, Кочериново, Рила, Сапарева баня, Септември, Перник, Неделино, Чепеларе, Стамболово. Данните сочат, че в края на 2017 г. спрямо 2016 г. намалява броят на общините, отговарящи на условията за финансово оздравяване. Наблюдава се относително еднаква структура на разходите по икономически елементи, но има и тенденции за по-добро управление на бюджетните средства от страна на редица общини - повече на брой през 2017 г. спрямо 2016 г., констатира анализът. Общините, които през 2018 г. отпадат от списъка за финансово оздравяване, са 21 - МФ смята, че приетите от тях мерки и планове за оздравяване са довели до положителни резултати и подобряване на един или повече от показателите, въз основа на които се прави оценка на финансовото им състояние. Това са Созопол, Сунгурларе, Бяла, Брегово, Видин, Борован, Криводол, Мизия, Оряхово, Кърджали, Тетевен, Георги Дамяново, Белово, Велинград, Лесичево, Белене, Ветово, Сливен, Баните, Девин, Минерални бани. ГЕРБ срещу БСП: Половината общини имат финансови проблеми Общините, които попадат в списъка за финансово оздравяване през 2018 г., но не фигурират в списъка за 2017 г., са Грамада и Рила. Община Рила попада в списъка на общините, отговарящи на 3 или повече критерия за втори път, след като това се е случило и през 2016 г. Общините, които трайно попадат в списъка за финансово оздравяване през 2016 г., 2017 г. и през 2018 г., са 9 - Симитли, Струмяни, Димово, Сапарева баня, Септември, Перник, Неделино, Чепеларе и Стамболово. \n\tСредният дял на приходите в общите постъпления за страната се запазва относително непроменен - 38.39% спрямо 40.07% в края на 2016 г. Към края на 2017 г. общо 38 общини отчитат дял на приходите от общите постъпления, по-висок от средния за страната.  \n\tСредният за страната дял на покритие на разходите за местни дейности с приходи се повишава до 88.39 на сто спрямо 85.20% през 2016 г., като 49 общини постигат резултат над средното за страната (62 са били в края на 2016 г.). По отношение на бюджетното салдо спрямо общите постъпления по отчет - средното равнище за страната към края на 2017 г. е 3.85 на сто (при 4.24% в края на 2016 г.).  Вижте какво е финансовото състояние на общините Вижте какво е финансовото състояние на общините", "date": "2018.03.15", "title": "Министерството на финансите отчете по-малко закъсали общини"}
{"url": "http://clubz.bg/65454-agenciqta_po_hranite_ne_e_predupredila_es_za_uj_otkritiq_u_nas_ptichi_grip", "text": "Българската агенция за безопасност на храните (БАБХ) не е уведомила европейските власти за открит птичи грип след умъртвяването на над 100 екзотични птици миналия месец, пише  . \"Европейската комисия и държавите членки са уведомени на заседанието на Постоянния комитет по здравеопазване на растенията и животните и безопасността на храните и фуражите, провело се от 28 февруари до 1 март 2018 г. в Брюксел\", твърдят от БАБХ. За това обаче няма никакви документални доказателства. По закон Агенцията е длъжна да съобщи за случилото се на страните-членки на ЕС и Световната организация за здравеопазване на животните. В публикуваните от ЕК документи обаче има само регистрирания случай на птичи грип от област Добрич, не и софийския. От Mediapool са потърсили и Анка Падурару, говорителката на Комисията по въпросите за здравето и храните. Тя също е потвърдила, че последният случай, докладван от България, е от Добрич, не София. От това следва, че  . Според закона това трябва да се направи в срок от 24 часа след установяване на болестта. След като умъртви над 100 птици, БАБХ светкавично им откри птичи грип Както Клуб Z писа, на 20 декември от БАБХ задържали птиците близо до границата. РИОСВ-Монтана ги настанява със своя заповед в столичната зоологическа градина до изясняване на случая. Междувременно обаче БАБХ издава заповед за умъртвяването на птиците с мотива, че може да са заразени с птичи грип, но без да са взети проби. Директорът на зоопарка обжалва, като съдът уважава жалбата му и спира умъртвяването. Но късно - от БАБХ вече са иззели птиците преди излизането на съдебното решение и са ги пратили в газовите камери. Иначе те може да бъдат изведени от зоопарка само със заповед на този, който ги е настанил там - т.е. екоинспекцията в Монтана. БАБХ така и не обжалва съдебния акт, въпреки че оттам твърдяха обратното - което означава, че са съгласни с мотивите на съда. От неправителствената организация \"Четири лапи\" считат, че БАБХ не само е нарушила редица нормативни актове с действията си, но потенциално е изложила на риск здравето на хора и животни. Те са изпратили и запитване то отделните компетентни органи във всяка държава-членка на ЕС с въпрос дали са получили информация за случая. За момента отговор има само от Латвия - те не са информирани. От \"Четири лапи\" откриха   с настояване министърът на земеделието, храните и горите Румен Порожанов да освободи от поста му изпълнителния директор на БАБХ Дамян Илиев. Министерството е започнало проверка по случая, но не е ясно дали тя е приключила.", "date": "2018.03.15", "title": "Агенцията по храните не е предупредила ЕС за уж открития у нас птичи грип"}
{"url": "http://clubz.bg/65449-buzludja_e_sred_7_te_naj_zastrasheni_pametnika_v_evropa", "text": "\"Европа ностра\", водещата организация за опазване на културното наследство в Европа и Институтът на Европейската инвестиционна банка обявиха най-застрашените обекти в Европа за 2018 г., съобщава БТА. Това са следвизантийските църкви в Москополе и Виткук в Албания, историческият център на Виена в Австрия, паметникът Бузлуджа в България, манастирският комплекс Давид-Гареджа в Грузия, казиното Констанца в Румъния, гръцкото сиропиталище Принкипо на Принцовите острови в Турция и фабриката за лед Гримсби във Великобритания. Тези паметници на европейското културно наследство са в огромна опасност, някои поради изоставяне или неадекватно развитие, други поради липса на експертизи или ресурси. Чинията на Бузлуджа – по пътя на „1300 години България“? В следващите месеци експерти от \"Европа ностра\" и Института на Европейската инвестиционна банка, заедно с други партньори и номинаторите, ще посетят избраните 7 обекта и ще се срещнат с основните заинтересовани страни. Мултидисциплинарните екипи ще предоставят технически съвети, ще идентифицират възможните източници на финансиране и ще мобилизират широка подкрепа за запазването на тези забележителности. До края на годината специалистите ще формулират осъществими планове за действие за избраните обекти. Предишните списъци бяха публикувани през 2013 г., 2014 г. и 2016 г. БСП си иска паметника на Бузлуджа \"7-те най-застрашени\" за 2018 г. бяха избрани от Управителния съвет на Европа ностра измежду 12-те обекта, определени от екип специалисти по история, археология, архитектура, реставрация, проектно анализиране и финанси. Номинациите бяха направени от неправителствени организации или от държавни институции, формиращи част от европейската мрежа от членове и асоциирани организации на Европа ностра.  Програмата \"7-те най-застрашени\" е учредена през януари 2013 г. от Европа ностра с основен партньор Института на Европейската инвестиционна банка. Тя е вдъхновена от подобен успешен проект на американската организация \"Национално обединение за историческо съхранение\". \"7-те най-застрашени\" не е програма за финансиране. Паметникът Бузлуджа е номиниран за участие в програмата \"7-те най-застрашени\" от фондация \"Проект Бузлуджа\". През юли 2016 г. БСП обяви, че си иска паметника. Миналата година бе лансиран проект Бузлуджа да се превърне в печеливша туристическа атракция чрез 70-метров панорамен асансьор. Зад идеята за осъвременяването на проекта застанаха авторът на монумента арх. Георги Стоилов, кметът на община Казанлък, на чиято територия е паметника, Галина Стоянова и арх. Дора Иванова от фондация \"Проект Бузлуджа\". Всяка година на 30 юли БСП провежда традиционния си събор на върха. Паметникът - официално дом-паметник на БКП, е издигнат през 1981 г., но в последните десетилетия не се поддържа, руши се и вече е опасен за посещения. БСП си иска паметника на Бузлуджа", "date": "2018.03.15", "title": "Бузлуджа е сред 7-те най-застрашени паметника в Европа"}
{"url": "http://clubz.bg/65446-kzk_se_zastrahova_che_ne_proverqva_finansiraneto_na_ginka", "text": "Комисията за защита на конкуренцията (КЗК) съобщи на българската общественост, че е била уведомена за намерението на \"Инерком България\" да купи българския бизнес на ЧЕЗ. И побърза да се застрахова, че не е в нейните правомощия да проверява произхода на средствата, с които компанията, собственост на Гинка Върбакова, смята да придобие най-голямото електроразпределително предприятие у нас.  \"Инерком\" уведоми КЗК за покупката на бизнеса на ЧЕЗ у нас Наред с това КЗК пояснява, че е извън нейните правомощия \"да извършва оценка за нищожността или унищожаемостта на договори по смисъла на чл. 26 и чл. 27 от Закона за задълженията и договорите\". В краткото си прессъобщение КЗК съобщава, че извършва анализ за въздействието на сделката върху съответния пазар/и като разглежда редица обстоятелства сред които положението на предприятията на съответния пазар преди и след концентрацията, тяхната икономическа сила, достъпа до снабдяването и до пазарите на съответните стоки и услуги, юридически или други препятствия за навлизане на нови участници на пазарите и др. Така оттук нататък ще очакваме решението на КЗК. Стандартният срок Комисията за защита на конкуренцията (КЗК) да се произнесе по сделката е 25 работни дни, като има възможност той да бъде удължен с 10 работни дни. Според председателя на съвета на директорите на \"Инерком-България\" Милена Стоева всяко искане на документи или допълнителна информация от страна на КЗК към \"Инерком\" като заявител ще удължи този срок с още от 10 до 14 дни. Стоева смята, че в случая не е приложима процедура за разширено проучване, ако това обаче се случи, процедурата от страна на КЗК може да бъде удължена и до три месеца. Договорка за ЧЕЗ: 34% за държавата, ако плати €300 милиона за арбитража Участието на българската държава в сделката за активите на ЧЕЗ в България не зависи от \"Инерком-България\", а изцяло от чешката компания ЧЕЗ, собственик на активите, каза още Стоева и финансовият консултант на \"Инерком\" Веселин Захариев пред журналисти в хотел \"Балкан\" в София. Двамата уточниха, че анализите на този вариант ще се правят от централата на чешката компания в Прага. Продължават и преговорите за финансиране на сделката. \"Структурирането на финансиране ще бъде напълно стандартно за международни сделки - част от него ще бъде от собствен капитал, а другата част ще бъде от банки. В момента се водят преговори за съотношението\", посочи Захариев. По думите му шумът, който се е вдигал, не помага. Договорка за ЧЕЗ: 34% за държавата, ако плати €300 милиона за арбитража На въпрос, че от компанията на ЧЕЗ в Прага са заявили, че ще правят анализи за сделката, Стоева обясни, че до момента от \"Инерком\" са били фокусирани върху подготовка на уведомлението, което е било подадено вчера. \"Тепърва ще фокусираме нашите усилия върху подготовката на анализи, които са необходими да продължат преговорите с Прага\", добави Стоева. Според Веселин Захариев по-лесната хипотеза е от ЧЕЗ да не поискат участието на българската държава в сделката. Той изтъкна, че при това положение от \"Инерком\" не могат да сторят абсолютно нищо, защото договорът не може да бъде развален едностранно. \"Решението как ще продължи тази сделка зависи от продавача\", заявиха още представителите на \"Инерком\". Договорка за ЧЕЗ: 34% за държавата, ако плати €300 милиона за арбитража Договорка за ЧЕЗ: 34% за държавата, ако плати €300 милиона за арбитража", "date": "2018.03.15", "title": "КЗК се застрахова, че не проверява финансирането на Гинка"}
{"url": "http://clubz.bg/65444-nova_pesen_i_album_na_pyrl_djem_video", "text": "\"Пърл Джем\" потвърдиха, че първият им албум от почти 5 години насам е на път. Песен от него, наречена Can‘t Deny Me, беше издадена като изненада за активните членове на фен клуба на групата през уикенда, а сега вече е достъпна за всички онлайн и в дигиталните платформи, съобщи zrockradio.bg. \"Пърл Джем\" с кампания против свободното носене на оръжие Can‘t Deny Me е копродуцирана от групата и дългогодишния им партньор Brendan O‘Brien и записана в Сиатъл през февруари. Музиката е дело на Майк Маккрийди, a текстът – на Еди Ведър. Събраха се... \"Саундгардън\" и \"Пърл Джем\" (ВИДЕО) Басистът Джеф Еймънт и видеографът Кевин Шус са създали обложката на сингъла. Песента изглежда като пряка атака към президента Тръмп, макар името му да не се споменава никъде. \"Пърл Джем\" започват турнето си в Южна Америка в края на седмицата, но имат планирани концерти в Европа и Северна Америка през идните месеци. Последният студиен албум на бандата бе  от 2013 г. Събраха се... \"Саундгардън\" и \"Пърл Джем\" (ВИДЕО)", "date": "2018.03.15", "title": "Нова песен и албум на \"Пърл Джем\" (ВИДЕО)"}
{"url": "http://clubz.bg/65447-borisov_pred_kurc_turciq_e_stigala_do_avstriq_vladqla_ni_e_pet_veka", "text": "Премиерът Бойко Борисов направи кратка историческа ретроспекция на отношенията между Европа и Турция. Това стана по време на изявление след среща с австрийския канцлер Себастиан Курц. Справката бе в отговор на въпрос на австрийски журналист за мнението на Борисов за това трябва ли преговорите за членство на Турция в ЕС да продължат. Борисов припомни, че Османската империя е стигала до Виена, а България е била под нейната власт. И допълни: \"Нищо не променя историята, че сме клани. Но трябват нормални отношения с Турция и Русия\" Борисов е информирал Курц, че на срещата на 26 март във Варна между Реджеп Ердоган, Доналд Туск, Жан-Клод Юнкер и България има поставена една единствена цел - продължаване на действията по споразумението, \"за да може тези над 3 млн. мигранти да останат в Турция, за което да си платим, но да предпазим Европа от тази мигрантска вълна\". Няма държава в Европа, която е инвестирала толкова усилия по опазването на външните граници, каза от своя страна Курц. И продължи: Според Курц обаче е твърде рано да се говори за присъедняване на Турция към ЕС.", "date": "2018.03.15", "title": "Борисов пред Курц: Турция е стигала до Австрия, владяла ни е пет века"}
{"url": "http://clubz.bg/65440-radan_kynev_kym_simeonov_sorry_valeri_podaj_ostavka_i_ne_bydi_myure", "text": "Бившият председател на ДСБ Радан Кънев призова вицепремиера и съпредседател на \"Обединени патриоти\" Валери Симеонов да подаде оставка от Министерския съвет и да мине в опозиция в Народното събрание. Повод за това станаха позитивните оценки, които десни избиратели започнаха да дават на думите на Симеонов. Валери Симеонов: Русия иска да ни подчини и унижи Думите на вицепремиера обаче нямали никаква стойност на фона на Волен Сидеров, Красимир Каракачанов и Бойко Борисов. Валери Симеонов - единственият патриот в \"Обединени патриоти\" Накрая Радан Кънев коментира, че думите на Валери Симеонов са \"песен за ушите\", но те водят до едно-единствено възможно действие: \"Оставка от МС и опозиция в НС. Всичко останало те поставя в ролята на мюре, което привлича вниманието, докато собствените ти ортаци ни грабят в съучастие с Кремълската мафия, срещу която говориш.\"     Валери Симеонов - единственият патриот в \"Обединени патриоти\"", "date": "2018.03.15", "title": "Радан Кънев към Симеонов: Sorry, Валери, подай оставка и не бъди мюре"}
{"url": "http://clubz.bg/65445-atlanticheskiqt_syvet_sprete_remonta_na_mig_29_v_rusiq", "text": "Атлантическият съвет на България (АСБ) със загриженост следи предприетите от министъра на отбраната действия по ремонта и поддръжката на останалите в наследство самолети МиГ-29. От публикуваните на 07.03.2018 г. на портала за обществени поръчки на МО нови документи по процедурата за обществена поръчка: “Интегрирана логистична поддръжка на самолети МиГ-29 – рамково споразумение” става ясно, че МО се готви да плати на Руската самолетостроителна компания “МИГ” (РСК „МиГ“) между около 41.1 млн. лв. и 81.5 млн. лв. без ДДС за ремонт и поддръжка на 15 самолета за 4 години. Тази процедура беше открита с решение на министъра на отбраната №129 /06.12.2017 г., но беше обжалвана. От публикувания пакет с документи е видно, че на 15 и 16 февруари са проведени преговори с РСК „МиГ“. Въз основа на тях със свое решение №28/06.03.2018 г. министърът на отбраната окончателно определя като изпълнител РСК „МиГ“. Решението подлежи на обжалване в десетдневен срок. Важно е да се уточни, че с решението си от 06.03.2018 г. министърът на отбраната на практика открива нова процедура, отделна от тази, който е обжалвана от м. декември 2017 г. Решено: РСК-МиГ ще ремонтира съветските ни изтребители Нашата тревога значително нараства при един по-внимателен експертен прочит на споразумението и съпътстващите го документи, особено предвид следните договорености: Проектът на Рамковото споразумение (РС) предвижда заплащане на такса за интегрирана логистична поддръжка (ИЛП) от 6 250 Евро за един летателен час, т.е. над 9 милиона за 1450 часа, и почти двойна такса над тези часове. От текста се разбира, че огромната такса за пролетян час се заплаща единствено за проверка и калибриране на контролно-измервателна апаратура, свързана с експлоатацията на самолетите (т.2.3.1.6 от проекта на РС). Всички останали дейности, посочени в т. 2.3 от проекта на РС като включени в тази цена, се дублират с посочените в т. 2.4, които се задължаваме да плащаме допълнително по цени, определени от РСК „МиГ“. Прави впечатление, че комисията е променила т. 2.3.2.1 от предложения в изискванията проект на РС, озаглавена „Планови и непланови доставки на резервни части от комплектацията на самолета и консумативи“, на „Доставка на резервни части и консумативи“. Изглежда това е направено с цел отпадане възможността в цената за един летателен час да попаднат агрегатите с ограничен ресурс, което очевидно е в изгода на РСК „МиГ“. Налага се изводът, че МО се задължава да заплати на РСК „МиГ“ милиони евро за нищо, а допълнително ще заплати други милиони за изпълнение на необходимите дейности за поддръжка на летателната годност на самолетите. КЗК отвори вратата на РСК \"МиГ\" за изтребителите, чака се съдът Проектът на РС оставя на РСК „МиГ“ да определя какви ще са сроковете за изпълнение на дейностите по договорите, независимо от приоритетите на МО. Недоговарянето на лимитиращи максимални срокове за изпълнение на договорите, особено на този за възстановяване на летателната годност на 12 бойни и 3 учебно-бойни самолета, позволява на руската страна да манипулира в свой интерес същите и от там да влияе директно върху процента изправни самолети. Не се договаря цена на възстановяване на летателната годност на 15-те самолета при положение, че комисия на РСК „МиГ“ е извършила предварителна оценка на тяхното състояние. В същото време са поискани единични цени за извършване на основен ремонт и увеличаване на назначения срок на служба на агрегати, за извършване на контролно-възстановителни работи и за доставка на резервни части и консумативи за 2018 г. (Приложения №№ 14, 15, 16 и 17 от Изискванията на възложителя), които не са отразени в проекта на РС. Това ще даде възможност на РСК „МиГ“ да променя предложените цени, позовавайки се на обстоятелства извън контрола на МО. Не се предвиждат неустойки при неизпълнение на основното задължение на РСК „МиГ“ за осигуряване на минимално 1450 ч. нальот на година при 66,6% изправна техника. Нещо повече, проектът на РС не предвижда начин за действие, ако не бъде осигурен такъв нальот. Това е изключително в интерес на фирмата и ще й позволи да претендира незаслужено плащане при по-малък нальот. Тези и други противоречиви клаузи правят рамковото споразумение неработещо и неизбежно ще доведат до неговото прекратяване след сериозна загуба на финансови средства и без да бъде постигнат желаният резултат. Освен това, много от текстовете и промените в хода на процедурата оставят сериозни съмнения за уговорки между двете страни. Министърът на отбраната е представител на коалиционния партньор на ГЕРБ, но отговорност за осъществяване на отбранителната политика носи Министерският съвет. Призоваваме министър-председателят г-н Бойко Борисов да намери начин да осъществи своите управленски функции по отношение на състоянието и модернизацията на Българската армия. Заслужава да се отбележи с особено внимание и фактът, че предвижданата обща стойност на договорите, които ще бъдат сключвани в изпълнение на рамковото споразумение, няма да надвишава сумата от около 41.1 млн. лв. без ДДС (т. 8.7). Съгласно чл. 26, ал. 31а от Закона за отбраната и въоръжените сили обаче министърът на отбраната утвърждава програма и/или проекти за инвестиционни разходи за придобиване и/или модернизация на въоръжение, техника и оборудване за нуждите на въоръжените сили, когато стойността на всеки от проектите не надвишава 50 млн. лв. По този начин към момента министърът на отбраната, без да се налага да иска одобрението и на Министерския съвет (такова е необходимо, ако стойността е над 50 млн. лв.), разполага с пълната свобода да сключи договора. Вероятно това е и причината цялата стойност на договорите да бъде разделена на две части – минимална и максимална. Минималната дава възможност на министъра на отбраната да действа по свое усмотрение и воден от собствената си преценка. АСБ следи със засилена тревога реваншистката и провокативна политика на Кремъл, който води хибридна война срещу НАТО и ЕС, включително и против България. В стратегическите си документи Москва вече фактически обяви НАТО за неприятел. Провокациите на руските ВВС в близост до въздушното ни пространство от години водят до изчерпване на ограничения ресурс на наличните в момента изтребители. Да продължаваме да ремонтираме оръжието си в Русия при това положение е неразумно и опасно за националната ни сигурност. Нови до 81 млн. лв. за руснаците за ремонт на изтребителите МиГ-29 Припомняме и възникналите съмненията за летателната безопасност, предизвикани от доставения непълен комплект документи по предишния ремонт на МиГ-29 (за над 70 млн.лв.), което предизвика напрежение сред пилотите ни през октомври 2017 г. Българските управляващи трябва добре да си дават сметка за всичко това, особено в настоящия контекст на агресивна политика на Кремъл срещу НАТО и ЕС. За съжаление, Кремъл с реваншистката си политика днес става все по-ненадежден партньор на международната сцена и се утвърждава като сериозен фактор на нестабилност в Европа, особено по източните граници на ЕС и НАТО. В този контекст няма никакви разумни основания да се очаква, че Москва може да бъде лоялен и надежден партньор и по отношение на каквито и да е бизнес отношения във военнопромишлената сфера. Още по-малко в поддръжката на критично важна военна техника на България, използвана за изпълнение на съюзните й ангажименти в НАТО. АСБ настоява за незабавно прекратяване на процедурата по сключване на това рамково споразумение с Русия! Призоваваме да се търсят спешно възможности ремонтът и поддръжката на минимално необходим брой самолети МиГ-29 да бъдат направени от държава, която е съюзник в НАТО или заявила желание за членство в Алианса и разполагаща с необходимите възможности за това. Поради ненадеждността в перспектива на самолетите МиГ-29, АСБ настоява за възможно най-бързо стартиране на процедурата по придобиване на нов тип оперативно съвместим с НАТО боен самолет. АСБ счита, че паралелно с въвеждането на въоръжение на новия самолет трябва да се пристъпи към освобождаване от самолетите МиГ-29 така, че да не се допуска паралелното им използване с новите изтребители. За старите МиГ-29 следва да се търси най-добрата пазарна реализация. АСБ настоява също и за разширяване на възможностите за осъществяване на съвместна охрана със съюзни държави на българското въздушно пространство в рамките на Интегрираната система за противовъздушна и противоракетна отбрана на НАТО. АСБ следи внимателно и ще продължи да подкрепя със своята експертиза всички институционални намерения и действия по укрепването на отбранителния потенциал, ролята и авторитета на страната ни в НАТО и в Европейската отбрана. КЗК отвори вратата на РСК \"МиГ\" за изтребителите, чака се съдът Нови до 81 млн. лв. за руснаците за ремонт на изтребителите МиГ-29", "date": "2018.03.15", "title": "Атлантическият съвет: Спрете ремонта на МиГ-29 в Русия"}
{"url": "http://clubz.bg/65434-boris_djonsyn_shte_pognem_korumpiranite_priqteli_na_putin", "text": "Британският министър на външните работи Борис Джонсън намекна, че корумпирани руснаци, които дължат богатството си на връзки с руския президент Владимир Путин, може да бъдат взети на прицел от британска полиция и британските правоналагащи органи като част от мерки в отговор на атаката с нервнопаралитично вещество срещу бившия руски шпионин Сергей Скрипал, предаде Ройтерс. Вчера британският премиер Тереза Мей обяви редица незабавни мерки срещу Русия, в това число изгонването на 23-ма руски дипломати, заради атаката с нервнопаралитичния агент \"Новичок\" срещу Скрипал и дъщеря му Юлия в английския град Солсбъри на 4 март. Великобритания гони 23-ма руски дипломати заради инцидента със Скрипал Москва отрича да има нещо общо с нападението. В интервю за радио Би Би Си Джонсън каза, че хората биха искали да видят как полицията и правоналагащите органи се заемат с много богати хора, директно свързани с Владимир Путин и чието състояние може да бъде приписано на тяхната връзка с Путин. Според Джонсън хората биха искали да видят, че полицията е способна да издава заповед за проверка на произхода на състоянието на тези хора и да ги изправя пред правосъдието за техни действия, свързани с корупция в особено големи размери. Дипломат номер 1 изтъкна също, че Великобритания ще предостави образец от нервнопаралитичния агент, с който е отровен Скрипал, на Организацията за забрана на химическото оръжие, за да го анализира и да направи заключения. Според Джонсън нападението срещу бившия шпионин е \"начинът на Русия да каже\": Министърът допълни: Според британския дипломат има доказателства, че Русия стои зад атаката. Според него руснаците искат да отрекат, че стоят зад отравянето, но същевременно искат светът да знае, че те са зад него. Още 21 руски предатели за \"отстрелване\" в Англия Стилистиката на руската реакция на британското искане за обяснения във връзка с инцидента напрактика демонстрира участието на Москва. Той нарече опита за убийство \"акт на сплашване от страна на Русия\". По този начин те показват на всички, които решат да се разделят с тяхната ценностна система, че ще последва отмъщение. Джонсън обвини Русия, че е поела по реваншистки път, защото се чувствала подценявана след падането на Берлинската стена и разпадането на СССР, съобщава БТА. У хората почти не е останало съмнение, че това са типични действия на руската държава, допълва той, цитиран от ТАСС. САЩ: Русия е отговорна за химическата атака в Солсбъри За експулсирането на руските дипломати Джонсън каза, че тази мярка ще лиши Русия от разузнавателните й способности във Великобритания за десетилетия напред. Още 21 руски предатели за \"отстрелване\" в Англия САЩ: Русия е отговорна за химическата атака в Солсбъри", "date": "2018.03.15", "title": "Борис Джонсън: Ще погнем корумпираните приятели на Путин"}
{"url": "http://clubz.bg/65443-ako_fejsbuk_stane_skajnet_po_dobre", "text": "Когато става дума за технологии, рано или късно стигаме до \"Терминатора\". Да, филма на Джеймс Камерън.   Повечето от вас сигурно помнят батко Арни с готините цайси и коженото яке, сменящ пълнител след пълнител в опит да спаси човечеството. Но честно - освен това, \"Терминатор\" беше и комплексна научна фантастика. И може би филмът направи нещо добро - предупреди ни за изкуствения интелект (ИИ) със своя \"Скайнет\", който се \"събужда\", когато създателите му се опитват да го изключат. Изкуствения интелект възприема това като нападение, убива ги и решава, че следващата логична стъпка е да избие цялото човечество. Следва Денят на Страшния съд... или скучна сряда.  Нямаше да има толкова екшън обаче, ако \"Скайнет\" бе просто някакъв ИИ - например наблюдаващ комплекс за масово отглеждане на хамстери. Но не, става дума за глобална защитна система. Иначе казано - военен изкуствен интелект. Какво общо обаче има всичко това с \"Фейсбук\"? Все пак едва ли социалната мрежа ще прати от бъдещето австриец-културист с епичен акцент, за да убие детето, което ще срине сървърите на Зукърбърг с 15-секундно видео на котката си.  \"Фейсбук\" ще използва изкуствен интелект за борба с тероризма Социалната мрежа обаче разработва собствен изкуствен интелект и алгоритми, които могат да се превърнат в такъв.  Така че \"Фейсбук\" и \"Скайнет\" имат нещо общо, колкото и невероятно да звучи. Основните прилики са две - първо, те са глобални мрежи с потенциал за абсолютно влияние, и второ - създадени са от частни компании.  \"Фейсбук\" няма терминатори или оръжие, но е мрежа с глобално влияние, не по-малко от това на \"Скайнет\". Да, потребителите са \"само\" 2,2 млрд. души, не всички близо 7 милиарда, но имайки предвид отношенията между хората, на практика това е обхват върху цялото човечество.  И е напълно възможно той да се ползва от един единствен човек. Дори сега, теоритично.  \"Фейсбук\" е творение на Марк Зукърбург и видно е под контрола му. Той не е нито отчаяният пикльо от The Social Network, нито пък благожелателният и добродушен филантроп, за който ни се пробутва напоследък. В цялата си биография е доказал предимно, че е ловък бизнесмен.  Зукърбърг: Допуснах грешки и провал след провал Зукърбърг излъга света, когато обяви, че социалната му мрежа не би могла да повлияе на избори. А после все пак си призна. \"Фейсбук\" доскоро рекламираше конкретни политически кампании, спечелени благодарение на платформата им. Има данни, че мрежата е ползвана по този начин и че милиарди са налети в политическа реклама и промотиране на определени цели и идеи по света. И в ключови западни демокрации. Руска намеса на изборите в САЩ? Това е толкова лесно и евтино Това носи пари и укрепва бранда. Вярно, на хората, които ценят свободата си, не им допада идеята да бъдат манипулирани. Затова и от \"Фейсбук\" премахнаха всякакви похвали за успехите си в политическата реклама.  Политическата реклама в границите на страната е легална почти навсякъде. През границите обаче е нелегална навсякъде.  И е напълно възможно той да се ползва от един единствен човек. Дори сега, теоритично.  Фейсбук става предимно за приятели и близки Въпреки предупреждението на Джеймс Камерън със \"Скайнет\", всичко това поставя въпроса - няма ли да е по-добре социална мрежа №1 да бъде управлявана от независим изкуствен интелект? И изглежда отговорът е \"да\". Защото въпреки целта на създателите му - да правят пари, \"Фейсбук\" всъщност наистина е глобална мрежа за комуникация, сближаване и свързване на хората. С всички странични ефекти и последствия, които следват от това, разбира се. \"Скайнет\" решава да унищожава хората, защото унищожението е заложено в генезиса му - от хората.  Изкуственият интелект на \"Фейсбук\" би имал напълно различна реакция и разбиране за света. И ако те отговарят на базовите функции на социалните мрежи, ще е един по-добър стопанин от Зукърбърг или който и да е човек.  Разбира се, може 15 минути след като се \"събуди\", някой да пробва да му дръпне щепсела. И в двата случая на следващия ден ще имаме някакъв вид апокалипсис. --- Борислав Кръстев иска да направи технологиите разбираеми Зукърбърг: Допуснах грешки и провал след провал Руска намеса на изборите в САЩ? Това е толкова лесно и евтино Фейсбук става предимно за приятели и близки Борислав Кръстев иска да направи технологиите разбираеми", "date": "2018.03.15", "title": "Ако \"Фейсбук\" стане \"Скайнет\"... по-добре "}
{"url": "http://clubz.bg/65438-i_naj_skypiqt_grad_za_jiveene_e", "text": "Сингапур остава най-скъпият град в света за пета поредна година, следван от Париж и Цюрих. Това сочи класацията на \"Икономист интелиджънс юнит\" (Economist Intelligence Unit), цитирана от Франс прес. \n\tПроучването сравнява разходите за живот в даден град с разноските в Ню Йорк като база. Сингапур, азиатският финансов център, където притежаването на обикновен седан може да ти струва 76 000 долара, изпреварва световни столици в надпреварата за лидер на класацията въпреки голямата конкуренция от европейски градове. Известните със скъпотията си Токио и Ню Йорк дори не са влезли тази година в топ 10, където четвъртото място е заето от Хонконг, а петото от Осло. Сеул и Женева си делят шесто място, Копенхаген, Тел Авив и Сидни дооформят челната десетка. Като се изключат някои облекчения в домакинството в Сингапур, например домашните помощнички са евтини, бившата британска колония остава най-скъпото място на света за купуване и поддръжка на кола, посочва \"Икономист интелиджънс юнит\". Сингапур избегна масовите в Азия задръствания по пътищата, като контролира притежаването на автомобили чрез квотна система, според която купувачът трябва да заплати сертификат за притежаването на автомобила на стойност 30 500 долара - сума, която се прибавя към цената на превозното средство. Азиатските градове са най-скъпите за пазаруване на хранителни продукти, докато Европа е на първо място по цени за поддръжка на домакинството, лична хигиена, почивка и забавления, сочи проучването. Валутните колебания остават основната причина за промените в класацията, като по-слабият американски долар \"пречи\" на американските градове да влязат в първата десетка. Засегнатият от война Дамаск, Каракас - столицата на изпадналата в криза Венецуела, Лагос в Нигерия и пакистанският град Карачи са най-евтините градове според проучването. Букурещ и Делхи също попадат сред десетте най-евтини градове, се посочва на сайта на организацията.", "date": "2018.03.15", "title": "И най-скъпият град за живеене е..."}
{"url": "http://clubz.bg/65426-i_kamelot_na_varnenskiq_rok_fest_prez_avgust", "text": "Това написа Хеви Кметъл Цонко Цонев преди минути в профила си във фейсбук. Nightwish идва във Варна през август Пауър метълите от Флорида вече са идвали у нас - на рок феста в Каварна, преди той да отмре при новото общинско ръководство на града, и пожънаха огромен успех. Джон Лоутън напусна Каварна \"Камелот\" се истински ветерани, основани от Томас Йънгблъд през 1991 г. През април се очаква 12-ият им студиен албум The Shadow Theory. EЕто нещо от него:     По-интересно е, че с обявяването и на \"Апокалиптика\" преди дни, сега вече е изяснен окончателният \"фасон\" на фестивала на морския бряг във Варна: Джон Лоутън напусна Каварна", "date": "2018.03.15", "title": "И \"Камелот\" на варненския рок фест през август"}
{"url": "http://clubz.bg/65450-trymp_mej_makron_i_merkel_v_edinen_front_sreshtu_rusiq", "text": "Лидерите на САЩ, Великобританя, Германия и Франция излязоха със съвместно изявление, в което категорично осъдиха отравянето с нервнопаралитичен агент на бившия руски двоен шпионин Сергей Скрипал, съобщи в. \"Гардиън\". Нападението, извършено в английския град Солсбъри, е окачествено като \"покушение срещу суверенитета на Великобритания\". То е разпространено от \"Даунинг стрийт\" 10 в Лондон. Великобритания гони 23-ма руски дипломати заради инцидента със Скрипал И Русия ще гони британски дипломати Документът е подписан от президентите Доналд Тръмп на САЩ и Еманюел Макрон на Франция, британската премиерка Тереза Мей и германската канцлерка Ангела Меркел. Той е резултат от усилията на Лондон да привлече международна подкрепа за отговора си на отравянето на Скрипал и дъщеря му Юлия. Лидерите припомнят, че британски полицай също е пострадал и продължава да е в сериозно състояние и че животът на много невинни британци е заплашен. Малко преди това руският външен министър Сергей Лавров заяви, че се надява Скрипал да се оправи и да разкаже за инцидента, като така ще хвърли светлина върху него. Великобритания вчера изгони 23-ма руски дипломати и прекрати контактите на високо равнище с Москва заради инцидента. Днес Лавров обяви, че Москва предстои да направи същото. И Русия ще гони британски дипломати", "date": "2018.03.15", "title": "Тръмп, Мей, Макрон и Меркел в единен фронт срещу Русия"}
{"url": "http://clubz.bg/65433-evrokomisiqta_ne_moje_da_se_namesi_v_sdelkata_za_chez", "text": "Европейската комисия не може да вземе отношение по сделката за активите на ЧЕЗ в България. Това обясни зам.-председателят на Европейската комисия Марош Шефчович след края на конференцията \"Ролята на неправителствените организации за подобряване на енергийната политика и нормативната база в областта на енергетиката - предизвикателства пред Югоизточна Европа\", състояла се в столичния хотел \"Балкан\". Той добави, че е информиран за това, че компетентните органи извършват всички необходими оценки и проверки, предаде БТА.  Зам.-председателят на Европейската комисия повтори, че това е сделка между две частни компании и от ЕК се интересуват само дали се съблюдават абсолютно всички принципи и закони на европейското законодателство. \n\tМарош Шефчович изтъкна, че Европейската комисия подкрепя изграждането на газоразпределен център в България, защото още по време на първата среща на групата за газова свързаност в Централна и Източна Европа е било взето решението всяка една страна от региона да има поне три източника на доставка на природен газ, за да се постигне диверсификация. \"Инерком\" уведоми КЗК за покупката на бизнеса на ЧЕЗ у нас По думите му България е най-подходяща да бъде център, тъй като има благоприятно географско положение. Освен това има много добро развитие на интерконекторни връзки в България - както тези, които в момента са изградени, така и тези, които са в процес на изграждане. Предстои да започне строителството на газовата връзка с Гърция, както и със Сърбия, а тази година трябва да бъде въведен в експлоатация разширеният транзитен газопровод за Турция в участъка Лозенец-Недялско. ", "date": "2018.03.15", "title": "Еврокомисията не може да се намеси в сделката за ЧЕЗ"}
{"url": "http://clubz.bg/65429-siderov_za_simeonov_razminavame_se_za_krim_no_sme_protiv_bsp_i_dps", "text": "Лидерът на \"Атака\" Валери Симеонов коментира актуалната ситуация в коалицията \"Обединени патриоти\". Сидеров призна, че той и лидерът на НФСБ Валери Симеонов имат различия по теми като руското нахлуване в Крим, но изтъкна, че са обединени в това правителството да си изкара мандата и да не се дава шанс на БСП и ДПС отново да бъдат във властта. И допълни: Валери Симеонов - единственият патриот в \"Обединени патриоти\" Сидеров разказа, че със Симеонов се познават от ученици и отношенията им са минали през \"различни фази, различни тоналности\". Той каза, че не приема тезата на Симеонов, който критикува руската намеса в Крим. Лидерът на \"Атака\" коментира, че президентът Румен Радев е показал \"нелоша физическа форма с това коремно възлизане\". Каракачанов между Сидеров и Симеонов: Не трябват оставки, но не се говори така  По повод критиките на зам.-шефа на ГЕРБ Цветан Цветанов, че президентът се държи повече като лидер на политически проект Сидеров изтъкна: Според Сидеров президентът не трябва да воюва с премиера Бойко Борисов, особено по време на председателство и по геополитически въпроси, които засягат дипломация и отношения с други държави. Каракачанов между Сидеров и Симеонов: Не трябват оставки, но не се говори така", "date": "2018.03.15", "title": "Сидеров за Симеонов: Разминаваме се за Крим, но сме против БСП и ДПС"}
{"url": "http://clubz.bg/65435-bylgarska_styuardesa_zagina_na_letishte_v_uganda", "text": "Българска стюардеса загина на международното летище в столицата на Уганда. Това става ясно от съобщение в Туитър, където е публикувана и снимка от инцидента, предаде БНТ. От Министерство на външните работи потвърдиха. Оттам заявиха, че са във връзка с роднините й. По неофициална информация българката, на име Елена Йончева, е изпаднала от самолет на пистата малко преди излитането. Става дума за Боинг 777 на авиокомпания \"Емирейтс\", паркиран на международното летище \"Ентебе\". Стюардесата е била прехвърлена по спешност в болницата \"Кисуби\", където е починала от тежките наранявания след падането. Гражданската авиация на Уганда съобщи, че инцидентът е станал вчера на международното летище в страната. По всяка вероятност става въпрос за самоубийство, тъй като стюардесата сама е отворила аварийния изход и се е хвърлила от него.    ", "date": "2018.03.15", "title": "Българска стюардеса загина на летище в Уганда"}
{"url": "http://clubz.bg/65379-eto_koi_sa_pobeditelite_v_igrata_na_sp_%E2%80%9Eklub_z%E2%80%9C", "text": "Вече са ясни победителите играта на списание „Клуб Z“. През февруари голямата награда е осигурена от   – пет продукта за отслабване и електронна книга с готварски рецепти. За да получат наградите си, късметлиите, които спечелиха, е достатъчно да изпратят съобщение във Facebook страницата на   или на   в рамките на 30 дни след обявяването им. Оставете ни телефон, за да се свържем с вас, или направо ни напишете адреса си, за да ви изпратим наградата. Допълнителна информация може да бъде получена на телефон 02/4 055 055, или на e-mail: office@clubz.bg. Честито на победителите! А на останалите – късмет със следващата ни корица. Започва новата игра на сп. „Клуб Z”", "date": "2018.03.15", "title": "Ето кои са победителите в играта на сп. „Клуб Z“"}
{"url": "http://clubz.bg/65439-i_slovashkiqt_premier_si_otiva", "text": "Словашкият президент Андрей Киска прие днес оставката на премиера Роберт Фицо. Киска обаче се е съгласил с искането на Фицо следващият министър-председател да бъде номиниран от неговата социалдемократическа партия \"Смер\" (\"Посока\"), предаде Франс прес, съобщава БТА. Киска ще повери съставянето на новото правителство на досегашния вицепремиер Петер Пелегрини, предадоха Франс прес и Ройтерс по-късно. \"Смер\", като най-голямата партия в управляващата коалиция, ще представи кандидат за премиерския пост. Президентът се съгласи\", съобщи Бела Бугар, председателят на партията на унгарското етническо малцинство \"Мост-Хид\" (\"Мост\"), по-малък коалиционен партньор на социалдемократите. Последното разследване на убития журналист Ян Куцияк Според Бугар ще бъдат сменени поне една трета от министрите. Очаква се словашкият президент да направи изявление днес по обед, каза негов говорител. По-рано Киска поиска или предсрочни избори, или дълбоки промени в правителството, за да бъде сложен край на политическата криза в Словакия, предизвикана от убийството миналия месец на журналиста Ян Куциак и неговата годеница. Куциак разследвал предполагаеми случаи на корупция по високите етажи на властта, включително евентуални връзки между хора от обкръжението на Фицо с италианската мафия. В разгара на скандал вътрешният министър на Словакия подаде оставка Двама министри - на културата Марек Мадярич и на вътрешните работи Роберт Калиняк, подадоха оставка след убийството на Куциак. Мадярич направи това по лични убеждения, а Калиняк - след като партията \"Мост-Хид\" поиска той да се оттегли от поста като условие за нейното оставане в управляващата коалиция. Впоследствие, на фона на най-големите протести в Словакия след падането на комунизма, \"Мост-Хид\" обаче постави нови условия.  В Словакия комунистическият елит продължава да забогатява Европейският парламент също зае позиция въэв връзка с убийството на словашкия разследващ журналист. Европол трябва да участва пълноценно в разследването на убийствата на словашкия журналист Ян Куциак и неговата годеница, а ЕС трябва по-добре да защитава своите журналисти и лицата, подаващи сигнали за нередности. \n\tТова беше основното послание от дебатите в ЕП в сряда след убийствата на словашкия разследващ журналист Ян Куциак и неговата годеница Мартина Кушнирова, съобщи пресслужбата на ЕП. Членовете на ЕП призоваха за независимо, международно и задълбочено разследване, което да доведе до осъдителни присъди за извършителите и настояха за по-добри правила както на национално, така и на европейско равнище, за да се гарантира безопасността на журналистите, блогърите и лицата, подаващи сигнали за нередности и корупция. Пленарното заседание обсъди и разкритията на Куциак в последната му статия, публикувана посмъртно, за предполагаемата злоупотреба с европейски фондове в Словакия и потенциалните връзки между организирани престъпни групи и словашки политици. Членовете на ЕП призоваха за задълбочено разследване на тези обвинения, в което да се включи също и Европейската служба за борба с измамите (OLAF), и призоваха Европейската комисия да започне отново да публикува годишния доклад на ЕС за борба с корупцията  В разгара на скандал вътрешният министър на Словакия подаде оставка В Словакия комунистическият елит продължава да забогатява", "date": "2018.03.15", "title": "И словашкият премиер си отива"}
{"url": "http://clubz.bg/65380-zapochva_novata_igra_na_sp_%E2%80%9Eklub_z%E2%80%9D", "text": "Новият брой на списание „Клуб Z” вече е на пазара. Можете да го намерите и в удобния   на сайта ни на хартия или PDF. По традиция списанието пристига при вас с нашата поредна игра. Тя е осигурена от   – пет продукта за отслабване и електронна книга с готварски рецепти. Серията продукти   включва  и  и са базирани на изпитано и древно средство за отслабване на растителна основа. Това са първите в Европа нискокалорични паста, нудълс и ориз, направени от брашно от растението конджак, богато на глюкоманан – съставка за контрол на теглото, която помага чувството за ситост до четири часа от тяхната консумация. Глюкомананът е одобрен за контрол на теглото по утвърдена процедура и със съответните доказателства за връзка между прием и ефект от EFSA (Европейската агенция по безопасност на храните). В сто грама от продукта Slim Rice® например, има само 7 калории, докато в същото количество обикновен бял ориз калориите са 350. Печелившите ще бъдат изтеглени на 15 април 2018 г., а имената им ще бъдат публикувани на нашите страници във Facebook и в сайта www.clubz.bg. Успех!", "date": "2018.03.15", "title": "Започва новата игра на сп. „Клуб Z”"}
{"url": "http://clubz.bg/65427-prezidentyt_na_makedoniq_pak_blokira_albanskiq_za_vtori_oficialen_ezik", "text": "Президентът на Македония Георге Иванов блокира за втори път обнародването на закона, с който албанският език става втори официален в страната наравно с македонския. Веднъж вече го направи през януари. Според македонската конституция Иванов не може да наложи вето на закон, одобрен два пъти от парламента. Този път президентът, който спечели поста като кандидат на ВМРО-ДПМНЕ, се аргументира този път с нарушение на парламентарните процедури. Законът беше гласуван вчера от македонския парламент, който стигна почти до бой между лидера на ВМРО-ДПМНЕ Никола Груевски и председателя на парламента Талат Джафери, етнически албанец. При повторно приемане с мнозинство, конституцията задължава Иванов да подпише закона.  Управляващата партия в Скопие - Социалдемократическия съюз на Македония (СДСМ), реагира на решението на македонския президент.  Двадесет и пет члена от приетия Закон за употреба на езиците регулират употребата им. Освен македонският, и албанският става официален език на цялата територия на Македония. Двуезичността ще се прилага във всички държавни институции, публични компании, дирекции, институции и организации, комисии и юридически лица, които извършват публични дейности, пише скопският телевизионен канал \"Телма\". Албанският език ще се използва в парламента, правителството, Конституционния съд, омбудсмана, в избирателния процес, образованието, здравеопазването, културата, радио предаванията, домашните документи, личните документи, финансите, икономиката. Македонският и Албаният език ще се прилагат в съдебната, изпълнителната, следствените и процедури, наказателните и административните производства, съдебните и извънсъдебните споразумения, както и в други производства пред съдилищата и държавните прокуратури. Албанският става вторият официален език в Македония Ако органите не спазват разпоредбите на закона ще се сблъскат с глоба в размер от 4000 до 5000 евро, а длъжностното лице ще плати 30% от предвидената глоба. Книжните и металните пари, както и пощенските марки ще съдържат символи, които представляват културно наследство на гражданите, които говорят македонския и албанския език.Същото важи и за заложните къщи, фискални доклади, издадени от институциите, фактури и бандероли. Униформите на полицията, пожарникарите и служителите в здравеопазването ще бъдат двуезични в Скопие и в общините, където живеят 20% албанци. Това ще се прилага по същия начин и за имената на улиците, площадите, мостовете, ГКПП, летищата и други инфраструктурни обекти. Двуезично ще се водят и заседанията на Държавната избирателна комисия, както и стенограмите от заседанията на правителството и парламента. Освен на македонски, интернет страниците на институциите трябва да бъдат и на албански език. Законът ще доведе до финансови последици и ще струва на бюджета около 1.8 млн. евро. Създава се Агенция за прилагане на албанския език, която ще трябва да се грижи за насърчаване и защита на езика, а надзорът около прилагането на закона ще се извършва Инспекция за езиците", "date": "2018.03.15", "title": "Президентът на Македония пак блокира албанския за втори официален език"}
{"url": "http://clubz.bg/65431-reshetnikov_mnogo_losho_vyzpitan_zle_obrazovan_i_otkroveno_zlonameren", "text": "Разказват, че когато Радек Шикорски (полски политик и активист на \"Солидарност\" от 1980 г.) участвал в дискусията на Oxford Students Union през ноември 1982 г. дали да се изпрати съболезнователна телеграма до Москва за смъртта на Леонид Брежнев, той заявил следното: Бог все още не е призовал г-н Решетников, но когато неизбежното един ден се случи - предлагам да не се изпращат съболезнователни телеграми. И фактът, че Решетников съвсем очевидно не е джентълмен е най-малкият проблем. За съжаление той е и много лошо възпитан, зле образован и откровено злонамерен човек. Поведението му по отношение на България надминава и най-екстремните граници на нахалство, простащина и агресивност, които са характерни за великодържавния империализъм от последните три столетия. Ние не можем да променим г-н Решетников, още по-малко можем да променим държавно-политическата школа, която го е социализирала. Ние не би трябвало да отвръщаме на Решетников по същия начин и със същия стил, който той самият практикува по отношение на България. Но ние като държава и общество сме задължени да заявим спокойно и категорично, че отхвърляме подобна гавра с българското национално достойнство. За съжаление разделени сме драматично по този въпрос. В българската политика и в обществния ни живот имат силно присъствие хора, които са готови да получат от Москва всякакво унижение - както лично, така и национално. Какво означава публично да се лъже, че при посещение на чужд гост при президента не се е водил стенографски запис? Това е въпрос на протокол, не може да не се води запис. Държавният глава олицетворява българското национално достойнство - какво означава възможността всеки влязъл-излязъл да го ругае на свободно избрана тема, а той да отказва да сподели какво е отговорил? Примерите могат безкрайно да продължат. В случая с Решетников - предвид на цялата история на неговата арогантна намеса в българския публичен и политически живот - би трябвало поне да чуем официална позиция. А не гузно подминаване на поредната подигравка с България.", "date": "2018.03.15", "title": "Решетников - много лошо възпитан, зле образован и откровено злонамерен"}
{"url": "http://clubz.bg/65430-i_rusiq_shte_goni_britanski_diplomati", "text": "Русия ще изгони британски дипломати в отговор на аналогичните действия на Лондон, заяви външният министър Сергей Лавров, цитиран от РИА Новости. В отговор на въпрос кога ще стане това той отговори: По-рано говорителката на дипломатическото ведомство Мария Захарова каза, че Москва се надявала да започне диалог с Лондон по случая \"Сергей Скрипал\", но на всички молби получила \"нищо не значещи отговори\". Тя допълни, че ответните мерки на Кремъл са в процес на изработване и ще бъдат одобрени в най-скоро време. Великобритания гони 23-ма руски дипломати заради инцидента със Скрипал Захарова нарече действията на Великобритания \"информационно-политическо шоу\", а обвиненията в участие на Русия в отравянето на бившия шпионин - \"абсолютно откачени\". Британската премиерка Тереза Мей обяви вчера, че страната й ще изгони 23-ма руски дипломати. Мярката е взета заради отказа на Москва да отговори дали е замесена в отравянето на Скрипал. Нарочените дипломати са \"необявени служители на разузнаването\" според Лондон.", "date": "2018.03.15", "title": "И Русия ще гони британски дипломати"}
{"url": "http://clubz.bg/65420-ne_mojesh_da_zaspish_umyt_ti_e_v_bylgariq", "text": "\"Не можахме да обикнем Бурса. През цялото време мислехме само за България, макар че бяхме брутално изгонени. Затова, като чухме за 10 ноември, веднага стегнахме багажа и тръгнахме към демокрацията, разказва 70-годишният Нури Фейзуллах, пенсиониран учител от Момчилград. Семейството му е прекарало едва няколко месеца в Турция. То е едно от първите, завърнали се обратно в родината. Навремето на границата имало и посрещачи от ДС, разказва Фейзуллах. Но те съдействали за превоза само на своите хора - на доносниците. През 1978 Нури Фейзуллах дръзнал да търси сметка от Тодор Живков за смененото име на родното му село Кабиле, записано вече като Светлен. Три дни по-късно бил арестуван от ДС в Кърджали. Когато успял да си купи парцел в южния български град, Фейзуллах нарекъл шеговито района \"Сабра и Шатила\". Четири дни по-късно отново го привикали в ДС. На разпита негов състудент го предупредил да не си отваря устата, защото никой нямало да го спаси. \"Тогава изтръпнах. Беше 1980-а и пак се замислих какво ли ни готвят, щом ми искат обяснения за казани думи. В началото на декември 1984 г. ме уволниха от работа поради непригодност, а в края на месеца започна кошмарът на т.нар. Възродителен процес\", спомня си пенсионираният учител. Перипетиите на Нури Фейзуллах нямат край. Той и съпругата му, детска учителка, са били осъдени на принудителен тежък физически труд. Пет пъти е призоваван на съдебно дело заради това, че е купил \"Лада\", конфискувана после за нуждите на МВР в Стара Загора. В края на май 1989 г. получава заповед незабавно да напусне страната със семейството си. Семейство Фейзуллах получава паспортите си с \"предимство\", \"помагат\" им да прередят дългия бежански керван пред границата и бързо се озовават в Турция. Заедно с много други изгонени, които сега напират да се върнат завинаги в България. Навремето новината за сваления от власт Тодор Живков вдъхнала огромна надежда и на Мехмедали Рамадан - бунтаря, прокуден насила в Германия и установил се в Швеция. Днес завръщащите се от Турция изселници стават все повече. Те ремонтират изоставените някога къщи, купуват имоти, запчоват бизнес. Ако през 2002 г. ставаше дума за единични случаи, то през последните години са хиляди. Напливът за български документи може да се види всяко лято пред гишетата на паспортните служби. Опашките се вият с денонощия, правят се списъци на чакащите, повечето от които са изселници. Според данни на Националния статистически институт през 2013 година най-голямата част от общо 26 615 имигрирали в България са хора с турски паспорти - 26,5% от новите заселници са граждани на Турция. Броят им нараства трикратно през 2014 г. И днес процесът продължава все така динамично. Масово се завръщат обаче най-вече изселниците от област Кърджали, подобно явление не се наблюдава в другите етнически \"смесени\" райони в страната. Нури Фейзуллах разказва за племенницата си Айла, университетски преподавател в Бурса, която по време на \"голямата екскурзия\" била бебе, но след няколко гостувания в България поискала гражданство и обявила, че иска да заживее в страната. Той допълва, че хората се връщат не само от любов към земята си, те бягат и от стреса в големите турски градове и потъват в уюта на родния край. В Турция е бил шофьор на камион на голяма фабрика, живял е сам в Истанбул и карал автобуси до бивша Югославия и Русия, печелел добре. В ардинското село Брезен още разказват историята на 91-годишния Исмаил Хаджимурат, който през 2001 г. се завърнал, за да дочака края на живота си на родна земя. Съпругата му починала тъкмо преди да поемат с бежанския поток към Турция през лятото на 1989 година и той заминал с децата си. Там обаче самотата го смачкала - нямало с кого да поговори, не можел да се разхожда, а мисълта за село не му давала мира. И се върнал, за да дочака кончината си. Кметът на община Черноочене Айдън Осман твърди, че през всичките години е имало такъв процес. Сред завърналите се има и много млади хора, които по време на \"голямата екскурзия\" са били деца. Община Черноочене е вероятно най-слабо засегнатата от изселването - към 1989 г. населението е наброявало около 15 000 души. Но пък в този район е регистрирано и най-интензивното завръщане, сега по постоянен адрес жителите са 16 500. Преди шест години едно младо семейство окончателно се е установило в Черноочене и е основало фирма за дограма, която вече изпълнява поръчки и от други съседни региони. Друго пък се заело с животновъдство, има ферма с 30 крави. Голяма част от завърналите се хора се захващат със земеделие - обработват наследствените си ниви, наемат и общински земи. В последно време все повече стават изселниците, искащи промяна на статута на земеделските земи с цел строителство на нови къщи и кооперации. През последните години в кметството всяка седмица пристигат писма от правосъдното министерство. Те касаят изселници или потомците им от междудържавните спогодби, последната от които е от 1978 година. Те искат документи за временно пребиваване в родните си селища или в градовете и селата на покойните си родители и по закон имат право на такова в срок от 3 години. В кметството в Черноочене има средно около 30-40 подобни случая годишно. В началото на февруари 2018 г. ДПС внесе законопроект с идеята да се създаде ускорен ред за възстановяване на българското гражданство, касаещ особено много изселниците от 50-те и 70-те години, установили се в Турция по силата на двустранните спогодби. Този пореден опит приключи с парламентарно фиаско за авторите му, макар те да смятаха, че законопроектът ще хармонизира българското законодателство с европейските стандарти и няма да има дискриминация по национален или етнически произход. Дни по-късно действащата в Турция програма за електронно правителство отвори нова опция, с която имигрантите могат да разследват родословното си дърво. Потомци на заселниците от Европа се надигнаха да кандидатстват за двойно гражданство. Най-активни са потомците на изселниците от България, които някои български кръгове определят като нежелани пришълци.", "date": "2018.03.15", "title": "\"Не можеш да заспиш, умът ти е в България\""}
{"url": "http://clubz.bg/65428-cvetanov_prezidentyt_radev_govori_kato_lider_na_politicheski_proekt", "text": "Румен Радев говори повече като   а не президент на България, заяви в кулоарите на парламента лидерът на ПГ на ГЕРБ Цветан Цветанов, като продължи тезите си по адрес на държавния глава от сутрешното си участие в Нова тв. Цветанов: Решетников си свърши добре работата с Радев Какъв е този проект Цветанов не разкри -  . Но след остри критики към държавния глава, дясната ръка на Борисов не пропусна да поздрави вицепрезидентката Илияна Йотова. И отбеляза, че прави голяма разлика между нейните изказвания и тези на Радев. Радев: Под конвенцията прозира друга идеология. Йотова: Тя защитава правата на жените Той повтори тезата си, че не може да няма стенограма от срещата между руския патриарх Кирил и държавния глава, въпреки твърденията на президента в обратното. Румен Радев: Кирил дойде като духовен водач, тръгна си като политик  Така партиите можели да преценят дали държавният глава е реагирал навреме и достойно на обвиненията на патриарха. Според Цветанов обаче БСП и Радев заедно имат една-единствена цел - \"постигане на политическа дестабилизация, на политическа криза, която да доведе до предсрочни парламентарни избори и съставяне на служебен кабинет.\"  Радев: Под конвенцията прозира друга идеология. Йотова: Тя защитава правата на жените Румен Радев: Кирил дойде като духовен водач, тръгна си като политик ", "date": "2018.03.15", "title": "Цветанов: Президентът Радев говори като лидер на политически проект"}
{"url": "http://clubz.bg/65422-6_godini_i_polovina_zatvor_za_shofora_ubil_dve_deca_kraj_lesidren", "text": "ВКС окончателно остави в сила решението на второинстанционния Апелативен съд за Филип Михайлов, който помете група деца, състезавайки се в автогонка в Лесидрен. Младият мъж  за убийството на Велислава Цанкова и Марино Цветанов и причинена средна телесна повреда на Петя Божкова. Присъдата е окончателна. В Лесидрен мълчат - страхуват се от автосъстезателите Случаят от ловешкото село потресе страната на 11 август 2015 г. Тогава 28-годишният Михайлов участва в гонка с Ален Асенов, когато удря четири деца - момче и момиче на по 16 години, които загиват, 15-годишната Даниела е с много охлузвания, а 8-годишната Петя е със счупване на ръката. Двамата са с Ауди и БМВ, а случаят се развива на \"междуградско\" извън селото. Незаконните гонки в София са спрени, в Лесидрен нямало \"Съперникът\" му в селската надпревара Асенав няма как да бъде наказан, тъй като по онова време изобщо няма член в Закона за движение по пътищата, който да санкционира гонките. Делото пред ВКС е образувано по жалби и на подсъдимия Филип Михайлов, и на частните обвинители срещу решение, с което през 2017 г. Апелативен съд - Велико Търново намали първата присъда на ОС - Ловеч от 8 г. на 6 години и половина, както и размера на наложеното наказание \"лишаване от право да управлява МПС\" от 10 години на 9 години. Деянието е квалифицирано като убийство по непредпазливост. ВКС веднъж вече гледа делото и го връща на АС-Велико Търново за ново разглеждане, друг съдебен състав от стадия на съдебното заседание. Михайлов носи отговорност, че деянието му е случайно, тъй като не по своя вина  да избегне настъпването на общественоопасните последици смълтта, телесната повреда и пр. ВКС не споделя, че шофьорът трябва да понесе облекчението по чл. 343а от НК: \"ако деецът след деянието по предходния член е направил всичко, зависещо от него за оказване помощ на пострадалия...\" и т.н. Както и апелативните съдии, тричленният състав на ВКС приема, че нито преместването на пострадалата Цанкова на няколко метра от мястото, където тялото й се е установило след удара, нито призивът на дееца към децата да се обадят на тел. 112, още по-малко намерението за отместване на автомобила и освобождаване на тялото на пострадалия Марино Цветанов  а деянието.\" Незаконните гонки в София са спрени, в Лесидрен нямало", "date": "2018.03.15", "title": "6 години и половина затвор за шофьора, убил две деца край Лесидрен"}
{"url": "http://clubz.bg/65425-anton_todorov_izvadi_nov_gejt_na_bsp", "text": "Депутати на ГЕРБ представиха пореден скандал с кмет на БСП - Филчо Филев от Провадия, който използвал държавен ресурс без обществена поръчка. Ставало дума за близо 500 000 лева, платени на частната компания \"Провадия Автотранспорт ЕАД\" не по правилата, обясниха народните представители. После се разбра, че още 376 хил. лв. били дадени за ученически транспорт в региона, отново без обществена поръчка, а реално били превозвани много по-малко хора. Неговият колега Александър Иванов обяви десетките нарушения на кмета за \"стряскащи, фрапиращи\" и го определи като \"Филчовгейт\". Филчо Филев управлявал общината, все едно му е бащиния. Това ли е краят на \"Кум-гейт\"? Деляне, аз съм ти приятел... Доклада на агенцията имал стряскащо заключение - в опис сметките с фактурите за плащания имало фалшиви имена, които ги няма в ГРАО, на несъществуващи личности.  После обаче отново бе повторено, че става дума за вреди в размер на 500 000 лв. Не стана напълно ясно дали втората сума влиза в тази или не. Били регистрирани обаче 39 нарушения, които изпълнявали 7 индикатора за измама в закона. От ГЕРБ подават днес сигнал до главния прокурор за случая. Тези \"гейтове\" идвали при тях, обясни Тодоров, и заключи:", "date": "2018.03.15", "title": "Антон Тодоров извади нов \"гейт\" на БСП"}
{"url": "http://clubz.bg/65423-ne_moga_da_si_pozvolq_nishto", "text": "До метростанцията в Санкт Петербург 70-годишната Ирина Семьонова продава домашно приготвени консерви от домати и патладжани, за да припечели допълнително към пенсията си, която по нейните думите не й стига. След като си плати сметките и лекарствата, казва, че й остават само 4000 рубли (70 долара или 57 евро) месечно от пенсията, която е 12 000 рубли. Спасението й е вилата край някогашната имперска столица, където тя отглежда зеленчуци в градината си. Ходя там през лятото, имам зеленчукова градина и продавам това, което отглеждам. Това ми помага да оцелея, казва тя. Владимир Путин, който се готви да спечели четвърти исторически мандат на изборите на 18 март, отчита икономически растеж през първите си два мандата (2000-2008). Икономическият подем повиши личните доходи след финансовата нестабилност през 90-те години, когато много руснаци изгубиха спестяванията си. През третия си мандат в Кремъл обаче, който започна през 2012 година, след като беше премиер четири години, Путин става свидетел на спад в жизнения стандарт на хората. Русия отчита непрекъснато понижение на покупателната способност в продължение на четири години, след като икономиката беше ударена от международните санкции, наложени на Москва заради анексирането на Крим през 2014 година. Към това се прибави и последвалият спад на световните цени на петрола през 2016 година. Равнището на бедност в Русия, което се понижи от 29% през 2000 година до 10,7% през 2012-а, през 2016 година отново нарасна до 13,5% според най-новите официални годишни данни. През ноември Световната банка публикува доклад, според който броят на руснаците, които са предпазени от бедност, представлява по-малко от половината от населението, 46,3%, или с 10 процентни пункта по-малко, отколкото през 2014 година. Ситуацията е особено тежка в руската провинция, където обикновените хора преживяват с изключително ниски заплати, а младите семейства, както често се налага, са подпомагани с мизерните пенсии на пенсионерите. Цените са невероятни, казва Вячеслав, пенсиониран механик, който живее в Малоярославец, Калужка област, югозападно от Москва. Татяна Кузнецова, на 47 години, която живее в съседното село Илинское, казва, че вече знае, че пенсията й ще бъде под 100 евро, когато се пенсионира след няколко години. Тя разказва с горчивина, че работи в завод за преработка на риба и никога няма да спести достатъчно, за да смени ръждясалата си стара кола. Според проучване на банка Credit Suisse най-богатите 10% от руснаците контролират 77% от богатството, като така страната има същото равнище на неравенство, каквото и САЩ в класация на развитите страни. Между 2000 и 2013 година правителството не трябваше да се тревожи толкова много за икономиката, казва Крис Уифър от консултантската компания Macro Advisory. Нарастването на петролното богатство всяка година, силният растеж на разполагаемия доход и достъпността на кредитирането стимулираха икономиката, без правителството да се намества много, допълни той. Икономическият модел, при който се разчита на енергиен добив, обаче изглежда приключва, каза той. Макар руската икономика да възобнови растежа си през миналата година, средносрочните прогнози за темпа му не надхвърлят един или два процента, което е доста далеч от успехите от началото на хилядолетието. Не е достатъчно да се подобри стандартът на живот на хората или да се осигурят повече средства за образование, здравеопазване и т.н., казва Уифър. Макар да изглежда, че бедността не е засегнала сериозно популярността на Путин, руският президент посвети част от речта си по-рано този месец именно на този проблем. Той се зарече да намали наполовина \"неприемливото\" равнище на бедност до шест години и да ускори растежа до 4%. Макар да обеща инвестиции в инфраструктура, здравеопазване и жилища, той не даде ясно да се разбере откъде ще дойдат парите и не спомена бъдещи реформи, които биха помогнали  за преодоляването на структурни трудности, които има страната, като демографията. През цялото минало десетилетие чувахме тези топли думи за реформи, а това реално не доведе до нищо, каза Нийл Шиъринг, икономист от Capital Economics. Наталия Орлова, икономист от Alfa Bank, каза, че миналогодишният растеж може да се обясни с мащабно инвестиране в големи инфраструктурни проекти като тръбопровода \"Силата на Сибир\" и моста, свързващ Кримския полуостров с Русия - фактори, които вече са се изчерпали. Най-добрата стратегия е съсредоточаване върху бюджетната стабилност, тъй като санкциите пречат на всичко останало, каза тя пред АФП. Правителството си определи като цел ниската инфлация през изминалите няколко години, докато централната банка поддържа строга фискална и парична политика, която според някои подкопава перспективите за растеж. Олег Кузмин, икономист от Renaissance Capital, казва обаче, че този силно ограничаващ подход е помогнал да се избегне най-лошото. Макар стандартът на живот все още да е по-нисък, отколкото беше, икономиката е изправена пред по-малко рискове, каза той, обръщайки внимание на ниската инфлация, слабото изтичане на капитали и прочистването на банковия сектор. Това би трябвало да допринесе за още по-устойчиво развитие, заключава Кузмин. ... Репортаж на АФП. Превод на БТА.", "date": "2018.03.15", "title": "\"Не мога да си позволя нищо\""}
{"url": "http://clubz.bg/65424-vasil_bojkov_s_nova_izlojba_zlatnoto_runo_pytqt_na_argonavtite_snimki", "text": "Старогръцкия мит за Златното руно и Похода на Аргонавтите преразказва изложба с артефакти от личната колекция на Васил Божков. Темата на експозицията е развита чрез 62 предмета, 16 от които се представят за първи път пред широката публика. Посетителите ще видят златни и сребърни съдове, ритони, червенофигурни вази, ритуални предмети, погребални дарове, обредни сервизи и др. Това е поредната изложба на бизнесмена, който в момента преобразува Телефонната палата в центъра на София в свой частен музей. Около това се появиха и противоречия заради желанието да бъде преместен паметникът на Джон Атанасов, който  в момента е пред Телефонната палата пред Техническия университет в София. Авторът на монумента се обяви категорично против.   Ще бъде ли преместен паметникът на Джон Атанасов Предишната експозиция на Васил Божков – „Тракия и Древният свят“ – бе през 2011-а година в Националния исторически музей. Тогавашният директор на НИМ Божидар Димитров определи показаната сбирка от ритони като по-голяма и скъпа от държавната. Куратори на „Златното руно. Пътят на Аргонавтите“ са д-р Любава Конова и Елка Пенкова – специалисти по тракийска и антична история и археология. Изложбата ще бъде открита на 16 март и ще може да бъде открита до 10 юни в Национална галерия – Двореца. Ето и част от експонатите, които може да видите, ако посетите изложбата:", "date": "2018.03.15", "title": "Васил Божков с нова изложба: \"Златното руно. Пътят на Аргонавтите\" (СНИМКИ)"}
{"url": "http://clubz.bg/65418-ruski_medii_sherlok_holms_se_obryshta_v_groba", "text": "Развитието на случая с отравянето на Сергей Скрипал е водеща тема и за руските вестници. В. \"Независимая газета\" се пита защо в своя \"твърд отговор\" на покушението срещу двойния агент и дъщеря му премиерът на Великобритания Тереза Мей е казала, че ще гони 23 руски дипломати, а не 25 или 50 например. А навремето се е случвало Лондон да гони и 105 руски дипломати, отбелязва вестникът в коментара си под заглавие \"В борбата с Русия няма новаци\" - намек за нервнопаралитичното вещество \"Новичок\" (новак), използвано при покушението на 4 март в Солсбъри.  Захариева застана зад Великобритания заради Скрипал На фона на обвиненията към Русия никой не чу призивите на лидера на опозицията Джереми Корбин към правителството да действа въз основа на ясни доказателства. А в резултат новата Желязна лейди, тоест Мей, обвини опозиционния лидер във всички смъртни грехове, констатира изданието.  По мнението на експерти по химически оръжия, цитирани от \"Независимая газета\", британските власти прекалено бързо са установили с какво са били отровени Скрипал и дъщеря му Юлия. Според експертите какъв е видът на отровата е можело да се разбере едва след няколко дни или даже седмица.  Великобритания гони 23-ма руски дипломати заради инцидента със Скрипал Появяват се все повече и повече мъгляви версии, но трезвите хора в западните елити си казват, че не е възможно Владимир Путин да е заповядал ликвидирането на двоен агент в навечерието на световното първенство по футбол в Русия. А други отговарят на това, че пък е възможно Путин да е загубил контрол върху службите и те на своя глава да ликвидират предатели, пише вестникът. В заключение \"Независимая газета\" привежда думи на виден член на руския Съвет на федерацията, че \"Шерлок Холмс се обръща в гроба\" заради произнесената присъда и изпълнената екзекуция срещу Русия без съд и разследване, без мотив и доказателства.  САЩ: Русия е отговорна за химическата атака в Солсбъри Официозът \"Росийская газета\" цитира руския посланик в ЕС Владимир Чижов, според когото мнозина журналисти погрешно тълкуват изявлението на Доналд Туск от Хелзинки. Там председателят на Европейския съвет заяви готовност да включи темата Скрипал в дневния ред на срещата на върха на ЕС. \"Заседанието на Европейския съвет ще се състои след повече от седмица и дотогава по река Темза ще изтече много вода. Както и по река Москва, която може да отнесе група сътрудници на британското посолство\", казал Чижов. Според него някои реплики на отделни висши чиновници в ЕС, на които тези дни се позовават журналистите, не бива да се възприемат като официална позиция.  В анализа си за възникналата ситуация \"Комерсант\" установява, че Москва се нуждае от нов нестандартен подход за излизането от нея. Освен традиционния още от съветско време отговор за разюздана антируска кампания, бъдещи ответни мерки и така нататък главният въпрос сега е дали е било възможно да се избегне тези поредна конфронтация с една важна западна страна.  Извършено беше нападение срещу британски граждани, пострадаха и други хора, а оръдието на престъплението е с руски произход, припомня вестникът и подчертава, че Москва не е проявила уважение със заетата позиция: \"Това си е ваша работа. Вие доказвайте?\". По дипломатически канали все пак руснаците обясниха тихичко, че газът не е наш, че Скрипал не е интересен, защото не е заплаха, а и защо да се прави такова нещо преди президентските избори, значи това явно е провокация.  Само че на Запад, продължава вестникът, хората са свикнали политиката да бъде само и единствено публична, тоест всичко да се обявява на всеослушание. Но ние в Русия не сме свикнали с това, отбелязва изданието.  Позицията на Русия е разбираема, пише анализаторът на \"Комерсант\". Трябва да изглеждаме твърди в очите на гражданите, да не ни обвинят, че се огъваме. А и перспективата за международна изолация също не е приятна и е много по-страшна от това да не би някой да си помисли нещо неправилно. Можеше да се направи опит от смекчаване на последиците и да не се стига до твърда конфронтация, например да се извърши собствено открито разследване, да се излъчи по федералните канали, че сме унищожили всичкия \"Новичок\", че може той да е попаднал в Европа от другаде, малко ли складове имаше в постсъветското пространство, допълва коментаторът. Може би резултатът щеше да бъде друг, но не се получи и сега е късно. На първо място загубихме в информационната война и сега ще трябва да сърбаме надробеното, заключава \"Комерсант\" и намеква, че се назрели промени \"по вертикала\" в Русия и то не само в отношенията със Запада.  Великобритания гони 23-ма руски дипломати заради инцидента със Скрипал САЩ: Русия е отговорна за химическата атака в Солсбъри", "date": "2018.03.15", "title": "Руски медии: Шерлок Холмс се обръща в гроба"}
{"url": "http://clubz.bg/65413-turskiqt_vynshen_ministyr_otlaga_poseshtenie_v_sasht", "text": "Турският външен министър Мевлют Чавушоглу отлага посещението си в САЩ, което бе насрочено за 19 март, предаде Ройтерс. Това съобщи говорителят на дипломат номер 1 на Анкара. Причина е уволнението на американския държавен секретар Рекс Тилърсън, уточнява в. „Хюриет“. То става в момент на напрегнати отношения между Анкара и Вашингтон поради разногласия по редица въпроси. Отношенията на САЩ с Турция са пред скъсване, обяви Чавушоглу През миналия месец Тилърсън бе на изключително важно посещение в Турция. Мисията му бе да възстанови доверието между двете страни и да бъде създаден съвместен механизъм за разрешаването на противоречията по отношения на Сирия и по други проблеми. В резулат през миналата седмица във Вашингтон се състоя първата двустранна среща на техническо равнище. Обсъдена бе ситуацията в сирийската провинция Манбидж. Турция от доста време насам иска САЩ да накарат подкрепяните от тях кюрдски Отряди за народна самозащита (ОНС) да се изтеглят от този район към източния бряг на река Ефрат. След като бе съобщена новината за отложеното посещение, Чавушоглу заяви, че се надява да изгради добри отношения с новия американски държавен секретар Майк Помпео, който обаче трябва да уважава Турция.", "date": "2018.03.15", "title": "Турският външен министър отлага посещение в САЩ"}
{"url": "http://clubz.bg/65416-magazinyt_za_igrachki_zatvori_sbogom_toys_r_us", "text": "Емблематичната американска верига за играчки Тойс ар ас (Toys 'R' Us) закрива всичките си магазини в САЩ, след като не успя да намери купувач или да постигне споразумение за преструктуриране с кредиторите си, за да избегне фалита, съобщи компанията, цитирана от Ройтерс. Тойс ар ас се стреми да получи одобрение за ликвидация на запасите си в 735 магазина в САЩ. Закриването на Тойс ар ас е удар за поколения потребители и стотици производители на играчи, които продават продуктите си в тази търговска верига, включително за производителя на Барби Мател (Mattel), производителя на настолни гири Хасбро (Hasbro) и на конструкторите Лего (Lego). Компанията уточни, че води разговори със заинтересовани страни за споразумение за обединение на до 200 от най-добрите си магазини в САЩ с канадската си дейност. Тойс ар ас ще се стреми към реорганизация без прекъсване на дейността и процес на продажби за канадската и международната си дейност в Азия и Централна Европа, включително Германия, Австрия и Швейцария. За Тойс ар ас в САЩ работят 33 000 души на пълно и непълно работно време. Компанията вече бе в процес на закриване на една пета от магазините си в рамките на усилията си да излезе от най-големия досега фалит на специализирана търговска верига. Усилията й се провалиха този месец, след като кредиторите решиха, при липса на ясен реорганизационен план, че ще си върнат повече средства при ликвидация, закриване на магазините и продажби, посочиха източници.", "date": "2018.03.15", "title": "Магазинът за играчки затвори. Сбогом, Toys 'R' Us"}
{"url": "http://clubz.bg/65395-valeri_simeonov_edinstveniqt_patriot_v_obedineni_patrioti", "text": "Ако в \"Обединени патриоти\" въобще има поне един, който може да се нарече патриот, то това без съмнение е вицепремиерът Валери Симеонов. В говоренето и поведението на лидера на НФСБ се вижда независимост, която е доста непозната като маниер по държавните върхове у нас. Известно е, че първото и най-важно условие за политическа кариера в България е шушумигщината. Е, Валери Симеонов може да е всякакъв, но определено не е шушумига. Преди около 3 месеца Симеонов предсказа кои точно фирми ще спечелят концесиите на определени плажове. И отношението му към това бе изключително негативно. Валери Симеонов в нов пристъп на гняв: ГЕРБ и ДПС пак ни извъртяха Вчера неговите прогнози се сбъднаха с удивителна точност. \"Борисов 3\" даде плажове на близки до Доган, Валентин Златев и бивши силови групировки Както е известно, \"Обединени патриоти\" припознават за свой основен вътрешнополитически опонент ДПС. Поне на думи. За всеки, който поне малко милее за България, ДПС е едно от най-вредните явления в политическия ни живот. И то не заради избирателите си турци, а най-вече заради българите в ръководството си и в парламентарната си група. И заради мафиотскоолигархичния модел, който партията установи в държавата и от който се възползва максимално, независимо дали формално е на власт. Единствено Симеонов обаче реагира против това, че фирми, близки до Ахмед Доган, получават изгодни концесии. Поведението му доста контрастира с това на \"Атака\" например. С мандата на тази партия Емил Караниколов стана министър на икономиката. Преди това той бе шеф на Агенцията по приватизацията и в неговия мандат станаха някои от най-съмнителните сделки, зад които прозира корпулентният силует на депутата от ДПС Делян Пеевски. Твърдата реакция на Симеонов по повод скандалите около посещението на руския патриарх Кирил у нас му донесоха доста проблеми, включително обединенопатриотични. Сидеров иска Симеонов да се извини за \"второразрядното съветско ченге\" Истината обаче е, че това бе най-адекватната реакция от страна на държавник. Вярно, изказът на Симеонов бе малко непремерен. Но нима казаното от Кирил също не излизаше от общоприетите норми на говорене? Вицепремиерът се оказа комай единственият ни политик в парламента, който категорично демонстрира, че няма никакви притеснения да се опълчи на Москва, няма зависимости откъм Североизток и може да изрази категорично несъгласие с прекомерните претенции на Кремъл. А от историята е известно, че опълчването на Москва е характерно за най-големите български патриоти. Колко пък да сме русофили? При това Симеонов има солиден бекграунд в противостоенето на Кремъл. Още навремето той нарече \"Южен поток\" огромен сапунен мехур, който се използва за предизборни надлъгвания. И допълни, че ако проектът се осъществи, полза от него ще имат само някои български политици, които са и най-големите му апологети. Голямата разлика между Симеонов и истинските патриоти е, че той не е чак толкова загрижен за българската природа. И е готов да я пренебрегне в името на бизнес интереси. Симеонов дори заяви, че строежът на втори лифт в Банско е едва ли не благотворително начинание. Валери Симеонов: Вторият лифт на Банско е благотворителен жест Въпреки това обаче неговото поведение заслужава адмирации. Хора със собствено мнение, които при това не се страхуват да го изразяват публично, рядко достигат до високи постове. И именно това е един от големите дефицити на нашата политическа и държавна система. \"Борисов 3\" даде плажове на близки до Доган, Валентин Златев и бивши силови групировки Сидеров иска Симеонов да се извини за \"второразрядното съветско ченге\" Колко пък да сме русофили? Валери Симеонов: Вторият лифт на Банско е благотворителен жест", "date": "2018.03.15", "title": "Валери Симеонов - единственият патриот в \"Обединени патриоти\""}
{"url": "http://clubz.bg/65414-totalitarna_divashtina", "text": "Промените в НК, въвеждащи ново “престъпление по служба” в ... частния сектор (?!), са тоталитарна диващина.  Освен това те премахват специалната цел от състава престъпление по служба. Приемат ли се, грешка = престъпление. Не, това не е мярка срещу корупцията. Това е насърчаване на корупция, въвеждане на абсолютна власт върху бизнеса и администрацията, която ще разврати управлението по невиждан досега начин.", "date": "2018.03.15", "title": "Тоталитарна диващина"}
{"url": "http://clubz.bg/65415-zaharieva_zastana_zad_velikobritaniq_zaradi_skripal", "text": "Българският външен министър Екатерина Захариева застана зад Великобритания заради отровения двоен агент Сергей Скрипал и дъщеря му Юлия. Тя адресира туита си до британския министър на външните работи Борис Джонсън.     Британският министър-председател Тереза Мей обяви редица мерки, сред които експулсирането на 23-има руски дипломати от Обединеното кралство, засилване на проверките на руснаците, пристигащи на Острова, замразяване на авоарите на руски граждани, за които се смята, че могат да бъдат заплаха за националната сигурност. Поканата към руския външен министър Сергей Лавров да посети Великобритания е отменена. Министри и високопоставени лица няма да присъстват на световното първенство по футбол в Русия. Русия отрича да седи зад опита за убийство. ЕС ще излезе с единна позиция по нападението с нервнопаралитично вещество срещу бивш руски агент в Англия, за което британският премиер Тереза Мей държи отговорна Москва. Това заяви Ангела Меркел, след като положи вчера клетва за четвърти мандат като канцлер на Германия.  Бившият полковник от руското военно разузнаване Сергей Скрипал и 33-годишната му дъщеря Юлия бяха намерени на пейка в безпомощно състояние на 4 март в южния британски град Солсбъри. Благодарение на оказаната им помощ, те все още са в критично състояние, но живи. Открити са следи от отровата, почти убила руския шпионин", "date": "2018.03.15", "title": "Захариева застана зад Великобритания заради Скрипал"}
{"url": "http://clubz.bg/65364-trymp_kosmosyt_e_bojno_pole_iskam_kosmicheski_vojski", "text": "Съединените щати трябва да създадат свои собствени космически войски, заяви президентът Доналд Тръмп, цитиран от Асошиейтед прес и ТАСС. Той направи тази импровизирана забележка, говорейки пред войници във военновъздушната база на морската пехота \"Мирамар\" в югозападния щат Калифорния. Президентът на САЩ призна, че първоначално не се е отнасял сериозно към тази идея, но впоследствие осъзнал, че това е \"отлична идея\", която може би трябва да бъде реализирана. Според експерти обаче е необходимо Съединените щати да отдадат приоритет на укрепването на разузнаването и киберсигурността. Създаването на космически войски освен това би изисквало сериозни преобразувания във въоръжените сили и огромни разходи. \n\tВ момента за космическата военна програма на САЩ отговарят предимно военновъздушните сили. През последните години те провеждат тестови полети на безпилотен космически самолет. Само преди броени дни президентът Тръмп поиска от военните да се подготвят за огромен военен парад във Вашингтон. Все още не е съобщено кога ще се проведе той. А днешните му коментари за космически войски се смятат и за частичен отговор на хвалбите на Путин, че Русия разполага с нови поколения ракети, дронове и подводни торпеда. Путин: Новата ни ракета няма ограничения в обсега (ВИДЕО) Професорът от Масачузетския технологичен институт по астронавтика Дейна Нюман, бивш заместник-ръководител на НАСА, обаче заяви, че предпочита Космосът да остане колкото се може по-мирно пространство. Президентът на САЩ Доналд Тръмп разгледа вчера и прототипи на стената, която иска да бъде издигната по границата с Мексико, съобщи БТА. Тръмп се срещна със служители на граничната служба на САЩ, които му показаха осем различни варианта на стената близо до град Сан Диего в Южна Калифорния. Прототипите, които Тръмп нарече \"фантастични\", са високи между 5,5 и 9,10 метра, отбелязва агенцията.  Тръмп, който посети Калифорния за първи път, откакто стана президент, беше посрещнат от протести от двете страни на границата. Някои демонстранти носеха плакати, призоваващи ", "date": "2018.03.15", "title": "Тръмп: Космосът е бойно поле, искам космически войски"}
{"url": "http://clubz.bg/65417-mariq_zaharova_prie_pokana_da_dojde_v_bylgariq", "text": "Поканата бе отправена по време на редовния й брифинг от българския журналист Борис Анзов, който е кореспондент на \"Медия Мост\". Анзов уведоми Захарова, че й е приготвил еделвайс като памет за руските войници, загинали за освобождението на България преди 140 години. Гласът на руската дипломация: Борисов да вземе наше гражданство Това не е първото заиграване на България с Мария Захарова. Точно преди месец - на 15 февруари, тя заяви: Това бе отговорът й на молбата на Борис Анзов да коментира разказания преди няколко дни от Борисов виц, \"че две неща не може да избира човек – родителите си и президента на Русия”. Захарова vs Плевнелиев: Параноя от глобален, световен мащаб През ноември 2017 г. \"гласът\" на руската дипломация нападна бившия български президент Росен Плевнелиев. Повод бяха думите му, че Русия е тренирала в България с първите си кибератаки, а след това е преминала към други страни. Дни по-рано тя заяви, че Червената армия е спасила българските евреи от депортиране в лагерите на смъртта по време на Втората световна война. Истината е обаче, че евреите са спасени повече от година преди влизането на съветските войски на наша територия. Русия претендира, че спасила българските евреи Захарова за изборите в България: Руските хакери бяха в почивка (ВИДЕО) А преди почти година Захарова коментира по следния начин дали Русия се е намесила в парламентарните избори в България: Захарова vs Плевнелиев: Параноя от глобален, световен мащаб Русия претендира, че спасила българските евреи Захарова за изборите в България: Руските хакери бяха в почивка (ВИДЕО)", "date": "2018.03.15", "title": "Мария Захарова прие покана да дойде в България"}
{"url": "http://clubz.bg/65412-parlamentyt_izvadi_georgi_gatev_ot_byuroto_za_srs_za_10_minuti", "text": "Десетина минути - толкова време отне на Народното събрание да прекрати преждевременно мандата на Георги Гатев като член на Бюрото за контрол на СРС. Самият Гатев бе в парламента, но така и не бе допуснат в пленарната зала - в случай че има какво да сподели с депутатите, избрали го в Бюрото през 2013 г. Председателят на комисията за контрол на спецслужбите в парламента Димитър Лазаров прочете проекта за решение за \"уволнение\" на Гатев. До казуса се стигна, след като с подозрителни мотиви ДАНС и прокуратурата поискаха допускът до тайни на зам.-шефа на Бюрото да бъде отнет. И получиха поисканото. Гатев потърси правата си в съда. Магистратите от ВАС пък засекретиха делото и всички материали по него. Бойко Рашков: СРС изтичат от прокуратурата към определени медии Твърденията на прокуратурата са, че Гатев се бил срещал с подсъдими и обвиняеми да ги съветва как да подадат документи в Бюрото за проверка дали срещу тях е имало незаконосъобразно използване на СРС. Това - според наличната информация, е и официалният мотив да се стигне до днешното решение. Цялата сага доведе до сериозен сблъсък между председателя на Бюрото Бойко Рашков и главния прокурор Сотир Цацаров. Първият в серия медийни изяви настоя, че СРС се използват неправомерно и с цел репресия срещу определени лица, в това число политици и магистрати, а прокуратурата органичава умишлено контрола. Вторият му отговори, че всъщност Бюрото искало да чете СРС, което не било част от контрола по прилагането им.  Цацаров: Бойко Рашков е любопитен да чете СРС-та Член на Бюрото за контрол на СРС не може да изпълнява задълженията си, без да има достъп до документи с гриф за секретност. Така с отнемането на допуск, потвърден от съда, Народното събрание на практика няма друг вариант, освен да го освободи.  Самият Гатев вече заяви, че следващата стъпка е да потърси правата си в Съда по правата на човека в Страсбург.  Единствената дискусия преди решението на Народното събрание днес бе за това дали членът на Бюрото за контрол на СРС да бъде изслушан \"за последно\". Предложение за това - както и през миналата седмица в комисията за контрол на спецслужбите, направи депутатът от БСП Славчо Велков. Лазаров направи обратното предложение и закономерно Гатев не се появи в залата след две гласувания. Лазаров също се позова на това, че решението на съда по казуса е тайна и няма какво да се разисква по темата.  Сега по закон Народното събрание има срок от 1 месец, в който да посочи нов член на Бюрото за контрол на СРС. До момента управляващите от ГЕРБ и \"Обединените патриоти\" твърдят, че нямат фаворит за мястото.  Цацаров: Бойко Рашков е любопитен да чете СРС-та", "date": "2018.03.15", "title": "Парламентът извади Георги Гатев  от Бюрото за СРС за 10 минути"}
{"url": "http://clubz.bg/65411-angliq_obmislq_bojkot_na_svetovnoto_po_futbol_spekulaciq_ili_realnost", "text": "Покрай дипломатическия скандал с отравянето на руския шпионин Сергей Скрипал и неговата дъщеря почна да се говори, че Англия може да бойкотира световното по футбол в Русия това лято. Че и да повлече със себе си други отбори, като например Полша, Япония... Появяват се информации какви биха били санкциите на ФИФА при отказ, кои тимове биха заменили бойкотиращите и т.н. и т.н. Както е тръгнало, скоро ще стигнем до това да се надяваме България да участва (стига да не \"бойкотираме\" и ние). Реалност или спекулация е тази възможност - с Англия? Поне на този етап бойкот на националния тим на родината на футбола е изцяло в сферата на спекулациите. До момента нито един човек от английското правителство или от Футболната асоциация на страната не е казал официално и сериозно, че се обсъжда неучастие. А откъде тръгна теорията? От изявление на външния министър Борис Джонсън и на отделни депутати от британския парламент. И добави, че при  участието на Англия трябва да се обсъди. Малко по-късно обаче от кабинета на министъра официално поясниха, че той имал предвид членове на правителството, кралското семейство и т.н. Не ставало въпрос за бойкот на селекцията на Гарет Саутгейт. Което предизвика смях на Острова, тъй като подобно пояснение за това какво всъщност е искал да каже министърът се случва за пореден път. Междувременно бившият национал и капитан на \"Манчестър Юнайтед\" Гари Невил, сега телевизионен анализатор, нарече Джонсън  А \"свободните съчинения\" тръгнаха. Подсилени от предположения на отделни депутати. Напълно логично шумотевицата се поде от булевардни издания като \"Дейли Мейл\", \"Мирър\", \"Сън\"... В сериозните вестници темата за бойкот отсъства или се представя с различен тон, далеч по-умерен и изцяло в сферата на вероятностите, а не в контекста на някакво обсъждане. Защото такова липсва. Тези дни шефовете на Футболната асоциация на Англия постоянно повтарят, че нищо не се е променило, тимът ще играе по руските терени. Работи се по осигуряване на сигурността на отбора и феновете му и т.н. и т.н. Вчера стана ясно, че най-вероятно на церемонията по откриването нямало да присъстват британски политици и членове на кралското семейство. Други страни също били готови да изтеглят официалните си лица от шоуто.  Дори това да се случи, то няма никакво отношение към самото първенство, тъй като най-важни все пак са футболистите и запалянковците, а не политици, аристократи и т.н. Нито един запалянко няма да си купи билет за мач или да седне пред телевизора, за да види в ложата на стадиона принц Хари примерно. Всъщност липсата му от Русия може да се окаже проблем за \"жълтите\" издания, тъй като те широко отразяваха \"изявите\" му по нощни заведения на предишни световни и европейски финали. А бойкотите често са съпътствали мондиалите, поне в началото им. Вижте преглед на скандалите на всички световни първенства. Уругвай не пътува до Европа, за да защитава световната си титла. И до днес е единственият първенец, който не участва на следващо първенство. Отказът идва като контра на бойкота на много отбори от Стария континент, които не поемат за Южна Америка четири години по-рано - най-вече заради големите разходи. Любопитно е, бе британските отбори - Англия, Шотландия, Ирландия и Уелс, също не заминават на Ботуша, тъй като преценяват, че техния вътрешен турнир е по-силен. Човек от Футболната асоциация нарича световното \"майтап\". Аржентина и Уругвай (отново) не участват по френските терени, обидени от това, че първенството за втори пореден път е дадено на Европа, а не била спезена \"принципна\" договорка двата най-футболни континента да си редуват домакинствата. Индия не играе в Страната на кафето. А е имала право за участие. ФИФА дава 1 квота на Азия и е трябвало Индия, Индонезия, Филипините и Мианмар да спорят за нея в квалификационен турнир. Останалите обаче се отказват и индийците са финалисти. Причината за неучастието е прелюбопитна - азиатците искали да играят боси (както на олимпийските игри в Лондон през 1948 г.), а ФИФА не им разрешила. Такова поне е официалното обяснение. Разследване на \"Лос Анджелис таймс\" показало, че истината всъщност е друга - правителството на милиардната държава преценило, че не си струва да вади пари за участие на световно.   Стига се дотам, че Турция, Индинезия, Египет и Судан трябвало да играят квалификации с Израел. Всички те обаче отказват по политически причини. Така израелците се оказват единствени - тогава като представители на Азия. ФИФА обаче отказва да ги допусне директно в Швеция, тъй като не са изиграли нито един квалификационен двубой. Така се стига до бараж Уелс - Израел, в който британците печелят и това единственото им участие на световно до момента. През януари 1964 г. ФИФА приема формат от 16 отбора за световното. И дава само една квота на Африка, Азия и Океания. Октомври същата година 15 държави от \"Черния континент\" решават да не участват в квалификации, тъй като намират решението на централата за \"несправедливо\". Така цял континент бойкотира английския мондиал. Този път \"не\" идва СССР. Сборная трябвало да излезе в бараж срещу представител на Южна Америка - Чили. В Москва обаче осъждат това, че Пиночет е избивал  затворници с леви убеждения на стадиона в Сантяго и настояват реваншът да се играе в друга страна в Латинска Америка. ФИФА и Чили отказват. Първата среща на 26 септември в Москва завършва 0:0. Тимът на СССР не пътува за втората, за която въпреки това са продадени 15 000 билета. Тимът на Чили излиза на терена, изпълнява център и вкарва гол в празната отсрещна врата. Съдията присъжда край, а официално е записан резултат 2:0. И Чили се класира. До бойкот не се стига, но в този случай в парламента и правителството на Великобритания сериозно се обсъжда дали Англия да участва. Опасенията са свързани с прояви на насилие от страна на запалянковците, ако се стигне до мач с Аржентина заради войната за Фолклендските острови. Все пак конфликтът приключва ден преди първия мач на мондиала. А до двубой между двата тима не се стига, те отпадат малко след първата групова фаза на испанското световно.", "date": "2018.03.15", "title": "Англия обмисля бойкот на световното по футбол - спекулация или реалност?"}
{"url": "http://clubz.bg/65409-cvetanov_reshetnikov_si_svyrshi_dobre_rabotata_s_radev", "text": "Зам.-председателят на ГЕРБ и председател на парламентарната група на партията Цветан Цветанов не даде отговор защо правителството няма позиция по изказванията на руския патриарх Кирил у нас, но пък използва темата, за да атакува за пореден път държавния глава Румен Радев като московска креатура. Цветанов бе гост в сутрешния блок на Нова тв, където коментира въпроса със срещата между Кирил и Радев, по време на която патриархът ни размаха пръст, че не почитаме само и единствено жертвите от руска народност, дадени по време на Освобождението, а Радев отвърнал, че както църквата се бори за душата на всеки човек, така и ние сме признателни към паметта на всеки воин, сражавал се в руската армия. Румен Радев: Кирил дойде като духовен водач, тръгна си като политик  Официален запис от изказването на Радев все още не е предоставен. До срещата са били допуснати само камери на руската патриаршия, а от президентството заявяват, че нямат и стенограма. Това провокира ГЕРБ да изискат официално такава. А днес на въпроса \"защо\", Цветанов започна: По думите му от \"Дондуков\" 2 крият записа, защото \"президентът би натрупал негативи от това, че не е защитил националните интереси\".  В президентството не била водена стенограма на срещата с патриарх Кирил Резонно водещата попита къде е правителствената позиция по казуса \"Кирил\", защото такава е изразил само Радев. А Цветанов избяга от въпроса: След което обвини Радев, че говорел в синхрон с Кремъл:  Решетников: Имаме приятели срещу хибридната война. Особено в България Цветанов визира Руския институт за стратегически изследвания (РИСИ). До началото на 2017 г. негов председател бе ген. Леонид Решетников - като по време на кампанията у нас излязоха информации, че това е човекът, посъветвал БСП да издигне кандидатурата на ген. Румен Радев за президент. Решетников и лидерът на БСП Корнелия Нинова са провели среща, преди левицата да издигне своята номинация, която Нинова и досега твърди, че е била случайна и неочаквана. Отрича руската \"разведка\" Решетников да е давал инструкции кой БСП да номинира за \"Дондуков\" 2. Попитан отново за мнението на правителството и изразява ли се то от вицепремиера Валери Симеонов, който нарече Кирил \"второразрядно съветско ченге\", Цветанов посочи, че Симеонов говори в лично качество. Неизбежно той коментира и темата с продажбата на ЧЕЗ на неизвестната \"Инерком\". ЧЕЗ предлагало на България да го купи, правителството отказало И се оплака: \"В момента никой не иска да говорим за председателството, за кохезионната политика, защото опозицията не се интересува от дългосрочната визия на страната, от ЕС и Западните Балкани\". В президентството не била водена стенограма на срещата с патриарх Кирил Решетников: Имаме приятели срещу хибридната война. Особено в България ЧЕЗ предлагало на България да го купи, правителството отказало", "date": "2018.03.15", "title": "Цветанов: Решетников си свърши добре работата с Радев"}
{"url": "http://clubz.bg/65419-do_kraq_na_mart_horata_ot_11_sela_bez_pyt_do_smolqn", "text": "Министърът на регионалното развитие и благоустройството Николай Нанков обеща нов обходен път до Смолян на хората от 11 села, които няма как да стигнат до областния град освен пеша заради свлачището Смолян-Мадан. Нанков отиде на инспекция при срутището в района на село Тикале. Това означава, че почти до края на март хората, които работят и учат в Смолян или трябва да пътуват до областния град, ще го правят пешком. По думите му укрепването на срутището ще струва най-малко 7-8 милиона лева, като в тях е включено укрепване на цялата инфраструктура - пътното платно, мрежи ниско и високо напрежение и водопровод. Според одобрените мерки до септември-октомври укрепителните мероприятия трябва да са готови. Средствата ще бъдат осигурени от държавния бюджет, чрез Междуведомствената комисия по възстановяване при бедствия и аварии. До неделя ще сме готови с пробива на новото трасе Орешец-Влахово, което е около 1.4 км. Ще бъде поставена натрошено-каменна настилка и асфалтиране и до 10 дни обходния маршрут ще е готов. За него ще се необходими около 500 000 лева, посочи регионалният министър. Строителни дейности предизвикаха свлачище на \"Цариградско шосе\" Нанков съобщи, че за първи път от десетки години има свлачище като това, \"толкова голямо, сериозно и внезапно възникнало\" и изключи възможността от човешка грешка - виновни били \"дъждовете, снеготопенето и преовлажняването на почвите и трябва да се мисли по-глобално по темата за финансиране и превенция на тези процеси\". Експертната група, която работи по решаването на проблема със свлачището, е предложила на регионалния министър да бъде осигурена устойчивостта на склона с превантивни мероприятия и да бъде ограничен свлачищният процес нагоре по склона, като индикациите са много положителни. Това обясни доц. д-р Стефчо Стойнев, ръководител на катедра \"Хидрология и инженерна геология\" в Минно-геоложкия университет \"Св. Иван Рилски\", по време на инспекцията. Според доц. д-р Стойнев мониторинговата система показва, че няма развитие на свлачищния процес и той не се развива нагоре по склона, което показва, че на този етап има сигурност за 110-киливолтовия електропровод и на ВиК-инфраструктурата в района. Той уточни, че целта им е да запазят инфраструктурата, след което да се препоръчат на АПИ мерки за възстановяване на пътя. \"Смятам, че с отварянето на обходния път работата тук ще бъде много по- спокойна. Дори и да пробием в момента пътя и да пуснем движението месеците, в които ще се изпълняват строително-монтажни работи, отново трябва да го затворим. Затова смятам, че решението да се направи обходния път макар и в трудни условия е най-доброто, което в момента може да се направи\", допълни доц. д-р Стойнев. Той каза още, че срутището е с големина около 25 дка и с голяма дълбочина от 5-6 метра, като опасността за този район е да не се развие нагоре по ската. Свлачище погълна две вили край \"Златна рибка\" (снимки) Свлачище погълна две вили край \"Златна рибка\" (снимки)", "date": "2018.03.15", "title": "До края на март хората от 11 села без път до Смолян"}
{"url": "http://clubz.bg/65396-kak_bylgarskite_medii_otrazqvat_istanbulskata_konvenciq_skandalno", "text": "Противоречията около ратификацията на Конвенцията на Съвета на Европа за превенция и борба с насилието над жени и домашното насилие, по-известна като „Истанбулската конвенция”, се превърнаха в най-обсъжданата тема в българското обществено пространство в началото на 2018 г. Публичните дискусии по казуса се характеризират със силна поляризация и допускане на крайни мнения, включително и от страна на политици и лидери на мнение. Но каква е ролята на медиите в провелите се дебати? За да даде отговор на този въпрос, компанията за медийни анализи \"Перспептика\" анализира публикациите по темата в най-популярните онлайн медии в страната през месец януари, оценявайки отношението им както към Конвенцията, така и в по-широк план към ЕС и Запада. Анализът е публикуван от Асоциацията на българските журналисти. \"Галъп интернешънъл\": Не харесваме Истанбулската конвенция, но харесваме акция \"Лукс\" Изследването ясно очертава както оформянето на различни групи от медии спрямо техните позиции по противоречивия въпроси, така и генезиса и развитието на „скандала” в медийното пространство, основните говорители по темата, тяхната популярност, и доминацията на скандалното над експертното говорене за Истанбулската конвенция. Анализът се фокусира върху медийните публикации в българското онлайн пространство, споменаващи Конвенцията на Съвета на Европа за превенция и борба с насилието над жени и домашното насилие (Истанбулска конвенция). За целта на изследването за медийни публикации се считат тези в реални новинарски сайтове, което изключва т.нар. агрегатори на новини, които само и единствено препубликуват статии от реални медии, без да добавят нищо авторско. Анализът обхваща периода между 1 декември 2017 г. и 31 януари 2018 г. (включително). От публикуваните в периода 7387 статии, екипът на компанията за медийни анализи „Персептика“ подробно анализира 10% или 739 от тях. Статиите са оценени според отношението им към Истанбулската конвенция и към ЕС/Запада. Кукери срещу конвенция При оценяване на отношението (позитивно, неутрално, негативно) се взимат предвид както авторски коментари, в които ясно проличава позицията на конкретния журналист, така и начинът на отразяване на крайни мнения на политици, партии, експерти и публични лица. Така, безкритичното отразяване на крайни позиции (\"ВМРО скочи срещу нова провокация: Международни лобита натискат България да узаконим „третия пол“!\"), се счита за негативно за целите на доклада. При оценката са взети предвид и някои индиректни методи за демонстриране на отношение към темата, употребата на курсив текст, минало деятелно причастие (щяла, искали) и други. По-особено внимание в анализа е отделено на 23 специално подбрани медии. Това включва 20-те най-популярни и активни по темата онлайн медии в България. Изборът им е направен въз основа на три фактора:  \n\t• популярност според alexa.com*  \n\t• популярност според броя последователи във Facebook  \n\t• броя статии за Истанбулската конвенция, публикувани в разглеждания период. Към така съставения списък от 20 източника бяха добавени и трите уебсайта извън тях, които са най-често цитирани от онлайн медиите. Макар и да не са сред най-популярните източници според размера на аудиторията си, техните публикации по темата се разпространяват активно от други медии. Трите уебсайта са glasove.com, bultimes.com, skandalno.net. Истанбулската конвенция реално почти отсъства от българското медийно пространство през м. декември. Преди Асоциация \"Общество и Ценности\" да излезе с подписка срещу ратифицирането на Конвенцията, отразяването ѝ е спорадично и неизменно положително. Първата статия през разглеждания период, в която става дума за някакъв проблем с документа, идва от репортаж на БНР за подписката от 14 декември 2017 г. Първите негативни реакции идват в същия ден от glasove.com и bultimes.com, които предупреждават, че Конвенцията е \"опит за легализирането на гей браковете\". Дори и тогава обаче повдигнатата тревога остава в ограничен кръг от сайтове, включващ kanal3.bg, blitz.bg,epicenter.bg, trud.bg. Първата по-голяма вълна публикации идва в резултат на реакцията на ВМРО. Като цяло партията и нейните представители са един от основните двигатели на дискусията, като се споменават в близо 10% от всички над 7000 публикации. Този период се характеризира със запознаване на обществеността с темата. Извън декларацията на ВМРО преобладава неутралното отношение, тъй като голяма част от журналистите и обществеността все още не е формирала свое мнение. В самото начало на годината започва да се наслагва мнението, че Кабинетът се опитва да наложи \"третия пол\". Считаме за редно да се уточни, че \"трети пол\" не е коректно понятие от социална и биологична гледна точка. То произтича от правото и уредбата в някои държави на трета опция за пол в документите за гражданско състояние (напр. документите за самоличност, акта за раждане и др. под.). Това означава освен \"мъж\" и \"жена\" във формулярите на тези документи да има и трета опция - \"друг(о)\". През последните месеци обаче, то масово бе употребявано както за трансджендър и интерсекс хората, така в отделни случаи и хомосексуалните и бисексуалните хора. Същите нюанси доби и джендър, което понятие почти никога не бе употребявано със смисъла, влаган в него от социологическата наука, а се превърна в синоним на обобщаващата абревиатура ЛГБТИ. За това спомага и по-нататъшното политизиране на проблема след намесата на БСП. Получава се изключително силна негативна вълна, в която почти встрани от общественото внимание остават мненията на застъпниците за Конвенцията, сред които са министрите Екатерина Захариева и Лиляна Павлова.  Негативните мнения са толкова всеобхватно разпространени, че последвалата ги реакция в защита на Конвенцията надали постига очаквания резултат. В седмицата между 5 и 11 януари се отразяват активно протестите в защита на Конвенцията, мнения на политици (предимно от ГЕРБ), специалисти (сексолози, социолози) и представители на НПО. Обществеността обаче вече е предварително настроена, че правителството (под натиск отвън и от НПО-та) се опитва да приеме Конвенцията в ущърб на обществения интерес. След 10 публикации как документът цели да разбие българското семейство, новината, че Илияна Йотова приветства приемането на Истанбулската конвенция от кабинета по-скоро би довела до по-ниско доверие в г-жа Йотова отколкото до по-високо доверие в Конвенцията. Оттам нататък дебатът в медиите почти не оставя място за неутрални мнения. Медиите и публикациите им стават все по-крайни и очертават общите настроения в обществото. Под 30% от всички публикации са в защита на Конвенцията, а повече от половината (54%) са против нея. Най-големият пик в отразяването идва след включването на Светия синод на Българската православна църква в дебата и в дискусията, провела се в Софийския университет на 23 януари. Това още повече ожесточава дебата, като се появяват обвинения срещу църквата (Светият синод се държи като \"Ислямска държава\", actualno.com) и обвинения срещу обвинителите на Църквата (\"Платените мекерета на Сорос масирано ОПЛЮХА Българската Църква\", skandalno.com). Като цяло БПЦ е спомената (предимно в положителен план) в не по-малко от 1000 публикации (над 14% от всички статии за Истанбулската конвенция). Изключително интересни са позициите, които най-популярните медии заемат спрямо отношението си към Конвенцията. Ясно се очертава групата на про-европейските, про-западни медии като dnevnik.bg, clubz.bg, btvnovinite.bg, dnes.dir.bg и offnews.bg, които заемат и еднозначна позиция в подкрепа на документа. Въпреки че заемат приблизително еднакви позиции и при тях се открояват някои съществени разлики. Така например, dnes.dir.bg, който е един от най-популярните новинарски уебсайтове, публикува цяла поредица, посветена на жени, подложени на домашно насилие. В сравнение с мненията на политици и психолози и политици обаче, тези материали не се радват на особено голям интерес. Clubz.bg пък е единствената медия от тази група, която публикува и крайно негативни коментари за Конвенцията като тези на Петър Москов (\"А дали не се нарушават права на бели, хетеро, християни\") и Огнян Минчев (\"Либералните матросовци накърняват образа на Европа\"). Налице е и група медии, оглавявана от 24chasa.bg и novini.bg, които публикуват почти всичко за Конвенцията (и положителното и отрицателното), но остават про-европейско настроени. В тази графа, но почти напълно неутрални и спрямо ЕС и спрямо Конвенцията, попадат и dnes.bg и сайтът на Българската национална телевизия (bnt.bg).   . Сайтовете в негативния края на спектъра предлагат любопитна динамика. На първо място се оформя тройката skandalno.net, bultimes.com и glasove.com. И трите са с изключително анти-западна насоченост, като bultimes.com е настроен и против управляващите. Именно те предлагат и материалите, които се доближават най-силно до определението за фалшиви новини. Там става дума за \"Хомо Диктатурата на ЕС\", \"джендър организации, вилнеещи по училищата\", ЕС, който ни \"ОБЕЗБЪЛГАРЯВА\" и т.н. Стига се дори до крайни цинизми, като статията на Явор Дачков за стрелба в гимназия в САЩ, в която авторът коментира, че \"това се превърна в сиво ежедневие в Америка докато хомосексуалният й елит изнася демокрация, спасявайки жените по света с истанбулски конвенции\" (bultimes.com).  Главните действащи лица в публикациите на тези сайтове са представители на Църквата, на различни националистически партии и формации и хора с крайно мнение по темата като Андрей Слабаков (според когото\"конвенцията е писана от безработни лесбийки за бежанци\"). Макар и тези сайтове да нямат особено много читатели, някои от тезите им успяват да достигнат до масовата аудитория, когато бъдат разпространени от други, далеч по-популярни медии. Съществува силно изразена динамика между тези три сайта и следващата група от негативно настроени спрямо конвенцията медии като blitz.bg, trud.bg, petel.bg. Те цитират много от статиите от най-крайните сайтове, но спестяват голяма част от анти-европейските и най-вече – антиправителствени – тези. Това им създава по-проевропейски образ, макар и в тях да се прокрадва тезата, че външни сили се опитват да наложат Конвенцията на българите. Също така, те са сред главните играчи, които опитват да направят връзка между поддръжниците на Конвенцията и протестиращите срещу правителствени решения, като това за Пирин. Малко по-встрани стои и иначе много популярният bradva.bg (с над 220 хил. последователи във Facebook), който изглежда има много по-лайфстайл насоченост и рядко навлиза в политически теми. Самият факт, че Конвенцията намира място в тази медия е показателен за мащабите на \"скандала\". Последната група медии е тази на сайтовете, които определено са против Конвенцията, без да демонстрират анти-европейска насоченост по конкретната тема. Сред тях най-изявени за pik.bg и epicentre.bg. Те често цитират други сайтове, противници на Конвенцията, като особено деен в тази си роля е epicentre.bg. Това е и най-активната медия по казуса с над 274 публикации. Реално сайтът събира всичко казано някъде по темата, особено ако то е негативно. Тази група е настроена положително към управляващите (а в случая с news.bg конкретно към ВМРО) и се опитва да бъде критична към БСП, въпреки че социалистите на свой ред също са срещу конвенцията. Именно тези сайтове са най-активни в експлоатирането на темата за двуличността на БСП, която е \"за\" конвенцията в Европа, но \"против\" нея в България. Като цяло управляващите често са представяни и като жертви, на които се оказва натиск от страна на \"гей лобито\" и на \"рекетьори, готвещи пуч\" (Последната фраза от заглавие в pik.bg в последствие е заменена с \"над 5000 излязоха срещу екорекетьорите!\"). Освен български политици, те цитират (без следа от ирония) и изказвания на Европейски комисари в защита на Конвенцията. Въпреки това далеч по-популярни в социалните мрежи остават изказвания на критиците като представителите на БПЦ, на Патриотичния фронт и други като Андрей Слабаков или Емил Димитров (\"цяла Африка ще дойде в България под претекст, че са травестити\"). Като цяло тази динамика е видна през целия период на изследването и в почти всички медии – скандалните теми и крайните мнения са далеч по-споделяни от позитивните послания, историите на жертвите на насилие и опитите на политици и експерти да разяснят ситуацията. Аlexa.com* - Списък с 50-те най-популярни онлайн новинарски сайтове може да бъде открит в публикация от Кукери срещу конвенция", "date": "2018.03.15", "title": "Как българските медии отразяват Истанбулската конвенция? - Скандално"}
{"url": "http://clubz.bg/65405-oshte_21_ruski_predateli_za_otstrelvane_v_angliq", "text": "Руският бизнесмен Николай Глушков, който бе открит мъртъв в началото на седмицата, е бил цел „номер едно“ на Кремъл заради предполагаемото му участие в измама, свързана с авикомпанията „Аерофлот“, съобщава вестник The Daily Expess, като пояснява, че във Великобритания живеят още 21 руски бизнесмени, които Москва описва като „бегълци от правосъдието“. Въпросният \"черен списък\" е публикуван от дипломатическата мисия на Москва в Лондон. Руски прокурори изпратиха официално искане до Великобритания за ареста и екстрадицията на Глушков още през януари 2015 г., съобщава \"Фокус\"-  Кабинетът на премиера Тереза Мей обаче не удовлетвори молбата на Русия. Партньор на Березовски удушен в Лондон В понеделник 69-годишният Глушков бе открит мъртъв от дъщеря си Наталия в наетия от него дом в Ню Молдън, графство Съри. Бе съобщено, че по врата му е имало следи от задушаване. Разследването на смъртта му бе поето от „Скотланд Ярд“. Случаят с Глушков, който се разви на фона на скандала с отравянето на бившия офицер от руското военно разузнаване Сергей Скрипал, започна да се разплита в сряда. Съсед на руския бизнесмен разкри пред следователите, че Глушков е бил посетен от двама „подозрителни“ мъже. От редакцията подчертават, че руското посолство публикува списъка с общо 22-мата бизнесмени (включително Глушков), след като лидерът на Кремъл предупреди, че не може да прости предателство. Глушков бе близък и с руския предприемач и политик Борис Березовски, който бе открит мъртъв в дома му в графство Бъркшир през 2013 г. Русия официално поиска екстрадирането на всичките 22-ма в периода между 2007 г. и 2016 г.. Четиринадесет молби бяха отхвърлени от Мей, а други две бяха отхвърлени от лейбъристите Чарлз Кларк и Джаки Смит, бивши вътрешни министри.  САЩ споделят оценката на Великобритания, че Русия е виновна за извършеното в Солсбъри нападение с нервнопаралитичен газ срещу бивш руски двоен агент и подкрепят британското решение да прогони руски дипломати, се казва в публикувано снощи изявление на Белия дом, цитирано от Ройтерс и ТАСС. Нападението  , се казва още в изявлението, в което се изразява и солидарността на САЩ с Великобритания.", "date": "2018.03.15", "title": "Още 21 руски предатели за \"отстрелване\" в Англия"}
{"url": "http://clubz.bg/65410-daily_telegraph_zabravete_nato_trqbva_nov_syyuz_sreshtu_putinova_rusiq", "text": "Да, Великобритания изгони 23 руски дипломати и обмисля допълнителни санкции. Атаката в Солсбъри се обсъжда и осъжда в Съвета за сигурност на ООН, а НАТО е загрижена... Суровата реалност е, че светът стана много по-опасен, което на свой ред изисква нова отбрана и външна политика. , Великобритания трябва да отдели повече средства за защита: вече не можем да мислим, че традиционните войни са нещо от миналото. , Великобритания трябва да направи усилия за създаване на нов глобален военен и икономически съюз на държави, убедени в необходимостта от насърчаване на интересите на капитализма и либералната демокрация. За тези цели НАТО вече не се вписва: това е твърде европейска организация, твърде много от членовете на съюза са просто пацифисти, а членството на Турция поражда редица въпроси. ООН е неефективна организация, както и НАТО - и двете са резултат от конфликт през ХХ век. Тези страни трябва да подпишат споразумение за взаимна военна помощ, както и за свободна търговия. Създаването на такъв съюз ще бъде огромна реформа в геополитиката след създаването на ООН.  Този съюз ще промени напълно глобалното равновесие на силите и ще позволи на либералните демокрации да се справят със заплахите. Алиансът ще доведе до създаването на институции, необходими за сдържането на тоталитарните капиталисти Русия и Китай, както и ще помогне за борба с употребата на химическо оръжие и кибератаките. Великобритания се нуждае от нова роля на международната сцена и подкрепата за създаването на такъв съюз може да бъде идеална мисия.", "date": "2018.03.15", "title": " Daily Telegraph: Забравете НАТО, трябва нов съюз срещу Путинова Русия"}
{"url": "http://clubz.bg/65421-tretiqt_lych_na_metroto_pogled_otvytre_snimki", "text": "Вече са завършени 3 километра от тунела на третия лъч на метрото в участъка от „Красно село“ до Александровска болница, съобщи Столичната община. Кметът Йорданка Фандъкова провери строителството и отчете свършеното дотук: 56% е изпълнението на първия етап от третата линия. Плановете са до есента на 2019 г. да са завършени първите 8 км – от „Красно село“ до бул. „Владимир Вазов“. Продължава работата и на втория етап - 4 км от \"Красно село\" до \"Овча купел\" при Горна Баня. Движението по ул. „Св. Георги Софийски“ ще бъде възстановено през есента.   ", "date": "2018.03.15", "title": "Третият лъч на метрото - поглед отвътре (СНИМКИ)"}
{"url": "http://clubz.bg/65407-jertvite_na_avariqta_v_arsenal_stanaha_dve", "text": "Жертвите на вчерашния инцидент в оръжейния завод \"Арсенал\" в Казанлък станаха две. Късно снощи, малко след 2 ч. в болницата в Стара Загора е починал 45-годишният Красимир Желев от Казанлък, съобщи Нова тв. Желев е бил със 75% изгаряния. Той е имал 10 години стаж в завода. На място при аварията в сряда загина 27-годишният Цеко Василев от с.Шаламаново. Той е с две години стаж в \"Арсенал\". Инцидентът стана рано в сряда сутринта в цех за химически смеси. Машините там се управляват дистанционно, а влизането в помещението става само когато е изключен т.нар. миксер. Двама от работниците обаче се озовават в производството при работеща машина. Секунди по-късно пламва сместа за снарядите.  Прокуратурата работи по две версии - техническо несъответствие или повреда и човешка грешка вследствие на неспазване на инструкциите за безопасност на работа, коментираха оттам днес. В същото време предварително министърът на вътрешните работи Валентин Радев коментира ден по-рано, че са били нарушени изискванията за безопасност на труда, поради което е възникнал пожар. Пак пожар в \"Арсенал\", пак жертва \"Те са били в помещение, където се работи дистанционно. Вътре има бъркалка, където се забърква смес. Не е трябвало да бъдат вътре. Съгласно мерките за безопасност и технологията е трябвало да бъдат отвън. Управлението на този процес е изнесено отвън, има си табло с бутони. Защо са били вътре - тепърва ще става ясно, но са нарушили техническата дисциплина. Запалва се сместа, няма взрив. Затова няма и пожарна там. Пламва, обгаря ги, това е димна смес на барутна основа. Това не е взривно вещество. За жалост има тежки обгаряния\", каза вътрешният министър в парламента. През последните години взривовете и жертвите в \"Арсенал\" са особено чести. Според данни от Главна инспекция по труда през последните години са направени близо петдесет проверки в частната фирма и са констатирани над 460 нарушения на условията за безопасност на труда. От 2000 г. насам в България има повече от 20 инцидента с човешки жертви в предприятия от военнопромишления комплекс, като най-много от тях са в заводите на \"Арсенал” и в \"Миджур\" в Горни Лом. На 25 април 2016 г. двама души загинаха от раните си, получени при обгаряне, при възникнало запалване на машина в цех 120 на Завод 3 на територията на \"Арсенал\" в Казанлък. Загиналите са специалистът по производство на барути, 53-годишният инж. Върбан Димитров Пешков - технически директор на Завод 3, и 41-годишният настройчик Румен Райчев. И двамата са дългогодишни служители на \"Арсенал\". На 6 юни 2015 г. един е загинал и четирима са тежко ранени след взрив на военен полигон на \"Вазовски машиностроителни заводи\" - Сопот. Взривът е станал на полигона в с. Анево. Загиналият е цивилен американски гражданин, чужденци са и двамата ранени, единия от които много тежко пострадал. На 14 април 2015 г. взривове разтърват Иганово. Инцидентът възниква в производствен цех на ВМЗ \"Сопот\" за термоглави. На 21 март 2015 г. около 19:30 ч. един от охранителите на Шести холандски склад на ВМЗ-Сопот, намиращ се в землището на село Иганово, подава сигнал за взривове. Пострадали няма. На 19 декември 2014 г. в с. Мъглиж избухва взрив на частен завод за боеприпаси. Загива един мъж на 51 години, а две жени и още един мъж са ранени. Експлозията става във фирма, специализирана в производството на патрони и ловни муниции. На 1 октомври 2014 г. взрив избухна в цех на \"Военен завод - Миджур\" в района на с. Горни Лом, община Чупрене, 15 души са изпепелени заради човешка грешка при утилизирането на боеприпаси. На 8 август 2014 г. в Костенец, в завод \"ТЕРЕМ - Цар Самуил\" ЕООД, по време на утилизация на боеприпаси искра предизвиква експлозия. Пострадалите са 10 души. На 28 февруари 2014 г. в цех 130 на Завод 4 на \"Арсенал\" край Мъглиж избухва взрив. Вследствие множество травми с около 98% изгаряния загива работещ в завода мъж. На 12 септември 2012 г. два взрива разтърсват за по-малко от денонощие военния завод \"Арсенал\" - Казанлък. Пострадали няма. На 5 юни 2012 г. при пътния възел \"Петолъчката\" край Ямбол започват серия от взривове в складове за разглобяване на снаряди, собственост на \"Берета трейдинг\". Базата е бивш завод на \"Терем\" – Трявна. В момента на взрива в нея се намират 13 души, като седем от тях са ранени. На 10 януари 2012 г. избухва взрив в едно от поделенията на ВМЗ-Сопот в карловското с. Иганово. Пострадват двама мъже и една жена. Според изпълнителния директор се взривява  пресформата за иницииращо взривно вещество. При разследването на случая обаче е установено, че пресата не е почистена правилно и това довежда до проблема. На 12 ноември 2011 г. около 9 часа се взривяват бивши военни складове, намиращи се между Севлиево и с. Ловнидол. В складовете има около 3000 снаряда от калибър 152, няма химически и радиоактивни вещества и обгазяване на района. Няма пострадали хора. На 21 юни 2011 г. жена на 51 години е тежко ранена при експлозия във Военен завод 4 в с. Мъглиж - филиал на \"Арсенал\" АД. При взрива тя изгубва едната си ръка. На 3 февруари 2010 г. в завод \"Миджур\" в село Горни Лом, община Чупрене, избухва пожар. Четирима служители на фирмата са пострадали. На 9 август 2008 г. в склад на военния завод \"Арсенал\"” в Казанлък избухва пожар, който води до взривове. В склада за готова продукция са съхранявани гранати. Няма жертви. На 3 юли 2008 г. около 6:30 ч. във военен склад за боеприпаси в поделение 18250 между Челопечене и Чепинци край София избухва взрив. Експлозиите продължават през целия ден. В поделението се съхраняват излишни за Въоръжените сили боеприпаси, които подлежат на утилизация. Щетите са около 8 млн. лева. На 30 ноември 2007 г. взрив в завод \"Миджур\". Нанесени са само материални щети. На 9 октомври 2007 г. при взрив в \"Арсенал\" загива 48-годишният Атанас Атанасов. На 23 май 2007 г. в завод \"Миджур\" в Горни Лом при експлозия на поточната линия в един от цеховете загива мъж на 28 години, а една 39-годишна жена е ранена. На 6 април 2006 г. в завод \"Миджур\" избухва пожар, при който загива инж. Илия Симов. През 2002 г. две експлозии, следствие от пожар, изпепеляват тогавашния цех за производство на тротил в завод \"Миджур\" - с. Горни Лом, но пострадали няма. На 9 юли 2000 г. между хасковските села Александрово, Константиново, Любеново, Родопи, Поляново и Брягово се разразява пожар. Привечер огънят достига склад за боеприпаси в с. Иваново и довежда до взривове.", "date": "2018.03.15", "title": "Жертвите на аварията в \"Арсенал\" станаха две"}
{"url": "http://clubz.bg/65404-barselona_dovyrshi_chelsi_pak_gredi_za_anglijskiq_tim", "text": "\"Барселона\" и \"Байерн\" (Мюнхен) допълниха тази вечер топ 8 на четвъртфиналите в Шампионската лига. Баварците биха с 3:1 \"Бешикташ\" в Истанбул и продължават с общ резултат 8:1 след може би най-неравностойния осминафинал, най-вече от гледна точка на головото съотношение. Тиаго Алкантара в 18-ата, Гьокхан Гьонюл (автогол в 46-ата) и Сандро Вагнер (84-ата) реализираха за германския гранд, а Вагнер Лав в 59-ата се разписа за \"Бешикташ\". Напълно логично по-големи очаквания имаше към реванша \"Барселона\" - \"Челси\" (3:0), след като първата среща завърши 1:1. И двата отбора не разочароваха зрителите. Разликата отново дойде от ефективността на каталунците и неумението на лондонските \"сини\" да вкарват. Лионел Меси бе точен в 3-тата и 63-тата минута, като второто му попадение е под №100 в Шампионската лига. И двата пъти аржентинецът прокара топката между краката на вратаря Тибо Куртоа, когото трансферните слухове свързват с \"Реал\" (Мадрид). Усман Дембеле отбеляза в 20-ата. В 49-ата минута Жерар Пике задържа Марко Алонсо в наказателното поле на Барса, но съдията прецени, че дузпа няма. По веднъж греди нацелиха Алонсо и Антонио Рюдигер преди и след почивката. Това прави общо 4 греди за \"Челси\" в двата мача. \"Барселона\" е по-класният отбор, но показа и колебания, които следващ съперник може да накаже.  Ето и четвъртфиналистите: ", "date": "2018.03.15", "title": "\"Барселона\" довърши \"Челси\", пак греди за английския тим"}
{"url": "http://clubz.bg/65406-sasht_rusiq_e_otgovorna_za_himicheskata_ataka_v_solsbyri", "text": "САЩ вярват, че Русия е отговорна за извършеното във Великобритания химическо нападение срещу бившия руски шпионин Сергей Скрипал и дъщеря му, заяви снощи американската представителка в ООН Ники Хейли, цитирана от Франс прес и Ройтерс. Категоричната и остра позиция бе допълнена с призив за взимането на спешни мерки. Изтъквайки подкрепата на Москва за режима на Асад в Сирия, след като правителството на диктатора използва химическо оръжие срещу цивилни граждани, Хейли заключи, че светът е достигнал до \"повратна точка\". Преди да отиде на извънредното заседание на Съвета за сигурност на ООН, британският заместник-посланик в ООН Джонатан Алън заяви, че Лондон е поискал от Организацията за забрана на химическите оръжия да извърши независим анализ на нервнопаралитичното вещество, използвано за отравянето на Сергей Скрипал, предаде Асошиейтед прес. Освен това Алън заяви, че няма обяснение, освен че нападението е извършено от Русия. Според него, Москва е нарушила конвенцията за химическите оръжия, като не е декларирала програмата \"Новичок\". Русия е изпратила нота до британското външно министерство, в която е поискала проби от субстанцията и е предложила извършването на съвместно разследване, \"защото сме учтиви\", подчерта Небензя. Той добави, че няма никакви доказателства за обвиненията срещу Русия, съдържащи се в писмото на Мей до Съвета за сигурност и генералния секретар на ООН. Великобритания гони 23-ма руски дипломати заради инцидента със Скрипал Освен това руският постоянен представител предположи, че измисленият британски детектив Шерлок Холмс може би ще се справи по-добре с разследването от британския Скотланд Ярд, отбелязва ДПА. Небензя добави, че в Русия не са водени научни изследвания и разработки на бойно отровно вещество под условното название \"Новичок\", предаде ТАСС. Химикалът, използван за отравянето на Сергей Скрипал може да е бил произведен и от Великобритания, подчерта руският постоянен представител в ООН. Русия е прекратила всички програми за химически оръжия през 1992 г. и е унищожила всички запаси до миналата година, което е потвърдено от Организацията за забрана на химическите оръжия (ОЗХО). Газът, отровил Скрипал, е 10 пъти по-смъртоносен от зарина В средата на 90-те години обаче специални служби на западни страни, включително САЩ и Великобритания, са отвели от Русия редица специалисти и документация и са продължили изследванията в областта на нервнопаралитичните химически оръжия. Освен това той заяви, че за Москва отравянето на Скрипал преди световното първенство по футбол в Русия не е изгодно, за разлика от други страни, които отказа да назове. Русия предлага Съветът за сигурност да приеме изявление за медиите за инцидента. В подготвения от Москва текст се набляга на необходимостта от задействане на механизмите на Конвенция за забрана на разработването, производството, натрупването и употребата на химическо оръжие и за неговото унищожаване. Руският постоянен представител определи като крайно слаби представените от британската страна доводи. Още 21 руски предатели за \"отстрелване\" в Англия Британският заместник-посланик в ООН Джонатан Алън отговори, че Лондон не планира да предостави на Москва образци от веществото, с което е бил отровен Скрипал. Според него това не се изисква според Конвенцията за химическите оръжия. Китайският постоянен представител в ООН Ма Чжаосюй подчерта на заседанието на Съвета за сигурност, че Пекин се надява на обективно и независимо разследване на случая с отравянето на Скрипал и дъщеря му, както и че то ще се базира на фактите. Ма изрази надежда, че заинтересованите страни ще могат да разрешат този въпрос по съответните канали, отбелязва БТА. Франция ще координира с Великобритания на най-високо равнище реакцията си на нападението срещу руския шпионин Сергей Скрипал, отровен с нервнопаралитичен газ в британския град Солсбъри, заяви снощи френският външен министър Жан-Ив льо Дриан, цитиран от Ройтерс и Франс прес. Преди да замине за Франция новият германски външен министър Хайко Маас разкритикува Русия за реакцията й на атаката с нервнопаралитично вещество в Англия, за която британското правителство обвини Москва, предаде Ройтерс. В първата си реч като ръководител на германската дипломация след вчерашното си встъпване в длъжност Маас разкритикува и поведението на Русия в Украйна, но все пак изрази надежда, че може да подобри отношенията с Москва чрез диалог. \"На извършителите трябва да бъде потърсена отговорност. Напълно разбираме защо Великобритания трябваше да реагира на тази атака\", подчерта той. Маас отбеляза, че германската външна политика трябва да се приспособи към ситуация, в която Русия все повече се самоопределя като противник на западните страни. Маас заяви, че Германия трябва да се покаже на висотата на международните си отговорности и обеща да не избягва трудните проблеми. \n\tКъм най-голямата европейска икономика Германия се отправят призиви да действа по-активно по проблеми от реформите на еврозоната до заплахата от търговски санкции на САЩ и една по-настъпателна Русия. Газът, отровил Скрипал, е 10 пъти по-смъртоносен от зарина Още 21 руски предатели за \"отстрелване\" в Англия", "date": "2018.03.15", "title": "САЩ: Русия е отговорна за химическата атака в Солсбъри"}
{"url": "http://clubz.bg/65373-separatistite_s_treti_kandidat_premier_na_katalunq", "text": "Двете най-големи сепаратистки партии в Каталуня се готвят да издигнат трета кандидатура за премиер на областта, пише в. \"Ел Паис\". Те вече се провалиха в опитите си за номиниране на Карлес Пучдемон и Жорди Санчес. Първият е в доброволно изгнание в Белгия и според испанските закони няма право да управлява от разстояние. И затова сам се отказа. Вторият пък е в ареста за противодържавна дейност и съдът отказа да го освободи. Сега сепаратистите са се спрели на Жорди Турул - говорител на правителството на Пучдемон, което бе разпуснато от централната власт в Мадрид на 27 октомври 2017 г. Това стана, след като регионалният парламент в Барселона обяви едностранно независимост на Каталуня. Пучдемон се отказа да става премиер на Каталуня Около Турул са се обединили \"Заедно за Каталуня\" на Пучдемон и Републиканската левица на Каталуня (РЛК). Особено мнение обаче има третата сепаратистка партия - крайно лявата и антикапиталистическа Кандидатура на народното единство (КНЕ). Тя има само четирима депутати в парламента на Каталуня, но без тях отцепниците губят абсолютното си мнозинство. От КНЕ смятат, че дебатите около името на бъдещия премиер са второстепенни. Партията смята, че \"Заедно за Каталуня\" и РЛК действат за автономия на областта, а не за отделянето й от Испания. Но пък е почти сигурно, че испанските власти няма да попречат на кандидатирането на Жорди Турул, както постъпиха с предишните двама. Същевременно против Турул са част от \"Заедно за Каталуня\". Това всъщност е коалиция от различни партии и движения. Срещу кандидатурата са редица членове на Каталунската европейска демократична партия (КЕДП). Те смятат Турул за твърде умерен и предпочитат по-отцепнически настроения Жоаким Тора. Защото според тях само той може да осигури гласовете на антикапиталистите.", "date": "2018.03.15", "title": "Сепаратистите с трети кандидат-премиер на Каталуня"}
{"url": "http://clubz.bg/65408-mareshki_patriotite_vdigat_shum_no_nikoga_nqma_da_izlqzat_ot_upravlenieto", "text": "\"Патриотите\" само вдигат шум около себе си, но никога няма да излязат от управлението.  Тази теза изрази соченият за техен заместник в парламента Веселин Марешки, лидер на \"Воля\", в сутрешния блок на Нова тв. Марешки за пореден път демонстрира недоволство от допускането на депутата от ГЕРБ Делян Добрев, че коалиционният партньор в \"Обединени патриоти\" - \"Атака\", лесно може да бъде заменен от \"Воля\" за осигуряване на парламентарна подкрепа.  Лидерът на \"Воля\" пак настоя, че бил опозиция на правителството   и атакува \"задкулисието\": Плащаме по-скъп ток, отколкото трябва, смята лидерът на \"Воля\" по темата за ЧЕЗ. Парите се източват по всякакви схеми, не се връщат у българския народ. Частни или държавни, ако предприятията се управляват ефективно, цените може да паднат, твърди още Марешки. Марешки поиска парламентът да осъди Симеонов и Сидеров. После - само втория  И допълни: \"Ами хранителната индустрия? - Милиарди и нищо не остава в България. Да не позволяваме с нашите пари да се плащат пенсиите в Чехия, Германия или другаде.\" Марешки бе помолен да коментира и снимка на бентлито му, паркирано на тротоар, изпратена до Нова тв от зрители:", "date": "2018.03.15", "title": "Марешки: \"Патриотите\" вдигат шум, но никога няма да излязат от управлението"}
