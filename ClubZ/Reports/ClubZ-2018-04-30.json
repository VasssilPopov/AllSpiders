{"url": "http://clubz.bg/67308-ispanskiqt_premier_nqma_da_uchastva_v_sreshtata_za_zapadnite_balkani_v_sofiq", "text": "Испанският премиер Мариано Рахой няма да участва в срещата между лидерите на членките на Европейския съюз и страните от Западните Балкани, която ще се проведе в София на 16 и 17 май. Причината е присъствието на министър-председателя на Косово Рамуш Харадинай, съобщава в. “Ел Паис“, цитиран от АФП.   и отказва да легитимира по този начин съществуването му. Рахой ще напусне София след неформалната вечеря на лидерите на 28-те страни членки на 16 март, съобщава информационното бюро на испанското правителство. По този начин става ясно, че Рахой не би искал да бъде равен на косовския президент Хашим Тачи. Испания блокира софийската декларация за Западните Балкани Очертаването на пътя на шестте страни от Западните Балкани - Сърбия, Черна гора, Албания, Македония, Босна и Косово - към членство в ЕС е сред приоритетите на българското председателство на Съвета на ЕС. Сърбия и Черна гора вече водят официални преговори за членство.  Преди две седмици Европейската комисия препоръча започването на преговори за присъединяване с Албания и с Македония. Стратегията на Съюза за региона предвижда най-напредналите страни да се присъединят към блока през 2025 г. Ще бъде ли бойкотирана срещата на върха ЕС-Западни Балкани По-рано стана ясно, че Испания е наложила вето върху съвместната декларация, която ЕС смята да огласи със страните от Западните Балкани на предстоящата среща в София. Мотивът е отново същият - да се избегне появата на името на испанския премиер Мариано Рахой в един и същи документ заедно с това на лидера на Косово. Освен Испания още четири страни не признават независимостта на Косово. Това са Румъния, Гърция, Кипър и Словакия. Засега обаче само испанският премиер е обявил официално, че няма да присъства на срещата \"ЕС-Западни Балкани\". Сред причините са все по-острото отношение на Испания към Косово е ситуацията в Каталуня, която обяви независимост миналата година, след което Мадрид отне автономията й. Съпоставките, които в момента някои сепаратистки сили се опитват да направят между Каталуня и Косово, тревожат правителството на Рахой. Премиерът на Косово обаче се обяви против тази аналогия. Премиерът на Косово заяви също, че е “отворен за всякакъв контакт“ с испанското правителство в оставщите седмици до срещата в София. Ще бъде ли бойкотирана срещата на върха ЕС-Западни Балкани", "date": "2018.04.30", "title": "Испанският премиер няма да участва в срещата за Западните Балкани в София"}
{"url": "http://clubz.bg/67304-cacarov_sreshtu_domashnoto_nasilie_s_6_stranici_pravila_za_prokurorite", "text": "Заповед от 11 страници, в която стъпка по стъпка се описва какви действия трябва да предприемат прокурорите в цялата страна в случай на жалба за случаий на домашно насилие е подписал днес главният прокурор Сотир Цацаров, съобщи lex.bg. Правилата са  Към документа има и приложение - образец за обяснение, каквото всеки обвинител трябва попълва при работа по случаи на домашно насилие. Административните ръководители на прокуратури пък ще правят срещи за проверка на работата всеки месец. Указанията на Цацаров идват ден, след като вътрешният министър Валентин Радев обяви, че в МВР няма статистика за случаи на домашно насилие, защото това не се води престъпление според действащия Наказателен кодекс. На 4 април тази година Народното събрание прие на първо четене промяна в кодекса, с която домашното насилие става престъпление от общ характер - тоест прокуратурата ще разследва случаите. Парламентът прие \"безспорна част от Истанбулската конвенция\" Законопроектът бе внесен от БСП след отказа им да подкрепят Истанбулската конвенция, която у нас така и така скоро няма да получи одобрение, след като и Министерският съвет, начело с Бойко Борисов, оттегли документа от Народното събрание, с който международният акт трябваше да бъде ратифициран. По текста на конвенцията се чака и становище на Конституционния съд, който бе сезиран от депутати от управляващата партия. Тепърва обаче предстоят дебатите в пленарната зала за второ четене на промените в НК. Щом няма Истанбулска конвенция: 5 искания към държавата срещу домашното насилие В указанията на Сотир Цацаров към прокурорите са описани действията в случаите, когато пострадалият лично и дистанционно подава оплакване. Ако жалбоподателят се яви лично, тогава прокурорът незабавно трябва да заведе жалбата в деловодната система, след което да извърши справка в Унифицираната система на прокуратурата за наличието на други преписки и досъдебни производства, които се отнасят до подателя на жалбата и лицето, срещу което е насочена тя. Справката се прилага към съобщението и всичко се докладва на дежурния прокурор. Той от своя страна снема обяснения от пострадалото лице и му дава да попълни формуляр, който съдържа информация за правата му и за това какво може да се предприеме в конкретния случай. Ако се установят данни за непосредствена опасност за живота на жалбоподателя, тогава веднага се уведомява съответното районно управление на МВР, за да се вземат мерки. Ако жалбата е подадена по пощата, то подателят й ще бъде уведомяван, че случаят му е препратен към МВР за проверка. Дори и ако жалбата е попаднала в прокуратура, която не е компетентна да се произнесе, прокурорът, при който е стигнала ще е длъжен да прецени степента на неотложност, да направи предварителните проверки и да препрати документацията на компетентните си колеги - възможно най-бързо.  Всички срокове за действия на прокурорите в случай на домашно насилие, записани в заповедта на Цацаров са  ,  ,  .  Наблюдаващият прокурор по всяка преписка може да извърши лична проверка, да възложи такава на МВР или да образува досъдебно производство. Независимо какво ще предприеме, той задължително преценява необходимостта от сезиране на съответната дирекция „Социално подпомагане“. Ако се установят достатъчно данни за разследване, то досъдебното производство  Конкретни указания са дадени за това как прокурорът ще преценява за всеки конкретен случай какви мерки за защита на пострадалия да се предприемат, трябва ли мярка за неотклонение на обвиняемия и каква да е тя, нужно ли е назначаването на експертизи. Ако при поискан арест съдът измени мярката на по-лека, то прокурорът веднага ще уведомява и жертвата на насилие, и полицията по местоживеене. Прокурорът ще продължи да има отговорности и когато откаже да образува досъдебно производство - става ясно от заповедта на Цацаров. Ако е установено, че става дума за престъпление от частен характер, обвинителят ще разяснява на жалбоподателя възможността да подаде тъжба пред съответния районен съд. Ако няма данни за престъпление - пак на прокурора е вменено задължението да уведоми пострадалия за правата му по Закона за защита от домашното насилие. Шефовете на прокуратури лично или чрез заместник ще контролират как се изпълнява заповедта на Цацаров, ще координират и взаимодействието с МВР.  Щом няма Истанбулска конвенция: 5 искания към държавата срещу домашното насилие", "date": "2018.04.30", "title": "Цацаров срещу домашното насилие - с 6 страници правила за прокурорите"}
{"url": "http://clubz.bg/67307-bryuksel_kym_iztochna_evropa_es_ne_e_bankomat", "text": "В сряда Еврокомисията ще представи бюджетната рамка за периода 2021-2027 година. Дали този бюджет ще „накаже\" със съкращаване на помощите онези държави, които занемаряват върховенството на закона и не проявяват солидарност по въпроса за бежанците и мигрантите? Според германския вестник „Билд\", новият бюджет на ЕС ще хвърли ръкавица към някои своенравни държави-членки. „Ако има сериозни спънки по отношение на принципите на правовата държава, разделението на властите и солидарността, занапред Брюксел ще плаща по-малко пари - такива са плановете на Еврокомисията, които ще бъдат представени в сряда\", пише изданието и цитира еврокомисарката по правосъдието Вера Юрова, според която изплащането на европейски помощи ще бъде обвързано с функционирането на правовата държава. Според Юрова, комисарите били единодушни, че трябва да се въведе такова условие. „Билд\" уточнява, че на мушка са държави като Полша, Унгария, Словакия и Чехия. Според други източници обаче, европейските фондове могат да бъдат съкратени и за България и Румъния, където все още има сериозни проблеми в съдебната система и в борбата срещу корупцията. Страните от така наречената „Вишеградска група\" трайно са на нож с Брюксел, например по въпроса за разпределянето на бежанците, пише вестникът и продължава: „Това е лоша новина най-вече за Варшава, където управляващата партия „Право и справедливост\" непрекъснато са разправя с Брюксел по въпроса за независимостта на съдилищата. Нашата източна съседка получава най-високите европейски помощи\", посочва изданието и цитира полския вестник „Жечпосполита\", според който Полша е „като наркозависима\" от европейските финанси и гледа на ЕС като на \"банкомат, за който не ти трябва нито банкова карта, нито ПИН\". По-нататък „Билд\" цитира полски медии, според които парите за Полша може да бъдат съкратени с 8%. А това се равнява на около 1 милиард евро годишно. Според вестника, по този начин Еврокомисията цели не само да се покрие част от финансовия недостиг, предизвикан от Брекзита, но и да се пренасочат пари към някои южноевропейски държави като Гърция и Испания, както и към страни и региони, които приемат бежанци. Авторът на статията припомня, че такава е нагласата както на германската канцлерка Ангела Меркел, така и на френския президент Еманюел Макрон: „Скоро няма да ги има онези 13 милиарда от британската вноска. Същевременно обаче ще се харчат повече пари за защита на общите граници, за интеграция на мигрантите и за борба срещу младежката безработица в южната част на ЕС. А това означава, че в момента ЕС се намира във финансов цугцванг\", коментира \"Билд\". В Унгария, където партията на премиера Виктор Орбан отново спечели изборите, при това с лозунга „Да спрем Брюксел!\", положението прилича на това в Полша. Страната получава солидна европейска подкрепа - въпреки посегателствата срещу правовата държава и въпреки антиевропейската реторика на управляващите. Премиерът Орбан гръмко обяви, че иска да изгради една \"нелиберална държава\" и да забрани дейността на онези НПО, които се намесват в политиката, припомня изданието и цитира политолога Торстен Бенер, според когото е крайно време Меркел и нейните сподвижници да се намесят в защита на правовата държава. „Напълно неприемлив е пакетът от закони „Спрете Сорос\", с чиято помощ Орбан се опитва да ограничи помощта, която американският милиардер оказва на унгарското гражданско общество и на организациите, подпомагащи бежанците\", казва в тази връзка пред „Тагесшпигел\" германският зам.-министър на външните работи Михаел Рот. Но плановете да се съкратят европейските пари за онези държави, които нарушават правилата, не стъпват върху достатъчно стабилна правна основа. Навярно поради това еврокомисарката Вера Юрова се подсигурява с уточнението, че те „не са насочени конкретно срещу една или друга държава\". А в документ като бюджетната рамка това не и възможно, защото бюджетът се разпределя преди всичко по пера, уточняват източници от Еврокомисията. Въпреки това държавите, които внасят повече пари в общата хазна, искат да обвържат изплащането на субсидии с независимостта на съдилищата. Тук аргументът им е убедителен: единствено независимите съдилища могат да гарантират, че европейските пари ще се използват по предназначение. Насрещният аргумент  обаче също има своята тежест: европейските помощи не са инструмент за дисциплиниране на непослушни държави-членки. Тяхната цел е преди всичко да изравнят стандарта на живот вътре в ЕС.", "date": "2018.04.30", "title": "Брюксел към Източна Европа: ЕС не е банкомат"}
{"url": "http://clubz.bg/67301-korneliq_ninova_vie_g_n_premier_ste_umnikyt_s_palmovoto_maslo_za_bebeta", "text": "Така лидерката на БСП Корнелия Нинова реагира на реплика на премиера Бойко Борисов от по-рано през деня, когато той попита:  (хората от Източна Европа - б.р.) Еврокомисар Йоурова: Брюксел ще се справи с двойния стандарт при храните Лидерката на социалистите обаче е категорична, че за ситуацията с двойния стандарт са виновни ГЕРБ и Бойко Борисов, а причината - че управляващите не подкрепяли законопроекта на левицата за ограничения и строги правила за големите търговски вериги. По думите на Нинова депутатите от ГЕРБ системно гласували \"против\" от 2012 г. насам, когато за първи път била повдигната темата. Тя припомни как от формацията на Борисов твърдели, че регулация в сектора гони чуждестранните инвеститори. И върна лентата назад, когато парламентът прие законови промени, но президентът тогава Росен Плевнелиев наложи вето.  През 2014 г. Плевнелиев наистина наложи вето върху приети текстове на БСП, които имаха за цел да регулират начина, по който търговските вериги сключват договори с доставчици на стоки. В проекта обаче не ставаше дума за \"двоен стандарт\", а за регулация, която да е в полза на родните производители. Ветото обаче не мина. Предсрочно прекратеният мандат на Народното събрание обаче попречи на прегласуването на текстовете.  През 2015 г. отново се появиха промени в закона за конкуренцията, третиращи предимно супермаркетите и те бяха одобрени от пармамента. Пръв вносител не тогавашния лидер на левицата Михаил Миков. Днес Нинова се закани, че БСП отново ще внесат законопроекта. Още тази седмица. И заяви, че тогава щяло да се види как гласуват ГЕРБ.", "date": "2018.04.30", "title": "Корнелия Нинова: Вие, г-н премиер, сте умникът с палмовото масло за бебета"}
{"url": "http://clubz.bg/67298-moskva_otrovila_shefa_na_british_petroleum", "text": "Руските спецслужби стоят зад отравянето на американеца Боб Дъдли, който в момента е изпълнителен директор на \"Бритиш петролеум\" (БП), предаде Би Би Си. Това пише в. \"Дейли телеграф\". Информацията се позовава на бившия сътрудник на компанията Иля Заславски. В момента той е експерт от фондация \"Свободна Русия\" във Вашингтон и научен сътрудник на Британския кралски институт за международни отношения \"Чатъм хаус\". Само Федералната служба за сигурност (ФСБ) би могла да направи така, че на американския ръководител на БП да бъде инжектирано отровно вещество, което да му причини вреди, но да не го убие, твърди Заславски. Скрипал отровен с новичок, намазан на входната врата на дома му Твърдения за отравянето на Боб Дъдли се появили още през 2014 г. - шест години, след като той спешно напуснал Москва. В Русия американецът оглавявал съвместното предприятие ТНК-БП, създадено от британския петролен гигант и руската Тюменска нефтена компания. Анализите на кръвта на американеца показали, че били направени опити той да бъде бавно отровен. През 2013 г. Боб Дъдли продал на руската компания \"Роснефт\" дела си в ТНК-БП в замяна на 12,5 на сто от акциите на \"Роснефт\" плюс 12 милиарда долара на ръка. Дъдли напуснал Русия две години след смъртта на Александър Литвиненко. Лондон смята, че той е отровен от московски агенти с радиоактивен полоний. Отравянето на американеца станало десет години преди инцидента с бившия двоен агент Сергей Скрипал. Цялата работа била да бъдат махнати Боб Дъдли и още близо 150 западни мениджъри, твърди Иля Заславски. В началото срещу Дъдли и няколко старши ръководители започнали различни наказателни дела. Те били лично срещу мениджърите, а не срещу БП. Това бил първият наек, че Дъдли трябва да се махне. Той обаче не го направил. Американецът бил упорит. Тогава му пратили \"по-достъпно\" послание, като отровили храната му. Естествено, не било възможно да се докаже кой е направил това. Направените по-късно във Великобритания анализи на кръвта показали, че Дъдли е бил отровен в Русия. Според Заславски работата била поверена на професионалисти, тъй като мениджърът в никакъв случай не трябвало да умре.", "date": "2018.04.30", "title": "Москва отровила шефа на \"Бритиш петролеум\""}
{"url": "http://clubz.bg/67290-po_poleka_s_tova_nahalstvo", "text": "ДПС иска изваждането на „Атака“ от управлението. БСП пък организира на 1 май „Празник на свободното слово и свободните медии“... Рядко нахалството е било толкова неприкрито. Партията на Волен Сидеров има богато досие в обслужване на интересите на ДПС – издига техни кадри, подкрепяше тяхно правителство, участват заедно в антиевропейската кампания в българските медии. Партията на Корнелия Нинова пък поднесе цялата власт на ДПС и дори издигна и избра Делян Пеевски за шеф на специалните служби. „Гласуваме Пеевски или правителството пада“, бил казал Станишев пред депутатите от БСП рано сутринта на 14 юни 2013 г. Очевидно е, че в последните месеци опозиция в България няма. Нелепи са фалшивите скандали, които трябва да имитират някакво противопоставяне – алкохолът и танцьорките на някакъв младежки форум са само последният пример. Колкото по-неубедителна е тази опозиционна припряност, толкова по-притеснителни стават консенсусите – като например общата кампания срещу европейското наблюдение над българското правосъдие, все едно някой друг ни е виновен за кочинката. „Атакувах „Атака“ и ще продължавам да го правя, защото не е отговорно такава партия да е в управлението“, каза председателят на европейската либерална партия АЛДЕ Ханс ван Баален в София. Сидеров и ДПС - историята на една голяма любов ДПС отдавна повтаря, че „Атака“ трябва да бъде извадена от управлението. Ами защо не я извадят? Тя си е тяхна. „Атака“ номинира редовно за ВСС близки до ДПС и Пеевски кадри. Издигна за министър на икономиката бившия шеф на Агенцията за приватизация, който подписа продажбата на „Булгартабак“ и на дипломатическия клуб в Бояна на офшорки и младежи, които нямат нищо общо с Пеевски. После Сидеров си взе за дясна ръка Светлозар Лазаров, който управляваше МВР в правителството на ДПС/Пеевски. Лидерите на „Атака“ нападнаха преди години софийската джамия, а капиите на ДПС в правосъдието отказаха да преследват това престъпление – това втвърдява избирателите и от двете страни. Волен Сидеров говори открито за излизане от ЕС и НАТО, а подчинените на Пеевски медии са в авангарда на антиевропейската, антилиберална и пропутинистка пропаганда в България. Разликата е само, че ДПС поне говори прилично. Така че, уважаеми г-н Карадайъ, ваденето на „Атака“ е въпрос, който може да обсъдите в рамките на вашата парламентарна група и няма нужда да ни занимавате и нас. „На 1 май БСП организира протест срещу корупцията, мизерията и бедността... След края на митинга, група „Сигнал“ ще даде старта на Празник на свободното слово и свободните медии пред Народния театър „Иван Вазов”. Радев е проблем. Сидеров е още по-голям проблем Това е цитат от официално съобщение на БСП. Верно ли?! БСП ще празнува свободното слово и свободните медии. Социалистите ще припяват заедно с Данчо Караджов думите на Любомир Левчев: „Да те жадувам аз, да те жадувам, а ти все повече да се отдалечаваш. И аз все повече да съм виновен - това е толкова недопустимо“. Наистина е недопустимо чак такова нахалство. По времето на Станишев държавата активно помогна на Доган/Пеевски/Василев (който по-късно отпадна от отбора) да установят медийната си империя на пазара. По времето на Орешарски им дадоха цялата държава и така охраниха още повече империята. Тогава БСП се възползва от безпрецедентната кална кампания срещу протестите – лъжи, омраза и натиск срещу малкото свободни гласове. Вие ли ще празнувате свободното слово?! И нахалството трябва да има някакви граници. Иначе проблеми има – и антиевропейският Сидеров е проблем за управлението, и овладяването на медиите е проблем. И сегашното правителство не ги решава. Властта има достатъчно много недостатъци и дава достатъчно много поводи за критика. Но когато ДПС и БСП говорят за Европа и за медиите, отвращават всички останали, които се интересуват от тези въпроси. Радев е проблем. Сидеров е още по-голям проблем", "date": "2018.04.30", "title": "По-полека с това нахалство"}
{"url": "http://clubz.bg/67284-evrokomisar_jourova_bryuksel_shte_se_spravi_s_dvojniq_standart_pri_hranite", "text": "Еврокомисарят Вера Йоурова зави, че проблемът с двойния стандарт за храните трябва \"възможно в най-скоро време да се реши\". Европейският комисар за правосъдието, потребителите и равенството на половете участва в конференция на тема: \"Потребителското право и политика за защита на потребителите днес. Можем ли да се справим по-добре?\" в НДК.  В момента се разработва протокол за извършените досега изследвания. Събраните доказателства ще бъдат предложени на всички държави членки, за да оценим мащабите на проблема. Това, което предстои, е извършването на специални паневропейски тестове за храните, с който на практика ще се категоризират всички проблеми на двойния стандарт, каза Йоурова. Тя призова всички страни да се включат в тях. Резултатите от тестовете ще бъдат представени в края на годината. На следващ етап тестовете ще обхванат перилните препарати. От известно време омбудсманът Мая Манолова, български евродепутати от левицата и български управляващи - в лицето на земеделския министър Румен Порожанов, министъра за европредседателството Лиляна Павлова и министъра на икономиката Емил Караниколов, бият камбаната, позовавайки се на изследвания, чиято методика и научна стойност не е изяснена, че продукти на транснационални компании са с различно качество, някои - и със стойност, за \"Изтока\" и \"Запада\" на ЕС.  В шоколада има 6 ядки по-малко! На крак, европейци презрени! Тя отбеляза, че сред начините за защита на потребителите са колективните искове при нанесени вреди, когато сме засегнати от нелоялни търговски практики от търговци и производители. В законодателния пакет се въвеждат по-точни определения на забранените двойни стандарти на храни и всякакви други продукти, които се произвеждат под една и съща марка, но се продават с различен състав в различни държави от ЕС. Ще се налагат и санкции при трансгранични нарушения. Освен това се насочва вниманието към потребители в търговията чрез интернет платформи, като те трябва да бъде информират с кого сключват договори и какъв е адресът, на който може да се подава оплаквания.  В отговор на въпрос еврокомисарят посочи, че Европейската комисия (ЕК) вече е публикувала правното становище за двойните стандарти със заключение, че това е несправедлива практика, която се определя като нелоялна търговска практика. Миналата седмица приключихме с методиката на проверка и изпитване на качеството на храните, държавите членки ще определят сами ресорните органи, които ще провеждат тези мерки, каза еврокомисарят и допълни, че в този смисъл проверките във връзка с двойния стандарт могат да започнат веднага. Еврокомисарят посочи, че в такива случаи от производителите може да се поиска обосновка за причините за тези двойни стандарти, като те трябва да посочат обективни причини за това. Йоурова изтъкна, че се разчита на българското председателство да се даде ускорение по работата по законодателния пакет. Министърът на икономиката Емил Караниколов отбеляза, че политиката за защита на потребителите е приоритет на българското председателство. Той посочи, че ако мерките, предлагани от ЕК, бъдат приети, ще доведе до повишаване интереса на потребителите към многофункционалния вътрешен пазар, което ще е положително за коректния бизнес и за потребителите. В отговор на въпрос еврокомисарят каза, че ще има хармонизиране на санкциите, защото сега в някои европейски държави те са по-високи, а в други - по-ниски, както е показал анализ на нивото на санкциониране на нелоялна търговска практики и некоректно поведение на търговци и производители. Еврокомисарят обясни, че това се налага, за да се пресече възможността търговецът да подбира държава, в която да прави нарушението, според размера на санкцията там. \"България не просто постави проблема на масата, но и включи тази тема сред приоритетите на Българското председателство. Пътят дотук беше труден. Срещу нас стояха огромни икономически интереси, зад нас - нарушените права на 100 млн. граждани, които живеят в Централна и Източна Европа“, заяви на форума Мая Манолова. По думите ѝ разделението не е между гражданите в ЕС, а между големите корпоративни интереси и правата на гражданите. \"Продължавам да настоявам, че трябва да имаме единен контрол от единен европейски орган. Защо той да няма за седалище София?\", запита риторично омбудсманът. Единството на ЕС означава и един стандарт, заяви и премиерът Бойко Борисов в речта си. \"Двойните стандарти при храните накараха 100 млн. души да се чувстват като аборигени. На 16-17 май това, което ядат българите ще го дам и на моите колеги\", каза Борисов. По думите му сега се влагат близо 5 млрд. лева за здравеопазване. \"Да даваш на бебетата по-лоша храна? Едно време в казармата пишеше: \"Службата е тежка, но за сметка на това продължителна\". Сега можем да сложим - \"Храните са вредни, но за сметка на това по-скъпи“. Дал съм разпореждане и на 16-17 май това, което ядат българите ще го дам на моите колеги, да видим как ще го оценят. Дали ще я хапват с удоволствие, така както българите? Дали е нормално да търсиш като през комунизма връзки да си набавиш от истинския ЕС храни за децата. Както Вера (Йоурова - бел.р.) каза, че е баба, така и аз съм дядо. Не очаквах, че до там могат да са се развили нещата във времето“, каза още премиерът. По-рано днес в Сливен министърът на земеделието Румен Порожанов заяви решимост да бъде прекратено влагането на растителни мазнини в млечните продукти. По думите му тази практика от някои ферми \"компрометира качеството на българските сирена и кашкавали“. В началото на седмицата министерството публикува за обществено обсъждане промяна в наредба, която забранява в едно и също предприятие да се преработват мляко и растителни мазнини. Специализирано звено към министерството ще извършва проверки, подчерта Порожанов Министърът за европредседателството Лиляна Павлова също даде своя принос. \"Не може в съюз като ЕС да има разделение на първа и втора категория потребители. Няма да спрем само до храни, а за всякакъв вид стоки. Започнахме с храните и темата се разшири до перилни препарати и козметика. За съжаление, се доказа, че има двоен стандарт. Налице е не само двоен стандарт в качеството на храните, но и разлика в цените“, коментира Павлова. По думите ѝ с 42% са по-скъпи продуктите в България в сравнение с други страни от Съюза за една и съща стока. Това е категорична дискриминация, това е обидно, каза още Павлова. На среща с евродепутати темата за двойния стандарт засегна и лидерът на БСП Корнелия Нинова, която я обсъди с евродепутати от групата на социалистите и демократите Момчил Неков, Олга Сехналова (Чешка република) и Биляна Борзан (Хърватия).  “Още преди година поставихме въпроса с различното качество на храните. Тогава бяхме обвинени за антиевропейци, защото искаме равни права. Радвам се, че днес цяла Европа прегърна тази идея и се работи за нейната реализация”, заяви Корнелия Нинова, която също определи стандартите като \"дискриминационни\". Според нея новите правила трябва да обхващат не само качеството на храните, но и всички стоки.", "date": "2018.04.30", "title": "Еврокомисар Йоурова: Брюксел ще се справи с двойния стандарт при храните"}
{"url": "http://clubz.bg/67302-bez_nobel_za_literatura_tazi_godina", "text": "Мъжът в центъра на скандала със секстормоз в Шведската академия – организацията, която раздава Нобеловите награди за литература – бе обвинен, че е опипал наследничката на шведския трон, съобщава Би Би Си. Френският фотограф Жан-Жак Арно отрича да е докосвал шведската принцеса Виктория на събитие на Академията през 2006 г., за което съобщава вестник „Svenska Dagbladet“. Изданието цитира трима очевидци на инцидента – един от тях твърди, че наследницата е трябвало да отмести ръката на фотографа. Кралското семейство не е коментирало инцидента, но направи изявление в подкрепа на движението #MeToo. Г-н Арно, чиято съпруга – Катарина Фростенсон – е бивш член на Академията, е изправен пред редица твърдения за неприлично поведение, които той отрича. Случаят предизвика вълна от оставки в Академията, повдигайки големия въпрос дали организацията изобщо ще бъде в състояние да връчи Нобеловата награда по-късно тази година. Скандалът гръмна, след като през ноември 2017-а, вдъхновени от кампанията #MeToo, 18 жени обвиниха Арно за сексуално насилие и тормоз. Няколко от предполагаемите инциденти са се случили на територията на Академията. След това организацията гласува срещу отстраняването на г-жа Фронстенсон. Това предизвика оставките от трима от членовете ѝ – Клас Остергрен, Кел Еспмарк и Петер Енглунд. Технически те не могат да подадат оставки от своите постове, които са доживотни, но могат да спрат да участват в дейностите на Академията. Скоро след това главата на организацията, професор Сара Даниус, също се оттегли. Общо шест членове са напуснали комисията след първите обвинения. Вълната от оставки повдига въпроса дали Нобеловата награда за литература ще бъде връчена по-късно тази година. Твърди се, че останалите 11 членове са дискутирали отказ от наградата, чийто носител се избира през октомври. Пер Вастберг, член на Академията, заяви пред „Гардиън“ в петък, че по-скоро наградата няма да бъде отменяна. Решението се очаква следващия четвъртък, 3 май. Ако наградата бъде отменена, за първи път след Втората световна война Академията няма да успее да обяви носителя на Нобелова награда за литература.", "date": "2018.04.30", "title": "Без Нобел за литература тази година?"}
{"url": "http://clubz.bg/67300-i_twitter_prodal_baza_danni_na_cambridge_analytica", "text": "Не само Facebook е продавала лична информация на свои потребители - оказва се, че същото е правила и мрежата Twitter. Компанията Twitter e предоставила достъп до данни на свои потребители на Cambridge Analytica - фирмата, получила лична информация на най-малко 87 милиона души от Facebook - които по-късно са били предадени на политическа консултанска фирма без знанието и съгласието на потребителите, съобщи агенция Bloomberg. Cambridge Analytica е работила за президентската кампания на Доналд Тръмп през 2016 г. Заради този случай социалните медийни компании са подложени на сериозен контрол предвид съобщенията, че Facebook не е успяла да защити поверителността на данните на своите потребители. Фирми като Twitter обаче имат достъп до по-малко лична информация, отколкото Facebook.  Facebook добре припечели от скандала с Cambridge Analytica Александър Коган, който създаде тест за личността във Facebook, за да събере информация, използвана по-късно от Cambridge Analytica, e създал свое собствено търговско предприятие - Global Science Research (GSR). Тази фирма е получила достъп до огромна база публични данни от Twitter - постове, публикувани в продължение на месеци, само за един ден през 2015 г., според Twitter. Компанията на Коган платила за този достъп, казват от Twitter в официалното си съобщение, без да добавят повече детайли. Скандалът расте: данни на 87 млн. фейсбук потребители - при Cambridge Analytica \"През 2015 г. GSR имаше еднократен достъп до произволна извадка от публични съобщения в рамките на петмесечен период - от декември 2014 г. до април 2015 г. Въз основа на последните доклади проведохме собствена вътрешна проверка и не открихме достъп до частни данни за хора, които използват Twitter\", заявяват от компанията в отговор на запитване на Bloomberg. Twitter премахна Cambridge Analytica като рекламодател. Twitter предоставя на определени фирми, разработчици и потребители достъп до обществени данни чрез интерфейси за програмиране на приложения (API) или софтуер, който изисква и предоставя информация. Компанията продава данните на организации, които често ги използват за анализиране на събития, настроения или обслужване на клиенти. Корпоративните клиенти получават най-широк достъп до данни, който включва последните 30 дни на блогове - или достъп до туитове още от 2006 г. За да получат този достъп, клиентите трябва да обяснят как възнамеряват да използват данните и кои ще бъдат крайните им потребители. Постъпленията от \"Лицензиране на данни и други приходи\" на Twitter са нараснали с около 20% до 90 млн. долара през първото тримесечие на 2018 г. След президентските избори в САЩ през 2016 г., нараснаха критиките към неуспеха на Twitter да предотврати дезинформация и злоупотреби на платформата му. През първото тримесечие компанията премахна повече от 142 000 приложения, свързани с Twitter API, които бяха колективно отговорни за повече от 130 милиона \"нискокачествени\" туита през периода. Компанията също така ограничи възможността на потребителите да извършват координирани действия в няколко профила. Около 270 000 души са изтеглили приложението на Kogan за тест за личността, което споделя и информация за хората и техните приятели, прехвърлена после на Cambridge Analytica. Коган е руски психолог, който  изследвал опасни личностни характеристики -  психопатия, нарцисизъм и макиавелизъм, и доколко те са свързани с агресивно поведение в интернет. Той е бил консултант на екип от Санктпетербургския държавен университет, който проучвал тази мрачна триада. \"Искахме да открием тролове, за да подобрим по някакъв начин живота на хората, уязвени от тях\", разказа преди време една от сътрудничките пред агенция Reuters. По-късно Коган започва да преподава и в университета в Кеймбридж, и разработва въпросната личностна анкета във FB. Приложението, с което е била реализирана, е събирало подробности за приятелите на хората, които са я попълнили, в социалната мрежа - без тяхното знание или съгласие. Тези данни били използвани за създаване на насочена дигитална рекламна кампания в подкрепа на кандидатурата на Доналд Тръмп за президент на САЩ, призна изпълнителният директор на Cambridge Analytica, CA Александър Никс пред репортера под прикритие на британския Channel Four News преди няколко седмици. Скандалът расте: данни на 87 млн. фейсбук потребители - при Cambridge Analytica", "date": "2018.04.30", "title": "И Twitter продал база данни на Cambridge Analytica"}
{"url": "http://clubz.bg/67305-levski_prodade_20_hilqdi_bileta_za_finala_za_kupata", "text": "Около 20 000 билета за финала за Купата на България срещу \"Славия\" на 9 май вече са изкупени от феновете на \"Левски\", заяви изпълнителният директор на \"сините\" Красимир Иванов на пресконференция. Той се позова на \"Ивентим\" за информацията. По решение на Професионалната лига, която е организатор на турнира, днес бяха пуснати още билети за секторите \"А\" и \"В\" - за редовете, които са най-близо до терена. Според Иванов дори сектор \"Г\" може да бъде отворен за финала, тъй като интересът е  А \"Г\" беше затворен дори за честването на 100-годишнината на \"Левски\" преди четири години. Брифингът беше даден по повод честванията на 75-годишнината на Георги Аспарухов, които ще започнат на 4 май, когато \"Левски\" приема \"Ботев\" (Пловдив) - другият клуб, в който Гунди е играл. Тогава ще бъде обявено официално и името на отбора, с който \"Левски\" ще играе демонстративен мач на 19 май. Още миналата седмица излезе информация, че това е тимът на Диего Марадона - \"Бока Хуниорс\". През цялата година ще има прояви в чест на Гунди, например детски турнири и т.н. Красимир Иванов каза, че \"Левски\" не е разговарял с Христо Стоичков по повод слуховете, че Камата е помогнал за ангажирането на \"Бока\". На \"Герена\" искат да задържат Роман Прохазка и Васил Панайотов и ще им предложат нови договори, увери директорът. Това не е станало досега, тъй като клубът не искал футболистите да се разсейват докато тече сезона.", "date": "2018.04.30", "title": "\"Левски\" продаде 20 хиляди билета за финала за Купата"}
{"url": "http://clubz.bg/67285-raketi_poraziha_voenni_bazi_v_siriq_podozirat_izrael_video", "text": "Ракети поразиха няколко сирийски военни бази късно вечерта в неделя, предаде Ройтерс. Най-вероятно атаката е дело на Израел.     Според Сирийската обсерватория за човешки права цел на атаката е склад за ракети. Убити са 26 души, предимно иранци и иракчани. Подозират Израел за нанесени ракетни удари срещу две сирийски ВВС бази  2007 г.: Израел унищожил ядрен реактор в Сирия (ВИДЕО) Досега Израел често е нанасял удяри по обекти на подкрепяните от Иран милиции в Сирия. Цел са били предимно конвои на ливанската шиитска групировка \"Хизбула\", която се сражава на страната на силите на Башар Асад. Израел я смята за гланна заплаха по границите си. Според опозиционни източници един от поразените обекти е военна база, известна под названието \"Бригада 47\" край град Хама. Мястото е известно като център за набиране в редовете на проирански шиитски милиции, помагащи на сирийската армия. Анонимен разузнавателен източник заяви, че по всяка вероятност няколко ракетни удара са улучили командни центрове на подкрепяните от Техеран милиции и има десетки убити и ранени. Според него са поразени оръжейни складове. След това били дочути нови взривове. Засега от Ройтерс не са успели да потвърдят автентичността на съобщенията. По-рано този месец израелският премиер Бенямин Нетаняху заяви, че страната му ще продължи кампанията срещу Иран в Сирия. Пак през април в. \"Ню Йорк таймс\" цитира анонимен военен източник от Тел Авив, според който Израел бомбардирал сирийска военновъздушна база, използвана от Техеран. Тогава иранската агенция Тансим съобщи, че са загинали 7 военни от Ислямската република. Иран заплаши с отговор. Израел твърди, че Иран разширява влиянието си на територия, простираща се от границата с Ирак до тази с Ливан и снабдява там \"Хизбула\" с оръжие. 2007 г.: Израел унищожил ядрен реактор в Сирия (ВИДЕО)", "date": "2018.04.30", "title": "Ракети поразиха военни бази в Сирия. Подозират Израел (ВИДЕО)"}
{"url": "http://clubz.bg/67296-ot_kakvo_naj_chesto_se_lishavat_bylgarite_grafiki", "text": "През 2017 г. линията на бедност общо за страната e 351.08 лв. средномесечно на лице от домакинство. Така под прага на бедност м. г. са изпаднали 1 665.3 хил. души, или 23.4% от населението на страната. Това сочат данните на Националния статистически институт за миналата година. В сравнение с 2016-а размерът на линията на бедност нараства с 13.9%, а относителният дял на бедното население нараства с 0.5 процентни пункта (табл.1). Бедността е обусловена образователно, етнически и възрастово, показват данните на НСИ. Най-много бедни има сред безработните (58.7% за 2017 г.), като рискът от бедност при безработните мъже е с 8.2 пункта по-висок. Евростат: Над 40% от българите са застрашени от бедност  Добрата новина тук е, че има известно намаление на бедността в тази група. През 2017 г. делът на бедните сред заетите лица между 18 - 64 години намалява спрямо 2016-а с 1.6 процентни пункта до 10%. При хората, които работят на непълно работно време рискът за изпадане в бедност е повече от 4 пъти по-висок. Работещите жени са по-малко застрашени да изпаднат в бедност - с 2.9 процентни пункта. Образованието е сериозен фактор, който е свързан с бедността. Най-висок е относителният дял на работещите бедни с начално и без образование - 65.6%. С нарастване на образователното равнище относителният дял на бедните сред работещите намалява приблизително 2 пъти за хората с основно образование и над 7 пъти за хората със средно образование. Най-висок е относителният дял на бедните сред едночленните домакинства, в което живее  възрастен човек  над 65 години, самотните родители с деца, както и домакинствата с три и повече деца. Най-голямо нарастване на риска от бедност през 2017 г. в сравнение с 2016 г. се наблюдава при едночленните домакинствата с лице на възраст над 65 години - с 10.8 процентни пункта. Сред едночленните домакинства рискът от бедност при жените е с 20.2% по-висок отколкото при мъжете. Ако в домакинството живее едно лице над 65 години, рискът от бедност е с 29.3 процентни пункта по-висок от домакинство, в което живее едно лице под 65 години. От 2015 г. към основния въпросник на изследването е добавен въпрос за етническата принадлежност на лицата в отговор на нарастващата нужда от информация за домакинствата по етнически признак, включително и оценки на бедността, уточняват от НСИ. Анкетираните лица сами определят етническата си група. Отговорът на този въпрос е доброволен, т. е. ако лицето не желае да посочи към коя етническа група принадлежи, се отбелязва отговор „Не желае да отговори“. Дадена е възможност да се отбележи и отговор „Не се самоопределям“, ако лицето не може да определи своята етническа група. Етническата група на децата се определя от родителите. Ако родителите имат различна етническа принадлежност, за децата се регистрира отговорът, който родителите определят по взаимно съгласие.   На този фон актуално изследване на \"Галъп интърнешънъл\", проведено между 13 и 22 април т. г. сред 817 лица над 18-годишна възраст по метода лице в лице, отчита една картина на доволство и оптимизъм.  Очакванията на българите за безработицата са на ниски нива в сравнение с предходни периоди, според данните от проучването. През април 20% очакват повишаване на безработицата и това е най-ниската точка от години. В последните няколко години тези очаквания се били около 40%, а по време на кризата дори са на нива от 70%. Междувременно растат очакванията безработицата да остане на нива като сегашните (47% през този месец), а очакванията за намаляване на безработицата се движат напоследък на нива около и над 10%, като този месец са 14%. Всичко това означава, че песимизмът за трудовите перспективи остава преобладаващ, но намалява. Оптимизъм струи и от следващите данни. 43 на сто от анкетираните заявяват, че работят и са доволни от работата си. 19 на сто или близо всеки пети от анкетираните обявява, че не работи, но досега е бил доволен от работата си.  Колкото и да е невероятно - над половината от българите са доволни от парите, които им дава работодателят. Това са над 53 на сто от хората.  А 58 на сто са доволни или по-скоро доволни от шефовете си.  Най-много българи споделят, че са изпитвали ограничения, свързани с почивката извън дома (52.6%) и възможностите да посрещнат неочаквани разходи (за неотложен ремонт на жилището или колата, подмяна на пералня или хладилник, внезапно заболяване и др.) със собствени средства (53.2%). 2.7% не могат да си позволят телефон, вкл. мобилен, 1.6% - цветен телевизор, 8.3% - автоматична пералня, а 31.6% - потребление на месо, пиле или риба всеки втори ден. Една трета от лицата в домакинствата изпитват затруднения при плащането навреме на разходите, свързани с жилището, а 36.4% се ограничават при отоплението на домовете си. Ограниченията на лицата, свързани със задоволяване на определени нужди и потребности, се различават в зависимост от етническата принадлежност. За всички етнически групи най-висок е процентът на лицата, които не могат да си позволят едноседмична почивка извън дома, като сред ромите това са 89.8%, за турската етническа група - 72.5%, и за българската етническа група - 46.4% от лицата, самоопределили се към съответния етнос. Над 85% от ромите не могат да посрещнат със собствени средства неочаквани финансови разходи и 70% не могат да си позволят консумация на месо, пиле или риба всеки втори ден. При турската етническа група 66% не могат да посрещнат със собствени средства неочаквани финансови разходи и 34.2% не могат да си позволят консумация на месо, пиле или риба всеки втори ден. През 2017 г. най-ниската линия на бедност се наблюдава в областите Видин и Пазарджик - съответно по 234 лв., а най-високата - в област София (столица) (511 лв.), следвана от областите Габрово (399 лв.) и Стара Загора (396 лeвa). Линията на бедност за 2017 г. намалява спрямо 2016 г. в две области - Сливен (с 4.2%) и Монтана (с 2.5%). Основната причина за по-ниския размер на линията на бедност се дължи на намаляването на средния размер на дохода от пенсии с 16.7% и за двете области. Линията на бедност за 2017 г. се увеличава спрямо 2016 г. във всички останали области, по-съществено в областите Кърджали (с 30.2%), Ловеч (с 30.2%), Русе (с 25.3%), Варна (с 23.4%), Габрово (с 21.5%) и Видин (с 20.6%). Водещите причини за увеличението са: Увеличаване на относителния дял на заетите (със 7.1% за област Видин, с 6% за област Кърджали и с 5.2% за област Габрово). Увеличаване на средния размер на дохода от трудова дейност в областите Габрово (с 64.8%), Кърджали (с 57%), Варна (с 40.4%), Русе (с 37.9%) и Ловеч (с 23.3%). Намаляване на броя на безработните и други икономически неактивни лица. Област Благоевград е с най-нисък относителен дял на бедност за мъжете - 11.7%, а с най- високо равнище е област Сливен - 30.1%. В област Разград жените са с най-ниско равнище на бедност - 14.9%, при 30.5% за област Кърджали. В областите Ямбол, Русе, Габрово, София, Смолян и Стара Загора относителният дял на жените, живеещи в риск от бедност, е по-голям с повече от 5 процентни пункта спрямо относителния дял на мъжете. В седем области - Сливен, Велико Търново, Монтана, Хасково, Разград, Силистра и Добрич, относителният дял на бедните мъже е по-голям от този при жените.", "date": "2018.04.30", "title": "От какво най-често се лишават българите (ГРАФИКИ)"}
{"url": "http://clubz.bg/67292-nad_polovinata_ot_kartinite_vyv_frenski_muzej_falshifikati", "text": "Арт музей в южната част на Франция откри, че повече от половината от експонатите в колекцията му са фалшификати. Кметът на града описа ситуацията като \"катастрофа\" за региона, съобщава \"Гардиън\". Малката сплотена общност от 8000 жители на град Елн, в близост до Перпинян, откри отново музея на Етиен Терюс. Експозицията е посветена на работите на художника, роден през 1857 г. и починал през 1922 г. Това се случи в петък след активни ремонтни дейности. Но арт историк, поканен да реорганизира музея след скорошното придобиване на 80 нови платна, откри, че 60 на сто от цялата експозиция е фалшива. \"Етиен Терюс беше великият художник на Елн. Той беше част от общността, нашият художник\", каза опечален кметът Ив Барнио. Ерик Форсада, специалистът, който откри фалшификатите, казва, че веднага разбрал, че повечето от работите не са автентични. От 140 картини, колкото са в цялата колекция на музея, 82 са фалшиви. Кметът обяви, че започва разследване и то няма да приключи, докато не бъдат разобличени виновниците. Според Форсада преди скандала картина на Етиен Терюс е можела да стигне цена от 15 хил. евро, а акварелите - за около 2000 евро.", "date": "2018.04.30", "title": "Над половината от картините във френски музей - фалшификати"}
{"url": "http://clubz.bg/67297-v_apartamentite_na_temida_ucheshti_deca_do_25_g_veche_sa_semejstvo", "text": "Зaнaпpeд мaгиcтpaти, члeнoвe нa BCC и нa Инcпeĸтopaтa щe мoгaт дa пpeтeндиpaт зa пo-гoлeми жилищни нyжди и cъoтвeтнo пo-пpocтopни вeдoмcтвeни aпapтaмeнти и пpи пopacнaли, нo yчeщи дeцa. Toвa пpeдвиждaт нoвитe Πpaвилa зa oтдaвaнe пoд нaeм нa нeдвижими имoти – чacтнa дъpжaвнa coбcтвeнocт, пpeдocтaвeни в yпpaвлeниe нa Bиcшия cъдeбeн cъвeт зa жилищни нyжди, пише сайтът \"Де факто\". Ocвeн зa ĸaдpoвицитe, тe вaжaт зa вcичĸи мaгиcтpaти в cтpaнaтa, ĸaĸтo и зa члeнoвeтe нa Инcпeĸтopaтa c yтoчнeниeтo, чe Над 60 сделки с евтини апартаменти за държавни служители в София Дpyгoтo измeнeниe e, чe дoгoвopитe зa вeдoмcтвeн нaeм щe ce cĸлючвaт зa 5, вмecтo дoceгaшнитe 10 гoдини. Бeз пpoмянa e ycлoвиeтo зa члeнoвeтe нa BCC, нa Инcпeĸтopaтa, нa Koмиcиитe зa aтecтиpaнeтo и ĸoнĸypcитe (KAK) ĸъм двeтe ĸoлeгии нa cъвeтa, нaeмът дa e зa cpoĸa нa мaндaтa им. Πpaвилaтa са yтвъpдeни oт плeнyмa нa BCC нa пocлeднoтo мy зaceдaниe нa 26 aпpил, пише правният сайт. B пyблиĸyвaния ceгa ĸpaтъĸ пpoтoĸoл oт зaceдaниeтo cтaвa яcнo, чe ĸaдpoвицитe ca нaпpaвили eднa (cъщнocтнa) ĸopeĸция – тaзи, cвъpзaнa c дeцaтa. Tя глacи: Утoчнeниeтo e вaжнo, защото и пpeди, и ceгa ĸpитepиитe зa paзпpeдeлeниe нa вeдoмcтвeнитe жилищa ca cпopeд живeeщитe:  A тeмaтa „вeдoмcтвeни aпapтaмeнти“ e aĸтyaлнa oт гoдини – пo нeя гъpмяxa нe eдин и двa cĸaндaлa. Ocнoвaтeлнo, идe peч зa людe oт влacттa, c „бoнyca“ нa нaeмaтeли. B дoceгaшнитe пpaвилa ce пpeдвиждaшe ocнoвнa нaeмнa цeнa зa 1 ĸв м пoлeзнa плoщ e дa e 1 лeв. Ceгa e ĸaзaнo, чe цeнaтa щe ce oпpeдeля нa бaзaтa нa Πpaвилниĸa зa ЗДC, Hapeдбa зa ycтpoйcтвo нa oтдeлнитe видoвe тepитopии и ycтpoйcтвeни зoни, Зaĸoнa зa ДДC. Kaтo eĸcпepти oт диpeĸция „Упpвлeниe нa coбcтвeнocттa нa cъдeбнaтa влacт“ ĸъм BCC cъcтaвят зa вcичĸи имoти нa cъдeбнaтa влacт oцeнитeлeн пpoтoĸoл зa oпpeдeлянe нa нaeмнaтa цeнa. Уcлoвия зa пoлyчaвaнe нa вeдocтвeнo жилищe ca пpeдишнитe: aĸo ĸaндидaтитe, тexнитe ceмeйcтвa, вĸлючитeлнo дeцa, cъпpyзи и лицa във фaĸтичecĸo cъжитeлcтвo,   И oщe – aĸo нe ca ги пpexвъpляли в пocлeднитe 5 гoдини нa дpyги лицa, ocвeн нa дъpжaвaтa или oбщинитe. Hямaт пpaвo дa ĸaндидaтcтвaт и oнeзи, ĸoитo имaт пpeĸpaтeни нaeмни пpaвooтнoшeния c oбщинитe или дъpжaвaтa пo тяxнa винa, или ca били нeĸopeĸтни в пpeдишни нaeмни пpaвooтнoшeния c дъpжaвaтa. Ha cъщoтo, пocлeднo зaceдaниe нa плeнyмa нa BCC ce paзбpa и чe вeдoмcтвeнo-жилищният oбeм нapacтвa в Coфия. Kъм дoceгaшнитe 6 вeдoмcтвeни aпapтaмeнтa - вcичĸи нeгoдни зa oбитaвaнe бeз peмoнт, ce пpибaвят oщe двa. BCC yпълнoмoщи пpeдcтaвлявaщия Бoян Maгдaлинчeв дa cĸлючи дoгoвop c oблacтния yпpaвитeл нa Coфия и зa пoлyчaвaнe нa вeдoмcтвeни жилищa в ж.ĸ.   ĸв.м  и нa бyл.   ĸв.м, зaeднo c тaвaнcĸo и избeнo пoмeщeниe.", "date": "2018.04.30", "title": "В апартаментите на Темида: учещи деца до 25 г. вече са \"семейство\""}
{"url": "http://clubz.bg/67283-turciq_priklyuchva_s_kanala_na_reka_marica", "text": "Турция ще спази срока за пускане на проекта \"Канал Одрин\", намиращ се в близост до границите между Турция, Гърция и България, който е тази година. Съоръжението е завършено на 99%, съобщи Мурат Аджу от генералната дирекция за управление на водните ресурси, пише онлайн изданието на гръцкия вестник Protothema. Каналът е с дължина 7800 метра, широчина от 50 метра и височина 4.5 метра. Пускането му ще позволи да се опази района от наводненията, които предизвикват честите преливания на Марица. Проектът, чиято реализация започна през ноември 2015 го. и за който е отделен бюджет от около $11 милиона, ще позволи да се отбиват до 2500 кубически метра вода в секунда. Съоръжението включва диги, пътни артерии за МПС и пешеходци, както и четири моста, които ще свързват Одрин с квартал Къраач. Този крайградски квартал, край който протича Марица, най-силно страда от прииждането на водите на Марица при топенето на снеговете на българската страна и изпускането на водата от язовирите. През пролетта на 2014 г., когато Марица преля от коритото си, турски войници с хеликоптери и танкове спасяваха хората от квартала. В потвърждение на съобщението на Аджу, министърът на горите и водните ресурси на Турция Вейсел Ероглу заяви преди ден, че проектът ще бъде завършен съвсем скоро, тъй като остават \"само един мост и 100 метра от него“. Преди време представители на пограничните общини в Турция, България и Гърция сключиха договор за сътрудничество във връзка с наводненията на реките Марица, Арда и Тунджа, които извират от България, но преминават през Турция и Гърция. Каналът на река Марица край Одрин се очаква да оживи икономиката на Одринския регион, а също да активизира търговско-икономическите връзки, както и туристическите пътувания между Турция, България и Гърция, чиито граници се събират край Одрин. По думите на валията на Одрин Йоздемир, градът се посещава годишно от около три милиона туристи, главно от съседните България и Гърция. Градските пазари през уикенда се пълнят с клиенти от съседите.", "date": "2018.04.30", "title": "Турция приключва с канала на река Марица"}
{"url": "http://clubz.bg/67293-turski_potok_veche_stigna_evropejska_zemq", "text": "Тръбите на \"Турски поток\" почти стигнаха европейска (континентална) земя. Руската държавна компания \"Газпром\" завършва строителството на морската част на първата тръба, съобщи РИА Новости.   Москва иска „железобетонни гаранции“ от ЕС за „Турски поток“ По думите на шефа на \"Газпром\" Алексей Милер, със завършането на тази част 62% от общата дължина на газопровода е построена. Газопроводът, който тръгва от Краснодарския край в Русия по дъното на Черно море в Турция се състои от две части с общ капацитет от 31.5 милиарда куб. метра природен газ годишно. Строителството на \"Турски поток\" започна през май 2017 г., след като газопроводът \"Южен поток\", който трябваше да мине през България, бе прекратен като проект в края на 2014 г. - причината бе, че не отговаря на изискванията на Третия енергиен пакет на ЕС. Цената на \"Турски поток\" стигна $7 милиарда Втората тръба на \"Турски поток\" е под въпрос, тъй като условието за нея е, ако ЕС даде пълни гаранции, че иска да получава гориво по нея, ще изгради насрещна инфраструктура и ще ѝ даде статут на специален проект за Съюза. Засега не изглежд това да се случи, поради което \"Газпром\" започна демонтирането и/или консервиране на няколко участъка. Първоначално \"Турски поток\" беше замислен дори с 4 тръби, но в крайна сметка с Анкара бе договорена една тръба и втора под условие. \"Газпром\" демонтира 506 км от \"Турски поток\" Цената на \"Турски поток\" стигна $7 милиарда \"Газпром\" демонтира 506 км от \"Турски поток\"", "date": "2018.04.30", "title": "\"Турски поток\" вече стигна европейска земя"}
{"url": "http://clubz.bg/67282-da_bydem_na_masata_ne_v_menyuto", "text": "Преките икономически ползи от влизането в Еврозоната са значителни: И все пак, въпросът е в много по-голяма степен политически и особено - въпрос на национална сигурност. Еврозоната се превръща в политическо ядро на ЕС, много скоро там ще се взимат ключовите решения. Нещо повече - със сигурност това ядро ще е значително по-малко бюрократично, с много по-ясни и съответно - демократични политически процеси. Държавите извън еврозоната ще трябва от една страна да се съобразяват в огромна степен с тези решения, а от друга - гражданите им ще бъдат лишени от участие в дебата и вземането им. А интересите на българите и холандците (например) съвсем не са идентични. Защитата на българския интерес изисква да бъдем на масата, а не в менюто... В момента сме изправени пред три проблема:    ", "date": "2018.04.30", "title": "Да бъдем на масата, не в менюто"}
{"url": "http://clubz.bg/67294-made_bulgaria_veche_si_kradem_fermite_za_kriptovaluta", "text": "Полицията в Троян е разкрила  от частен имот в село Черни Осъм, съобщи пред журналисти директорът на ОДМВР - Ловеч комисар Милен Маринов. По думите му това е първото в страната разкрито подобно престъпление, което е било извършено на 23 февруари тази година. Сигналът е подаден от собственика на фермата - български гражданин, който живее във Великобритания и от там е управлявал сървърите чрез интернет връзка, съобщава БТА. Специфичен дубайски \"биткойн\" доведе до претърсвания в София Установено е, че са откраднати  за производството на биткойни и друга криптовалута  . Те са открити и иззети от адреси в Русе, където вече са работили с други потребителски имена. След приключване на досъдебното производство ще бъдат върнати на собственика им. Маринов допълни, че със съдействието на ОДМВР - Русе са били задържани две криминално проявени лица. Едното от тях е с постоянна мярка за задържане, а другото е под домашен арест. Неотдавна Специализираната прокуратура и ГДБОП се включиха в София в операция на германските служби срещу група, търгувала със забранен във ФРГ вид криптовалута - уанкойн.", "date": "2018.04.30", "title": "Made in Bulgaria: вече си крадем \"фермите\" за криптовалута"}
{"url": "http://clubz.bg/67281-voj_rev_i_tejki_kletvi_dokato_izlitash_sys_slingshot_video", "text": "Това крещи куражлийка на приятеля си, докато двамата се изстрелват с атракциона Slingshot.   Въпросният мъж - Майк, пък може би малко атрактивно полуприпада с отворена уста. Това е рекламата на този щур атракцион в градчето Кисими, Флорида. Само вижте тези сладури, при които мацката съвсем очевидно е по-големият \"мъж\" в двойката.   Тука май куражът е повече...     Slingshot ви изстрелва на повече от 150 м във въздуха със скорост в рамките на 160 км в час. Технлогията не разчита на гумени въжета или \"ластици\" от бънджи, а на повече от 720 обединени пружини. Вероятно добре се отплаща на създателите си, тъй като според официалния им сайт, капацитетът му е около 240 души на час. Вижте тази двойка, която се обяснява в любов и... аха да изтърве годежния пръстен.   А от следващото видео личи, че един мъж може да е истински, дори когато е на 7 г.   Мястото в Кисими, Флорида, е част от \"втория Дисниленд\" на САЩ - Magic Kingdom Park. Според Уикипедия тук \"Уолт Дисни Къмпани\" е вторият най-голям работодател в града с 3700 наети.  ", "date": "2018.04.30", "title": "Вой, рев и тежки клетви, докато излиташ със Slingshot (ВИДЕО)"}
{"url": "http://clubz.bg/67295-vyzrastnite_hora_predpochitat_star_pred_smart_telefon", "text": "Пенсионерите на възраст между 66 и 70 г., които ползват компютър, са почти 74%. Повече от половината от над 70-годишните възрастни хора също работят с компютър. Почти толкова хора използват интернет и имейл. Почти всеки пети от тях обаче не знае какво е смарт часовник.Това показват данни от проучване за отношението на пенсионерите към технологиите. То е част от международен проект за разработване на виртуален асистент за активно стареене (SAAM), който ще представлява интегрирана система от отделни модули и софтуерни приложения, изцяло съобразени с потребностите на неговите ползватели. Изследването се провежда в Австрия от Европейската федерация на възрастните хора, в България - от Българския червен кръст и „Каритас България“, и в Словения - от Университетския институт за рехабилитация. То обхваща извадка от 498 човека около и най-вече над 60-годишна възраст. Според данните почти половината „клиенти“ на Българския червен кръст (БЧК) у нас над 60-годишна възраст имат компютър и влизат в интернет, всеки трети от тях използва електронна поща. Пенсионерите, обгрижвани от „Каритас България“, са значително по-назад в използването на технологиите. Смартфоните сред възрастните хора, за които се грижат БЧК и „Каритас България“, са рядкост - те предпочитат да използват мобилни телефони от старо поколение. Сравнително слабо разпространени сред тях са интернет базираните приложения за комуникация като WhatsApp, Skype, Viber, Messenger. В България всички възрастни хора около двете социални организации имат телевизор, малко повече от половината – радио. Повече от 2/3 си мерят кръвното налягане или кръвната захар сами. При анкетираните пенсионери в Словения положението е сходно с това в България. В Австрия обаче картината е различна - почти всички, участвали в проучването, използват компютър, интернет и имейл. Възрастните австрийци, които имат компютър са повече от тези, които ползват телевизор. А 77% имат смартфони и общуват чрез интернет базирани приложения. 36% на сто от пенсионерите нв Австрия имат профили във Фейсбук. Повече от половината възрастни хора, анкетирани в Австрия, България и Словения, имат самочувствието да са на „ти“ с технологиите. Дванадесет на сто се плашат от тях. Почти две трети обаче са готови да се учат, за да са в крак с времето. Цели 39% от изследваните твърдят, че усвояват новостите с лекота. Според данните от проучването най-много представители на възрастовата група над 60 години страдат от хипертония – половината мъже и 60% от жените. Значителен е делът на страдащите от диабет. Напомняне да си измерят кръвното и нивото на захарта, както и аларма кога трябва да се пият лекарства са част от функциите, които се очаква да изпълнява т.нар. виртуален асистент, заради чието разработване е направено изследването на отношението към съвременните технологии. Бъдещия виртуален асистент ще бъде пригоден и за хора с двигателни проблеми - например мисли се за разработване на система, чрез която да се изплаща сигнал към роднини и съседи, ако човек падне и не може да стане сам. Ще се стимулират и социалните контакти, чиято липса води до депресивни състояния, разказват още авторите на изследването.", "date": "2018.04.30", "title": "Възрастните хора предпочитат стар пред смарт телефон"}
{"url": "http://clubz.bg/67286-severna_koreq_preminava_na_yujnokorejsko_vreme", "text": "Обединението на часовите зони на Северна и Южна Корея ще се състои на 5 май, съобщава агенция Yonhap, като се позовава на решение на Върховното Народно събрание на КНДР. Пхенян изпълнява обещанието, дадено от лидера си Ким Чен Ун на срещата му с южнокорейския президент Мун Чже Ин на 27 април. Макар и да прозвуча като импровизация, то стана \"първата практическа стъпка към национално помирение и единство\", цитира агенцията думите на Ким Чен Ун. CNN: САЩ и Северна Корея в тайни разговори за срещата Тръмп-Ким Чен Ун Идеята да се обединят времевите зони възникнала у него по време на преговорите с колегата му, когато той погледнал часовниците, показващи различно време. Според севернокорейските медии, това, което видял, натъжило Ким Чен Ун и той предложил да обединят \"времето на Севера и Юга\", преди да правят каквото и да било.  КНДР премина към собствено време през август 2015 г., премествайки стрелките на часовника с 30 минути назад. Това било обяснено със стремежа да се отхвърли наследството от японското колониално управление 1910-1945 г. По-рано на Корейския полуостров са били по едно и също часово разписание. Тръмп рисува светло бъдеще за Северна Корея Срещата на Ким Чен Ун и Мун Чже Ин е третата в историята на КНДР и Южна Корея. Преди това друг севернокорейски лидер - Ким Чен Ир, се е срещал с действащи юнжокорейски президенти - с Ким Де Чун през 2000 г. и Но Мун Хьон през 2007 г. Тръмп рисува светло бъдеще за Северна Корея", "date": "2018.04.30", "title": "Северна Корея преминава на южнокорейско време"}
{"url": "http://clubz.bg/67289-podkrepa_ot_narodniq_teatyr_za_muzikantite_ot_bnr", "text": "Призив към всички български творци да подкрепят исканията за достойно заплащане на музикантите от БНР отправиха от синдикалната организация в Народния театър към КНСБ. Актьорите от първата ни трупа изразяват съпричастност към съставите в Радиото в изявление, изпратено до медиите Подкрепа от Филхармонията за музикантите от БНР От Народния театър заявяват, че  . Артистите определят като   отношението на властта към културата в България. Исканията на оркестрантите и хористите от Радиото дотук получиха подкрепата на , Ансамбъл „Филип Кутев“, Музикалната академия, Българската музикална асоциация, Съюз на българските композитори, Съюз на музикалните и танцови дейци и на отделни личности като   и  . Борисов възмутен: Извинявайте, 4 оркестъра – не знаех, че това работи БНР Представяме Ви пълния текст на изявлението на актьорите от Народния театър: Борисов възмутен: Извинявайте, 4 оркестъра – не знаех, че това работи БНР", "date": "2018.04.30", "title": "Подкрепа от Народния театър за музикантите от БНР"}
{"url": "http://clubz.bg/67287-ruskite_oligarsi_skladirali_pone_34_mlrd_liri_iz_britanskite_ostrovi", "text": "Информацията е по повод обещанието на премиерката Тереза Мей да замрази авоарите на богати руснаци във Великобритания като ответна мярка на покушението срещу бившия руски шпионин Сергей Скрипал и дъщеря му Юлия. Лондон погва руските олигарси за имотите Като се позовава на аналитици от Global Witness медията твърди, че вложените в офшорните зони пари на руските олигарси са поне 5 пъти повече отколкото на територията на Обединеното кралство. Така че трябва и те да бъдат изкарани на светло. Руски олигарси със сметки в британските офшорки - на светло? Камарата на представителите на Обединенето кралство ще разгледа проектозакон във вторник, с който задморските територии на Великобритания се задължават да съставят публични списъци с истинските имена на собствениците на сметки и активи в банките. Това е директен способ да се атакува и обуздае един от най-лошите прийоми на руснаците, коментира авторката на законопроекта Маргарет Ходж. Руски олигарси със сметки в британските офшорки - на светло?", "date": "2018.04.30", "title": "Руските олигарси складирали поне 34 млрд. лири из британските острови "}
{"url": "http://clubz.bg/67288-8_jurnalisti_ubiti_v_dvoen_atentat_v_kabul", "text": "Два взрива убиха днес 29 души по време на сутрешния час пик в Кабул, предаде Ройтерс. Ранени са 49 човека. Сред жертвите са журналисти, дошли на място да отразяват първата експлозия. Те вероятно са станали жертва на камикадзе. Загинали са 8 репортери, съобщи Афганистанският комитет за сигурност на журналистите. Убит е и Шах Мараи - шефът на фотографите на агенция АФП в страната. Фотограф на Ройтерс се е отървал с леки рани. Линейка-бомба уби близо 100 души и рани над 150 в Кабул Атентат в Кабул срещу новинарска агенция взе над 40 жертви Говорителят на МНР Наджиб Ганиш заяви, че атентаторът самоубиец, изглежда, се е представил за журналист и се е взривил на мястото, където са били репортерите и медицинските екипи. Двойният атентат стана само седмица след убийството на 60 души, чакащи на опашка в център за регистрация на избиратели западно от Кабул. Това само показва колко несигурна е столицата на Афганистан. Засега никой не е поел отговорност за взривовете. Първата бомба избухнала в квартал Шашдарак, близо до сградата на разузнавателната служба. Втората експлозия станала пред Министерството на градоустройството и жилищното строителство в момента, в който вътре влизали хора. Миналата седмица талибаните, които се борят да върнат шериата, обявиха началото на пролетната си офанзива. Оттогава в няколко района на страната се водят ожесточени битки. От началото на годината стотици хора загинаха и бяха ранени в поредица от атентати в Кабул. Нападенията продължават въпреки предложението от февруари на президента Ашраф Гани за мирни преговори без предварителни условия. Атентат в Кабул срещу новинарска агенция взе над 40 жертви", "date": "2018.04.30", "title": "8 журналисти убити в двоен атентат в Кабул"}
{"url": "http://clubz.bg/67280-g_n_siderov_moje_da_hodi_kydeto_pojelae", "text": "В управлението има известна доза полифония. Това призна вицепремиерът Томислав Дончев пред бТВ. Той коментира скорошното посещение на Волен Сидеров в Крим. Според него има разлика в подкрепата на \"Атака\" към БСП преди и сега към ГЕРБ, защото \"има разлика дали се подкрепя тихомълком и дали подкрепата е явна, на база подписано коалиционно споразумение\". Той отново посочи, че подобна управленска конструкция не е лесна и в нея се правят компромиси. Дончев призна, че в някои от партиите има \"проруска доза симпатия\". За пореден път той заяви, че стабилността е много ценен капитал - и политически, и икономически, и обществен. И допълни, че това става с компромиси.", "date": "2018.04.30", "title": "\"Г-н Сидеров може да ходи където пожелае\""}
{"url": "http://clubz.bg/67272-mediite_sa_pod_tursko_robstvo", "text": "Преди няколко дни \"Репортери без граници\" обявиха поредния срив за България по отношение на свободата на словото. В доклада им този път поименно бе споменат Делян Пеевски като отговорен за ситуацията, при която сме по-назад дори от страните от Западните Балкани, които иначе тепърва ще се европеизират с нашата безценна помощ. 111-а. България продължава да пада Докладът предизвика бурни реакции от страна на ДПС. Основната опорна точка бе въпрос към журналистите - чувствате ли се несвободни, цензурират ли ви? Този въпрос, разбира се, бе зададен в телевизионни студиа, в които е ясно, че по една или друга причина отговор не може да бъде получен. След като уважаемите господа от ДПС искат да знаят отговора ето го: Медиите са под турско робство. Терминът \"турско робство\", както е известно, се използва за периода в българската история от 1396 до 1878 г  От историческа гледна точка този термин е некоректен. Нашите предци не са имали собствена държава, били са потискани на религиозна основа, но определено не са били роби. Терминът обаче се е наложил най-вече заради последния от петте века османско владичество. Става въпрос за периода от появата на \"История славянобългарска\" през 1762 г. до освобождението през 1878 г. В този период българите все повече се завръщат в Европа, докато османската империя си остава в Азия. Разминаването е огромно. Властта се опитва да го регулира чрез някои официални документи, в които се прокламират равни права за всички, независимо от религията им. Тези документи обаче си остават само на книга. Медиите са под \"турско робство\" не защото ДПС е партия, чиито актив и избиратели са предимно турци. Всъщност Пеевски не принадлежи към този етнос, така че не става дума за етнически етикет. Ситуацията в медийната среда напомня \"турското робство\" точно заради разминаването между хартията и реалността. На хартия у нас има много медии, върху които цензура не се упражнява. В реалността обаче 2/3 от медиите са \"кафяви\" - или са собственост на Пеевски, или той има огромно влияние върху тях, ако се съди по редакционната им политика. Кафяводител на българските медии Самият Пеевски вероятно също осъзнава конфузното положение, след като преди дни бе обявено, че продава част от медиите си. До преди 10-15 години медиите съществуваха в среда, много близка до пазарната. Между тях имаше реална конкуренция, всички те гонеха новини, търсеха греховете на властта. Всичко това вече е в миналото. Подобни новини вече могат да бъдат видяни само и единствено в онези, медии, в които се знае, че Пеевски няма влияние. За тези медии това с основание е повод за гордост. Като цяло обаче тази ситуация е доста неприятна, защото медийният бизнес, доколкото въобще има такъв, у нас е съсипан. Има изключително много медии, в които може да се прочете за гафове на властта само и единствено ако става въпрос за отстрелване на една или друга по-дребна риба. \"Турското робство\" над медиите не е само заслуга на ДПС. Защото от него с голяма охота се възползват всички парламентарни партии, независимо дали са управляващи или опозиция. Всички парламентаристи, без изключение, са изключително добре разположени към Пеевските медии. Защото знаят, че там няма от какво да се притесняват. И съответно всички парламентаристи всячески се опитват да избегнат контакт с останалите медии, чиято цел е да ги поставят в неудобната ситуация да отговарят на истински важните въпроси, а не да коментират измислени скандали, имитиращи напрежение между властта и опозицията. Един пример от последните дни. Наскоро у нас за пореден път бе Ханс ван Баален, предедател на АЛДЕ  На съвместна пресконференция с лидера на ДПС Мустафа Карадайъ той разкритикува люто ГЕРБ за това, че \"Атака\" е коалиционен партньор. Имаше три важни въпроса, на които Баален трябваше да отговори: За подобни въпроси обаче на преконференциите на ДПС никога не остава време. Докато това е така, \"турското робство\" над медиите ще продължава. Но все някога ще свърши. Защото никое \"робство\" не продължава вечно. Особено в XXI в. в държава-членка на ЕС. \"Турското робство\" над медиите е потискане на свободата на словото. \"Турското робство\" над съдебната система ( и такова има, защото всички действия на съдебната власт са лесно прогнозируеми, ако е засегнат един или друг интерес на Пеевски) е отказ от върховенство на закона. Въпросът е: след като у нас няма свобода на словото и върховенство на закона, има ли изобщо демокрация? Кафяводител на българските медии", "date": "2018.04.30", "title": "Медиите са под турско робство"}
{"url": "http://clubz.bg/67196-buzludja_da_bydesh_ili_da_ne_bydesh", "text": "Предупредени сте. Носталгия, безразличие или ненавист – независимо от преобладаващите чувства към политическия режим, по времето на който е построен паметникът на връх Хаджи Димитър, тук ще разгледаме важността на монумента като културно наследство. Връх Хаджи Димитър, днес по-известен със старото си име Бузлуджа, е популярен поради две причини. Едната е, че през 1868 г. четата на Хаджи Димитър се сражава там срещу турската войска. Четниците са разбити, а по-късно Христо Ботев описва гибелта им в поемата „Хаджи Димитър“. Другият повод Бузлуджа да изплува в съзнанието ни е заради Дом-паметника на БКП – монументът, издигнат там преди 37 години в чест на Бузлуджанския конгрес, проведен на същото място през 1891. Сградата, наподобяваща кораб от вселената на Междузвездни войни и изпреварваща времето, в което е създадена, е издигната с труда на едни от най-добрите български творци за онези години. И въпреки това, тя стои кротко на този старопланински връх, руши се парче по парче и мозайка по мозайка, докато отговорността за зданието се прехвърля от една на друга институция. Да я бъде или да не я бъде тази Бузлуджа?  Неслучайно през март „Европа Ностра“, водещо обществено движение за опазване на културно и природно наследство, обяви паметника на Бузлуджа като един от 7-те най-застрашени монумента в Европа. Бузлуджа е сред 7-те най-застрашени паметника в Европа „Чинията“ бе избрана от екип от специалисти по архитектура, история, археология, реставрация, проектно анализиране и финанси, поставяйки я под един знаменател с историческия център на Виена в Австрия, манастирския комплекс Давид-Гареджа в Грузия, следвизантийските църкви в Москополе и Виткук в Албания, гръцкото сиропиталище Принкипо на Принцовите острови в Турция, казиното Констанца в Румъния и фабриката за лед Гримсби във Великобритания. „Чинията“ се оценява и от стотици туристи, които прелитат континенти, специално за да я видят. Сградата е затворена в момента, защото е опасна за посетители, което обаче води до неизбежния „незаконен“ туризъм. Любопитният човек не може да бъде спрян от предупредителна табела. Факт е, че няма опасност скелето на Дом-паметника да се срути на този етап, и все пак по-непредпазливите „изследователи“ поемат риск да пострадат, влизайки вътре. Случи ли се инцидент, никой няма да посочи с пръст индивида, който сам е отговорен за постъпката си, а всички ще се обърнем към държавата, която е позволила съществуването на този риск. Но трябва ли да се стигне до там, за да обърнем внимание на паметника на Бузлуджа? Дано отговорът да е „не“. Давам примери за това как са постъпили други нации със символите и паметниците на вече несъществуващи в държавите им политически режими, като целта не е те да се сравняват от историческа, политическа или хуманна гледна точка. Просто факти. След падането на фашизма Германия работи изключително систематично по премахването на нацистките паметници, символи и архитектура. Има няколко случая обаче, в които монументи от времето на нацистка Германия не са унищожени, а са просто преправени с образователна цел. Например бившето седалище на Върховното главно командване на въоръжените сили в Берлин е превърнато в мемориал на германската съпротива. Олимпийският стадион, построен и ползван от Хитлер за възхваляването на фашизма по време на игрите през 1936-а, по-късно е оползотворен с цел честването на еврейски атлети. Друг пример е един от символите на комунистическа Румъния – днес Палатът на парламента, тогава Дом на народа – също е запазен след демократичните промени през 1989 г. Въпреки скъпото строителство на сградата, буквално отгладувано от обикновените румънци, както и възникналите с промените дебати дали зданието трябва да се събори, държавата взима практичното решение да я запази и използва с административни цели. Испания на свой ред също премахва всички паметни плочи, знаци и други символи от времето на Франсиско Франко и диктатурата му. Но през 2007 г. е приет закон за „историческа памет“, част от който защитава обекти с архитектурно, художествено или религиозно значение. Едно от най-противоречивите места в Испания е именно мемориалът „Долината на падналите“, където се намира и гробът на Франко. Също така там са погребани над 30 000 военни и от двете страни на гражданската война. И все пак този паметник привлича стотици туристи. Аз също съм посещавала монумента заедно с колоритна групичка приятели, състояща се от англичанка, французойка, финландка и един наполовина-италианец наполовина-южноафриканец. На един час от Мадрид петимата прекарахме почти цял ден в разходка до мавзолея, обикаляне на базиликата, параклисите и основата на най-големия християнски кръст в света. И научихме много, оценявайки мястото, гледките и историята на комплекса. Тази мисъл отново ме връща към Бузлуджа и идеята колко ли би било хубаво тези четиримата чужденци да дойдат в България един ден и да си направим една разходка в Стара планина с опцията да разгледаме паметника на Бузлуджа (законен туризъм), да се насладим на гледките и да си тръгнем научили и изпитали нещо повече. Някъде чух тази мисъл и тя остана в съзнанието ми – „Бузлуджа не е коледна елха“. Първо си купуваме хубаво коледно дръвче с много клонки и ухаещи игли. После влагаме много мисъл и любов в украсяването му, поставянето на лампичките и коледната звезда. Радваме му се за 2-3 седмици и накрая изхвърляме дръвчето до кофата, приличащо на скелета на коледния дух. Построен с много труд, желание, мисъл и експертиза, паметникът на Бузлуджа е служил някому за нещо преди десетилетия. И сега ние го изхвърляме на боклука, защото му е минало времето? Аз не купувам  живи дръвчета, имам си изкуствено и всяка година ползвам същата украса. Дали дори от чист прагматизъм – не бива да погребваме една толкова високо оценявана сграда с много потенциал. Но е важно да направим разликата за какъв потенциал говорим – докато някои продължават да гледат на Бузлуджа с умиление и носталгия към комунистическото ни минало, реалността в България е друга днес и смятам, че реставрацията на паметника може да отговори на потребностите на настоящето. Затова може би за Бузлуджа трябва да помислим от икономическа гледна точка – за превръщането му в печеливш туристически обект, или форум за изкуство и история, който е в състояние да върне милионните инвестиции за ремонта му. Според някои реставрацията на монумента ще струва 30 милиона лева. А според Дора Иванова, един млад архитект с амбиция, най-общото му консервиране ще струва около 2,5 милиона лева. Където и да е истината в изчисленията на различните проекти, в света има достатъчно интерес към миналото на държавите от бившия социалистически блок, който всекидневно привлича десетки туристи. А ние все още не сме осъзнали възможността да спечелим от това. Приемете го така – да спрем да мислим за Бузлуджа като за миналото и да опитаме да видим бъдещето, защото мястото е страхотно, а сама по себе си „Чинията“ е и уникален архитектурен паметник. А защо точно Бузлуджа? Няма ли достатъчно други важни културни и архитектурни паметници, застрашени от разрушаване? Има, разбира се. Всяка година по 30 стари къщи се рушат в Търново, а Старият град в Пловдив не изостава. Къщата на Христо Смирненски е само един пример от старата част на София, който скоро може да изгуби както фасадата, така и достойнството си на културен и архитектурен паметник. Трудно е да се определи на коя сграда трябва да се обърне внимание първо и на коя второ. Но трябва ли да се случи нещо страшно, като подпалването на Тютюневите складове в Пловдив, за да се задвижи реставрацията, консервирането, обезопасяването и охраняването на обектите, които носят българската култура и история? ----- ---- „Генерация Z“ – с подкрепата на „Америка за България“ „Генерация Z“ – с подкрепата на „Америка за България“", "date": "2018.04.30", "title": "Бузлуджа - да бъдеш или да не бъдеш?"}
{"url": "http://clubz.bg/67270-svatba_na_islqma_s_qdreno_oryjie_e_naj_golqmata_zaplaha_obqvi_pompeo", "text": "Бившият шеф на ЦРУ бе току що избран за дипломат номер 1 на САЩ и както сам той каза на израелския премиер все още не е видял кабинета си в Държавния департамент. От два дни той е на обиколка в Близкия изток. Той бе видимо доволен от продуктивните разговори с Нетаняху. Държавният секретар обяви, че на 14 май САЩ ще преместят посолството си от Тел Авив в Ерусалим защото трябва да бъде  Помпео: Меката политика към Русия приключи Преди това американският държавен секретар Майк Помпео бе на кратка визита в саудитската столица Рияд. Саудитска Арабия, заедно с Обединените арабски емирства, Бахрейн и Египет, прекъснаха пътническите и търговските връзки с Катар през юни миналата година, като обвиниха страната, че подкрепя тероризма и Иран. Доха отхвърля обвиненията и настоява, че тези страни се стремят да ограничат суверенитета на Катар. Саудитска Арабия препоръча налагането на повече санкции срещу Иран и втвърдяване на споразумението за иранската ядрена програма. Това заяви външният министър Адел ал Джубейр след разговора си с американския държавен секретар Майк Помпео в Риад, предава Франс прес, цитирана от БНР. Рияд бе първата спирка в тридневната близкоизточна обиколка на новия американски външен министър на фона на належащите решения за споразумението за иранската ядрена програма и ролята на САЩ в Сирия.  Политическите наблюдатели го смятат за твърд последовател на президента Тръмп, който остро критикува ядреното споразумение с Иран. Президентът многократно нарече споразумението „най-лошата сделка, сключвана някога“ и заплаши отново да наложи санкции срещу Техеран. На 12 май предстои Тръмп да реши дали да остави САЩ в договора. Европа определя сделката като най-добрия начин да бъде спрян Техеран да разработва ядрено оръжие.", "date": "2018.04.30", "title": "\"Сватба\" на исляма с ядрено оръжие е най-голямата заплаха, обяви Помпео"}
{"url": "http://clubz.bg/67277-bezsmyrtniqt_polk_otnovo_shte_shestva_do_syvetskata_armiq", "text": "През 2018 година Безсмъртният полк отново ще премине по улиците на България. Това съобщиха от фондацията \"Безсмъртен полк\". Публикуваме съобщението без редакторска намеса:", "date": "2018.04.30", "title": "\"Безсмъртният полк\" отново ще шества до Съветската армия"}
{"url": "http://clubz.bg/67269-trymp_nqkakyv_umnik_vdigna_posolstvo_za_1_mlrd_nqma_da_go_otkriq", "text": "Президентът на САЩ Доналд Тръмп разкритикува   посолство на САЩ в Лондон преди планираната си визита във Великобритания през юли, пише британският всекидневник London Evening Standard, цитиран от \"Фокус\".  Преди време дипломатическата мисия бе преместена от площад \"Гросвенър\" в чисто нова сграда в квартал „Nine Elms“. Посторйката глътна 1 милиард долара и Тръмп бе поканен да я открие при посещението си в Лондон през юли т.г. Обаче президентът е бесен на новото местоположение и заяви, че посолството е лоша сделка за САЩ. Говорейки по време на митинг в Мичиган, той обяви: Тръмп разкри, че представителите на посолството са го продали за 250 млн. долара. Американският президент е отказал да открие новото посолство: Кметът на Лондон зове Тръмп да не идва на посещение Кметът на Лондон Садик Кан призова към протести срещу Доналд Тръмп при посещението му в Лондон. Той още миналата година обяви, че визитата трябва да бъде блокирана, но тогава плановете за разговори през есента в Лондон с Тереза Мей се отложиха. ", "date": "2018.04.30", "title": "Тръмп: Някакъв умник вдигна посолство за $1 млрд. Няма да го открия"}
{"url": "http://clubz.bg/67279-es_shte_moje_da_otkazva_evrofondove_na_chlenki_bez_vyrhovenstvo_na_zakona", "text": "Брюксел готви ново “оръжие“ срещу нарушаването на върховенството на закона, разкриват източници от Еврокомисията пред Ройтерс. По време на дискусиите за следващата многогодишна финансова рамка за 2021-2027 г. Комисията, подкрепена от Германия и Франция, ще предложи   ЕС ще може да отказва еврофинансиране на страни, които не го спазват. Основните притеснения на Брюксел са свързани с изборната победа на Виктор Орбан в Унгария, както и със спорната съдебна реформа в Полша. Еврофондовете съставят съответно 7 и 4% от публичните разходи в двете страни. Според предложенията, които ще подлежат на договаряне,   . Още не е ясно кои държави членки ще засегнат новите превила. Качински: Полша плати солена цена за ревизията на съдебната реформа Полша беше изправена пред безпрецедентна наказателна процедура по член 7 от Договора за ЕС, което предвижда като крайна мярка ограничаване на членските права на държава, която грубо нарушава принципите на Евросъюза. Варшава се съгласи да внесе някои промени в предвижданата съдебна реформа, което според Европейската комисия съдебната власт под контрола на изпълнителната. За да бъде прекратена процедурата обаче, полският парламент трябва да одобри промените, което трябва да стане следващия месец. Орбан и пролетта на автократите  На парламентарните избори този месец партията на премиера на Унгария Виктор Орбан “ФИДЕС“ успя да си осигури квалифицирано мнозинство. Малко преди изборите управляващите направиха спорни поправки в изборния кодекс, които въведоха смесена избирателна система и позволиха прекрояването на избирателните райони. Това позволява на партията на власт да определи границите на районите така че нейният мажоритарен кандидат да получи най-много гласове. 100 000 на протест срещу Орбан Унгария и Полша твърдо се противопоставят на квотния принцип за разпределението на търсещите убежище в рамките на ЕС. Вместо да приемат своя дял, в края на миналата година те се договориха да осигурят финансова подкрепа за спирането на бежанците още на територията на Либия. Орбан и пролетта на автократите  100 000 на протест срещу Орбан", "date": "2018.04.30", "title": "ЕС ще може да отказва еврофондове на членки без върховенство на закона"}
{"url": "http://clubz.bg/67276-babait_s_djip_i_kysi_gashti_nabi_anglichanin_video", "text": "Поредни кадри на агресия на пъта възмутиха социалните мрежи - Студентка, живееща от 5 г. в Италия, разказа пред Нова тв, че докато минавали през старата столица джип правел тройни изпреварвания, засичал другите коли и се носел с много по-висока от допустимата скорост . Черният джип Инфинити FX 50 е с регистрация от София област - СО 8947 ВР. Един блогър срещу много мутри (СНИМКИ) Тя застига джипа отново на червен светофар, когато шофьорът вече спори с чуждестранен възрастен мотоциклетист. Оказва се, че  На светофара мотоциклетистът спира пред автомобила, за да му препречи пътя, слиза и започва да ръкомаха и да се опитва да обясни на английски, че не трябва да се движи по такъв начин. Шофьорът на джипа излиза и започва бой, мотоциклетистът е повален на земята, а шофьорът го рита. \"Бях сама в колата и не можех да направя нищо друго, освен да снимам\", признава момичето. Наоколо обаче е имало и други хора, но те също само са гледали. Оказва се, че няма нито един подаден сигнал до 112 или по друг начин до органите на реда. Бабаитът, набил незрящи туристи, карал мерцедеса на дядо си Бабаитът с джипа вече е получил призовка, след като полицията се е самосезирала, съобщи Нова тв.   Според медийни информации жертвата му е британец, живеещ у нас. Бабаитът, набил незрящи туристи, карал мерцедеса на дядо си", "date": "2018.04.30", "title": "Бабаит с джип и къси гащи наби англичанин (ВИДЕО)"}
{"url": "http://clubz.bg/67273-franciq_izmesti_velikobritaniq_kato_specialen_priqtel_na_sasht", "text": "Американските почитатели на Макрон са предимно демократи, на които им липсва сносен лидер. При все това, впечатляващо е за гостуващ президент да прихване забележима част от фантазията на американците, по начина по който го направи Еманюел Макрон. Неговите харизма и чар са подсилени от контрастиращия го президент Доналд Тръмп. Но въздействието на Макрон е в резултат на признанието че той – като президент на Франция – е лицето на истинската „специална връзка“ във външната политика на САЩ. САЩ дълго се наслаждаваха – ако този глагол може да опише турбуленцията и хармонията – на връзка с еквивалент по сила в лицето на Франция. Колкото и Великобритания да настоява за друго, партньорството ѝ със САЩ изглежда, че извървя своя път и, както британците биха го описали, вече е тотално съсипано. САЩ и Франция си приличат повече, отколкото те самите си позволяват да признаят. Те споделят републиканска история и концепция за правата на човека, която е универсална и неетноцентрична. Френският елит, както и американският – за разлика от британския – е безсрамно националистически настроен. \"Франция идва от дебрите на времето пише Шарл дьо Гол в своите „Спомени на надежда“.\"Тя променя и в същото време остава себе си през вековете\". Френският национализъм, както американският, споделя две постоянни теми, които се блъскат една в друга: тази на оптимизма и тази на страха от залязване. В последно време, песимистичната линия излезе на преден план и в двете държави, давайки възход на сблъсък между политическата умереност и популизма, гражданската традиция и иконоборството. Някои биха казали, че Макрон, с всичкия си блясък и образованост, беше не по-малко популист в процеса на своето политическо изгряване от Тръмп – което е и причината, на пръв поглед, двамата да се разбират. Макрон със сигурност изглежда, че иска да направи Франция велика отново Франция е честният, понякога остър, демократичен съюзник на САЩ, със своето незаменимо чувство на изключителност. Тя не се смалява от несъгласието със световната супер сила, нито пък приема, че начините на САЩ са по-добри от тези на Франция. Разликите между двете често са базирани върху принципи, но могат да бъдат и стилистични и символични. Винаги е имало потайно възхищение във Вашингтон за френския инат и чувството на комфорт, когато французите се захванат с политическа кампания, военна интервенция или война Съюзник, който е съгласен с теб след малко убеждение е не по-малко безполезен от такъв, който се съгласява послушателно. И няма никакво съмнение, че в големите въпроси поставени пред нашето време – ислямският терор, бъдещето на Западната цивилизация и хегемонистичните претенции на Китай – САЩ и Франция са на една и съща страна, съюзници за бъдещето.", "date": "2018.04.30", "title": "Франция измести Великобритания като специален приятел на САЩ"}
{"url": "http://clubz.bg/67278-irak_osydi_do_jivot_19_ruskini_bili_se_za_islqmska_dyrjava", "text": "Централният наказателен съд в Багдад, който се занимава с дела за тероризъм, осъди вчера  в Ирак, предаде Франс прес, като се позова на съдебен източник. Всички тези жени бяха признати на първа инстанция за виновни по обвинения, че са се присъединили и са подкрепяли ИД, каза председателят на съда при обявяване на присъдата. Освен 19-те рускини, същата присъда за същите деяния получиха шест азербайджанки и четири гражданки на Таджикистан. Обвиняемите присъстваха на съдебното заседание заедно с децата си. Присъдите им подлежат на обжалване. БТА", "date": "2018.04.30", "title": "Ирак осъди до живот 19 рускини - били се за \"Ислямска държава\""}
{"url": "http://clubz.bg/67271-kak_da_nauchavame_istinata", "text": "\"Не смятаме да създаваме министерство на истината, нито тотален контрол като в известния роман на Оруел\", заяви еврокомисарят по сигурността Джулиан Кинг. \"Ние няма да решаваме кое е правилно и кое не - това е задача на юзърите\", каза още еврокомисарят. С помощта на нови средства в интернет на тях ще им се даде възможност сами да преценяват дали четат \"fake news\" („фалшиви новини“), кой се скрие зад определени публикации и кой плаща за тях. Свободата на мненията обаче няма да бъда ограничавана в никакъв случай, увери комисарят. За да бъде постигнато това, ЕК предлага редица мерки, базиращи се на доброволен самоконтрол на големите онлайн-платформи и на социалните медии като Twitter, Snapchat и Instagram. Според Джулиан Кинг, фалшивите новини могат да застрашат единството на обществата в ЕС. \"Трябва да бъдем много бдителни - особено преди изборите за Европарламент през идната година, защото има опасност те да бъдат повлияни с помощта на фалшиви новини\", допълни еврокомисарят и представи предложенията на ЕК. Ето по-важните от тях: Еврокомисарят за сигурността Джулиан Кинг се надява до октомври 2018 година да бъдат постигнати вече първите резултати от тези нововъведения. След това трябва да бъде решено дали доброволните мерки са достатъчни или има нужда от нови закони. Джулиан Кинг заяви, че предложенията му взимат предвид мнението на европейските потребители на интернет. 83% от участниците в социологическо проучване на ЕС споделят, че фалшивите информации в мрежата представляват \"опасност за демокрацията\". 60% от анкетираните твърдят, че нямат понятие защо Туитър, Фейсбук и сие им показват едни или други информации. Само 26% от анкетираните смятат, че на онлайн-медиите може да се вярва. С най-голямо доверие се ползва радиото – 70% от анкетираните се доверяват на информациите, съобщавани в ефира. Следват печатните издания на вестниците и телевизията.", "date": "2018.04.30", "title": "Как да научаваме истината"}
{"url": "http://clubz.bg/67274-styki_udari_patrulka_rani_2_ma_policai", "text": "ММА боецът Станислав Недков-Стъки удари спрял патрул на КАТ, който в момента проверявал шофьори и нарани двамата полицаи вътре. Това съобщи Нова тв, а самият спортист даде интервю пред телевизията. Инцидентът става на \"Симеоновско шосе\", където - според Стъки, е скростно трасе, но той карал с не повече от 70-80 км ч. Мъж натопи жена си в полицията, тя смачка 2 патрулки Ударът върху полицейската Киа е отзад, при това отскачат двете камери, с които полицията регистрира проверките. Те хвръкват напред и с прилежащите им компютри удрят полицаите. Единият униформен е освободен веднага след преглед, другият има натъртвания по гърдите. Той обаче смята, че законодателят може да помисли дали това, че КАТ работи, паркирайки в активната лента за движение, където в момента са проверявали 2 коли, не създава само по себе си предпоставки за ПТП. Според него няма нормативна база  . „ и”, коментира Стъки. Той подчерта, че предпазният колан го е спасил от сериозни наранявания. Сега му предстои да си плати акта и да му върнат свидетелството за правоуправление, което е отнето. По-късно днес излезе прессъобщение на Софийска районна прокуратура, че е образувано досъдебно производство. Ето и пълния му текст:  ", "date": "2018.04.30", "title": "Стъки удари патрулка, рани 2-ма полицаи"}
{"url": "http://clubz.bg/67267-titla_%E2%84%9625_za_barselona_v_ispaniq", "text": "\"Барселона\" стана шампион на Испания за 25-и път - три кръга преди края на шампионата в Примера. Тимът на Ернесто Валверде би \"Депортиво\" (Ла Коруня) с 4:2 като гост и вече е недостижим и на теория. Барса има 86 точки, следват \"Атлетико\" (Мадрид) - 75, \"Реал\" (Мадрид) - 71, \"Валенсия\" - 67 и т.н. Това е и карето, което ще играе в Шампионската лига от новия сезон. Преди дни каталунците грабнаха Кралската купа. Така първият сезон на Валверде на \"Камп Ноу\" може да се определи като успешен, независимо от провала в Европа. Все пак \"блаугранас\" детронираха \"Реал\" (Мадрид) в първенството. \"Барселона\" си поигра със съперника като котка с мишка. Фелипе Коутиньо откри в 7-ага минута, а в 38-ата Лионел Меси удвои. Домакините върнаха един гол чрез Перес в 40-ата, а след малко повече от час игра Емре Чолак изравни. Новите шампиони дочакаха края, за да довършат съперника си. Лео Меси вкара в 82-ата и 85-ата и записа хеттрик. \"Барселона\" вдигна Кралската купа след погром над \"Севиля\" Все пак каталунците още имат работа за вършене, преди някои от тях да се отдадат на почивка, а повечето да започнат да се готвят за световното. Целта сега е приключване на сезона без загуба в първенството.  В следващия кръг Меси и компания приемат \"Реал\" на \"Камп Ноу\".", "date": "2018.04.30", "title": "Титла №25 за \"Барселона\" в Испания"}
{"url": "http://clubz.bg/67268-britanec_s_pakistanski_koreni_shte_e_noviqt_vytreshen_ministyr_na_ostrova", "text": "Министърката на вътрешните работи на Великобритания Амбър Ръд подаде оставка късно следобед в неделя и призна, че е подвела парламента за депортирането на нелегални имигранти, предаде Би Би Си. Премиерката Терезе Мей е приела оставката на Ръд, която е една от най-близките й съратнички в кабинета. На мястото на Ръд е номиниран Саджид Джавид, който е от пакистански произход, съобщи Би Би Си. Баща му, шофьор на автобус, е пристигнал със семейството си през 60-те години на минали век във Великобритания. Джавид е бивш инвестиционен банкер и депутат от 2010 г. 48-годишният политик бе за 18 месеца министър на общностите. Той е бил и министър на културата. Джавид е смята за евроскептик, но е известно, че на референдума за брекзит е гласувал за оставане на Великобритания в Евросъюза. В писмо до министър-председателката, Амбър Ръд заяви, че е знаела за \"нарочени за депортация имигранти\". Имигрантите са част от скандала, получил името \"Уиндръш\".  Така нареченото поколение \"Уиндръш\" пристига в средата на миналия век във Великобритания. Първият кораб се нарича \"Импайър Уиндръш\" и акостира в Лондон на 22 юни 1948 година. По онова време Обединеното кралство кани имигранти заради недостиг на работна ръка. И по тази покана пристигат хора до средата на 70-те години от Ямайка, Тринидад и Тобаго, Карибите и други острови. Те никога не са подавали молби за британско гражданство и по същество са нелегални имигранти. Оказва се, че има някои от тях, които са били депортирани именно защото нямат гражданство. Ръд признава, че подходът към тези хора е бил „неправилен и отвратителен“, за което се извинява. Освен това става ясно, че тя е знаела, че има показатели и условия за депортиране на имигранти, а преди време заяви, че не й е известно подобно нещо. Оставката й идва след като скандалът се разрази в Лондон през последните две седмици. Има коментари, че всъщност ударът с разкритията за депортирането е насочен към премиерката Тереза Мей. Тя беше преди това министърка на вътрешщните работи и именно по нейно време е започнало експулсирането на хора от поколението \"Уиндръш\". Сега, за да предпази Мей, Амбър подава оставка и изгаря като бушон, смятат наблюзатели на вътрешния британски политически живот.  Очаква се в понеделник Амбър Ръд да направи изавляние в Камарата на общините, съобщава Би Би Си.", "date": "2018.04.30", "title": "Британец с пакистански корени ще е новият вътрешен министър на Острова"}
