{"url": "https://clubz.bg/88438-hilqdi_na_protest_v_manchestyr_sreshtu_ikonomiite_zaradi_brekzit", "text": "Хиляди демонстранти излязоха по улиците на Манчестър днес, за да протестират срещу строгите мерки на икономии и политиката на британското правителство за Брекзит, докато в същото време управляващата Консервативна партия се събра на конференция в северния английски град, предаде ДПА, цитирана от БТА. Група протестиращи пуснаха в небето 6-метрова надуваема кукла, окарикатуряваща премиера Борис Джонсън. Участниците в шествието, организирано от синдикати и леви групи, носеха банери, надуваха свирки и биеха барабани срещу политиките за строги икономии и съкращения в системата на здравеопазването. \"Брекзит без сделка\" е рецепта за катастрофа Втори протест беше насочен срещу планираното излизане на Великобритания от ЕС и безкомпромисната политика на правителството в спора за Брекзит с парламента. Според в. \"Манчестър ивнинг нюз\" се очаква в демонстрациите да се включат общо десетки хиляди души.", "date": "2019.09.29", "title": "Хиляди на протест в Манчестър срещу икономиите заради Брекзит"}
{"url": "https://clubz.bg/88422-administraciqta_na_trymp_podnovi_razsledvaneto_za_mejlite_na_hilyri_klintyn", "text": "Администрацията на президента Доналд Тръмп е започнала разследване на електронните пощи на дузина от настоящите и бивши служители на Държавния департамент в САЩ. Причината е, че са водили кореспонденция с Хилари Клинтън на личния ѝ мейл, докато тя бе начело на институцията. Новината съобщи  , позовавайки се на служители, без да назовава имена. Според изданието целта е ново подновяване на случая с пощата на Клинтън - един от най-мащабните политически скандали, белязали президентските избори през 2016 г., която Тръмп спечели срещу Клинтън.  В последните седмици разследващи от Държавния департамент са влезли в контакт с близо 130 бивши и настоящи служители на институцията, като са ги уведомили, че имейли, които са изпратили преди няколко години, са получили гриф за сигурност със задна дата, което означава, че вече на деянията им може да се гледа като на потенциално нарушаване на сигурността. От Държавния департамент са започнали да се свързват със служители, комуникирали с Клинтът на личната й поща още преди 18 месеца, разказва още американския вестник. За известно време разследването е било преустановено, но пред август тази година е било възобновено Версията на Държавния департамент е, че процедурата е стандартна. Нещо повече - разследването е било започнато още в края на мандата на президента Барак Обама и неговата администрация. В началото на 2018 г. той получава писмо, с което го информират, че половин дузина от негови съобщения по електронната поща съдържат класифицирана информация. След това - преди няколко седмици - той е бил уличен за още повече он 50 имейли, за които настоящите власти са открили, че съдържали тайни.  Хилъри Клинтън обвини ФБР за загубата си Хилъри Клинтън заемаше поста държавен секретар в периода 2009-2013 г. В разгара на президентските избори през 2016 г., на които Клинтън бе кандидат на демократите, ФБР проведе разследване за това дали е имало изтичане на поверителна информация от личния мейл на бившата първата дама, който тя е използвала за служебна кореспонденция. Федералните не откриха данни за извършено престъпление, но според редица анализатори разследването оказва голямо влияние върху електоралните нагласи по време на изборите, които доведоха Доналд Тръмп в Белия дом, припомня \"Свободна Европа\".", "date": "2019.09.29", "title": "Администрацията на Тръмп поднови разследването за мейлите на Хилъри Клинтън"}
{"url": "https://clubz.bg/88437-kurc_napyt_da_specheli_ubeditelno_parlamentarniq_vot", "text": "Консервативната Австрийска народна партия (АНП) на бившия канцлер Себастиан Курц печели убедително произведените днес предсрочни парламентарни избори в Австрия с 37,2 процента от гласовете. Това сочат резултатите при преброени 46 процента от подадените бюлетини, предадоха световните агенции. Те определят Курц като безспорния победител на изборите. АНП е увеличила своя резултат с 5,7 процента от предишните парламентарни избори в Австрия, през 2017 г. Австрийската социалдемократическа партия (АСДП) остава далеч назад втора с 22 процента. Социалдемократите не успяха да извлекат полза от скандала \"Ибисагейт\" и загубиха 4,9 процента спрямо 2017 г., регистрирайки най-слабия резултат в своята история. Австрия пред избори: Курц е фаворит, но бъдещата му коалиция не е ясна На трето място е крайнодясната Австрийска партия на свободата (АПС) със 16 процента. Тя очаквано се срина след скандала \"Ибисагейт\", като загуби цели 10 процента. Зелените са четвърти с 14,3 процента. Проучвания показаха, че околната среда е най-важният въпрос за австрийците, и екологичната партия увеличи подкрепата си с над 10 процента спрямо предишните избори, когато изобщо не влезе в парламента. На пето място със 7,4 процента остава либералната партия \"Нова Австрия\" (НЕОС), която също подобрява резултата си. \"Листа Петер Пилц\" получава само 2 процента и не преодолява 4-процентовата бариера за влизане в долната камара на австрийския парламент. Така в новия състав на Националния съвет отново ще има пет партии, като Зелените ще бъдат на мястото на \"Листа Петер Пилц\". Австрия гласува днес на предсрочни избори, след като скандалът \"Ибисагейт\" разтърси националната политика и доведе до падане на коалиционното правителство на АНП и АПС начело с канцлера Курц. От юни Австрия има служебно правителство, след като бе публикуван видеозапис, на който тогавашният лидер на крайната десница Хайнц-Кристиан Щрахе обещава облаги срещу финансиране на жена, представяща се за племенница на руски олигарх. Курц не изключва нова коалиция с крайнодесните 33-годишният Курц е безспорният победител на изборите, но ще трябва да влезе в коалиция, ако иска стабилно правителство. Бившият австрийски канцлер има няколко варианта, отбелязва Ройтерс. Двете най-вероятни опции пред него са отново да се коалира с крайната десница или да опита да състави тристранен съюз със Зелените и НЕОС. \"Голяма коалиция\" със социалдемократите е възможна, но малко вероятна при сегашното им ръководство, посочва Ройтерс. Консерваторите вероятно ще могат да имат крехко мнозинство с подкрепата на Зелените. Малко вероятно е обаче Курц да иска да зависи от милостта на лявото крило на екологичната партия. Това означава, че ако все пак се коалира със Зелените, лидерът на консерваторите вероятно ще се стреми към тристранен съюз с участието и на либералната, подкрепяща бизнеса партия НЕОС. Не е ясно и как ще реагират избирателите на екологичната формация, много от които смятат Курц за враг заради коалирането му с крайната десница, отбелязва Ройтерс. Крайнодясната Австрийска партия на свободата обаче намекна, че ще остане в опозиция след предсрочните парламентарни избори. Австрийските Зелени пък поискаха от Курц \"радикална промяна\", за да се коалират с неговите консерватори, предаде Франс прес. Той добави, че \"имаме нужда от знак за прелом\".  Курц не изключва нова коалиция с крайнодесните", "date": "2019.09.29", "title": "Курц напът да спечели убедително парламентарния вот"}
{"url": "https://clubz.bg/88430-mysk_predstavi_kosmicheskiq_si_korab_starship_izlita_sled_shest_meseca", "text": "Космическият кораб \"Старшип\" на \"Спейс Екс\" за полети до Луната, Марс и други места в Слънчевата система може да бъде изпратен в орбита след по-малко от шест месеца, заяви основателят на компанията Илон Мъск по време на презентация в стартовия комплекс в Бока Чика, Тексас, цитиран от световните агенции. Вижте подземния скоростен тунел на Илон Мъск (ВИДЕО) Стриймваното на живо събитие беше посветено на 11-годишнината от първото извеждане на полезен товар в орбита с ракета-носител \"Фалкон-1\" на компанията. Илон Мъск потвърди, че първият тестов полет на кораба на височина 20 километра ще бъде осъществен след 1-2 месеца. Космическият кораб \"Старшип\" за многократна употреба на \"Спейс Екс\" е проектиран да лети на дълги разстояния и да транспортира до 100 души. Мъск нееднократно е подчертавал, че основава компанията си през 2002 г. с цел да помогне на човечеството да колонизира Червената планета. През август основателят на \"Спейс Екс\" съобщи за успешното изпитание на прототипа \"Стархопър\". В рамките му бяха тествани инженерни решения, които трябва да залегнат в кораба \"Старшип\". По време на речта си Илон Мъск заяви още, че не вярва в извънземни, тъй като няма признаци за съществуването им. ", "date": "2019.09.29", "title": "Мъск представи космическия си кораб. \"Старшип\" излита след шест месеца"}
{"url": "https://clubz.bg/88436-karakachanov_vmro_napuska_upravlenieto_ako_podkrepim_severna_makedoniq_za_es", "text": "За втори пореден ден вицепремиерът, министър на отбраната и лидер на ВМРО Красимир Каракачанов коментира темата Северна Македония в контекста на неизчистените исторически спорове между София и Скопие в навечерието на предстоящия Европейски съвет. Вчера Каракачанов намекна, че страната ни може и да не подкрепи членството на Македония в ЕС, а днес доразви тезата си в обширен текст във фейсбук профила си. Изразената от него позиция не е позиция на цялото правителство, което винаги е заявявало желание за приемането на Скопие в Съюза. Пред Нова тв той дори допусна, че може ВМРО да напусне кабинета, ако МС не възприеме да защитава тезата, че Македония все още не е готова за членство. В изложението си в социалната мрежа Каракачанов намеква, че изходът от ситуацията, ще зависи от предхождащото Съвета заседание на историческата комисия. Каракачанов: България да не подкрепи Македония за ЕС На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България винаги е имала принципна позиция в подкрепа на Македония както по отношение на нейната евроатлантическа интеграция, така и на нейната стабилност и териториална цялост. Тази подкрепа е била винаги ясна, но и обвързана с това каква политика спрямо България се води в съседна Македония и дали тя отговаря на принципите на ЕС за добросъседство и най-вече на българските национални интереси. За нас от двете страни на Деве баир са живеели и живеят хора, споделящи обща история, общи герои, обща култура и език. Насила разделени от повратностите на историческите събития тези хора днес живеят в две различни държави. В продължение на десетилетия, чрез насилие и терор, вдъхновени от Кралска Югославия, Сталин и Тито бе направено всичко, за да бъде сломена българската идентичност на македонските българи и подменена с новосъздадена македонска. Този македонизъм по своята същност е основно антибългарски, целящ манипулативната и гротескна подмяна на историята, на всичко българско и показването на България и българите като завоеватели, окупатори, фашисти и душмани. Захариева се скара на ЕС, че не започвa преговори с Албания и Северна Македония За съжаление след края на Югославия този антибългарскимакедонизъм не само не изчезна, а се превърна и в държавната идеология и доктрина на новата независима държава Република Македония. Кулминация на антибългарската истерия и потресаващи исторически манипулации и лъжи бяха достигнати по време на управлението на Никола Груевски. Най-крещящата от всички манипулации е именно тази, че Груевски беше председател на партия носеща името ВМРО - която исторически е била винаги най-силният стожер на българщината. С идването на власт на Зоран Заев ние имахме надежда, а и обещания, че ще има промяна в този антибългарскинаратив и че историята ще бъде най-сетне казана такава, каквато е. В подписания на 1 август 2017г. Договор за приятелство и добросъседство между Македония и България всъщност най-важният елемент е клаузата за Обща история. България и Северна Македония. А сега накъде? За разлика от гърците ние се съгласихме да гледаме на историята ни с Македония като на Обща, естествено при условие, че ясно бъдат казани фактите - на база на артефакти и оригинални документи - за българската същност на Цар Самуил като Цар на България, българската идентичност на цяла плеяда възрожденци като Григор Пърличев, Райко Жинзифов, братя Миладинови,КузманШапкарев, всички революционери като д-р Христо Татарчев, Гоце Делчев, Дамян Груев, Борис Сарафов, Васил Чекаларов, Гьорче Петров, ген. Александър Протогеров, Тодор Александров, Иван Михайлов и много други. Всички те са се определяли сами като българи, имали са българска национална и етническа идентичност за себе си, говорели са и писали на български книжовен език и са оставили след себе си хиляди страници документи, писма и мемоари, казващи сами за себе си това. Същото важи и за събития като Илинденско-Преображенското въстание, организирано и предвождано от българи, за ВМРО - организация създадена и ръководена от корави българи, бореща се свободата на Македония, но най-вече за нейната българщина. Това е лесно проверимо и доказуемо, включително в архивите на Държавния архив на Македония. Хора и партии в Македония, които си мислят нещо друго по отношение на историческата ВМРО и нейните ръководители, или живеят в някаква странна щизофрения, или са тотално неграмотни, неуки и неписмени. Има и трети вариант всъщност - работят по белградска агенда. Но да се върнем към фактите - беше създадена смесена историческа комисия с професионални историци от двете ни страни, на която беше даден мандат да намери в бързи срокове този общ и честен прочит на общата ни история и това да залегне в учебните материали, които се преподават в училищата. \n\tТази комисия съществува вече от почти 2г, но резултатите от работата, ако въобще има такива, са крайно разочароващи. Вината за това е изцяло на македонската страна, която постоянно бави темпото, прави обструкции и се опитва всячески да преиначава значението на оригиналните исторически документи, като постоянно ги тълкува и \"обективизира\" от днешна гледна точка. Всичко това се прави с една-единствена цел - да не се допусне по никакъв начин \"признаване\" на каквато и да е българска идентичност, на която и да е историческа личност от Македония. Македонските историци в комисията са отдадени цялостно на това да защитят максимално титовата и антибългарска конструкция на македонизма. Борисов: Ние да блокираме Македония за ЕС и НАТО? Не искам да си го мисля Последните няколко заседания на Комисията са тотална катастрофа и това беше констатирано и от самите нейни членове. Македонските историци, а за съжаление и политици като самите Заев или президента Пендаровски, вече дори не говорят за Обща история, а за преплетена и споделена - такава, каквато имали и с всички останали държави на Балканите. Пендаровски дори си позволи да охули паметта на Гоце Делчев, сравнявайки го с обикновен опортюнист и нагаждач, който се е декларирал българин, само защото обстоятелствата около него били такива. Същото го каза и по отношение на стотиците хиляди български граждани в Македония, които за него са очевидно лъжци и измамници. На няколко пъти през последната година държавата България, българският премиер и аз самият подканвахме приятелски и загрижено както Комисията, така и държавните ръководители в Скопие да преосмислят техния подход. Уви, реакцията и последствията бяха точно в обратната посока. Честваме заедно с Македония Св. Св. Кирил и Методий и цар Самуил Днес ясно мога да констатирам дълбокото си разочарование, че Договорът за приятелство и неговата основна и най-важна точка - Общата история, не е изпълнен, не се изпълнява и няма индикации за неговото изпълнение. Подписването и изпълнението на този Договор бе условието за безрезервната подкрепа от страна на България за Македония за членството в НАТО и ЕС. Благодарение на този Договор и нашата подкрепа Република Северна Македония ще стане съвсем скоро член на НАТО. Нашата подкрепа беше в аванс, без резултати по отношения на Договора. Подадохме рака и бяхме излъгани. \n\tЗатова отново повтарям - само след дни, на 17 октомври, предстои Европейски съвет, на който България трябва да реши дали да подкрепи Македония, за да бъде дадена дата за начало на преговори за членство в ЕС. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Както беше ясно заявено от премиера Борисов по време на официалното му посещение в Скопие на 1 август тази година, България ще продължи да подкрепя Македония само при резултат на Комисията до тогава. Този добронамерен съвет очевидно не бе послушан, а бе посрещнат с насмешка и подигравка. На 14 и 15 октомври пък предстои и поредното заседание на Историческата комисия. Не съм оптимист, че македонската страна ще успее да надмогне себе си и излезе с резултат, който да позволи на България да продължи да ги я подкрепя. Дано се лъжа!   Захариева се скара на ЕС, че не започвa преговори с Албания и Северна Македония България и Северна Македония. А сега накъде? Борисов: Ние да блокираме Македония за ЕС и НАТО? Не искам да си го мисля Честваме заедно с Македония Св. Св. Кирил и Методий и цар Самуил", "date": "2019.09.29", "title": "Каракачанов: ВМРО напуска управлението, ако подкрепим Северна Македония за ЕС"}
{"url": "https://clubz.bg/88410-oon_kato_scena_za_sporove_izvyn_fokusa_na_obshtestvenoto_vnimanie", "text": "Близкият изток, търговското напрежение, ядрената програма на Иран, борбата за власт във Венецуела и гражданските войни в Сирия и Йемен са познати конфликти. Някои лидери обаче отделиха от времето си, за да привлекат вниманието и към международни конфликти и спорове, които обикновено не се радват на толкова внимание, отбелязва Асошиейтед прес, цитирана от БТА. Турският президент Реджеп Тайип Ердоган получи едно от желаните първи места и отдели част от речта си на конфликта между Армения и Азербайджан по повод Нагорни Карабах. В района живеят около 150 000 арменци, но е международно признат като част от Азербайджан. Нагорни Карабах и околностите му обаче са под контрола на етнически арменски сили, подкрепяни от Армения, от края на войната с Азербайджан през 1994 година. Както Азербайджан, така и Турция са затворили границите си с Армения заради конфликта, поради което страната има връзка по суша само с Грузия и Иран. Както Армения, така и Азербайджан се обвиниха взаимно пред Общото събрание на ООН в изкривяване на историята и незачитане на човешките права. Отношенията между Гърция и Северна Македония беше един от конфликтите, които генералният секретар на ООН Антониу Гутериш посочи като \"движещи се в обещаваща посока\". Спорът за името на страната, която ООН наричаше \"Бивша югославска република Македония\", се базираше на опасенията на Гърция, че името Македония предполага териториални и исторически претенции към нея. До решение на конфликта се стигна едва през юни миналата година, когато правителството в Скопие прие да смени името на страната на Северна Македония. Председателят на Европейския съвет Доналд Туск каза този месец, че Северна Македония е готова да започне преговори за членство в ЕС. Очаква се и скорошното й приемане в НАТО. Споразумението обаче предизвика спорове и в двете страни, като опозицията обвини правителствата, че са направили прекалено големи отстъпки, отбелязва АП. Предимно пустинната Западна Сахара е източник на напрежение между Алжир и Мароко от близо половин век. Мароко анексира бившата испанска колония през 1975 г., след което конфликтът с подкрепяния от Алжир Фронт Полисарио продължи до 1991 г., когато ООН успя да договори примирие. Договореният референдум за бъдещето на района обаче никога не се състоя. Мароко предлага на Западна Сахара широка автономия, но Фронтът Полисарио настоява на референдум. Съветът за сигурност на ООН призова миналата година да се положат повече усилия за намиране на решение. Кипър е последната европейска страна, чиято столица е разделена, отбелязва АП. Това състояние се запазва от 1974 г., когато турски сили навлязоха на острова след преврат, извършен от поддръжници на присъединяването му към Гърция. Над 35 000 турски военни все още се намират в северната част на острова, която е призната за независима държава само от Турция. ООН също е разположило мироопазващи сили в Кипър. Очаква ли се промяна след 45 години? Има \"лъч на надежда\", заяви поред ООН кипърският президент Никос Анастасиадис. Преговорите за повторното му обединяване продължават от десетилетия. Напоследък напрежението нарасна, особено заради проучванията за природен газ в международно признатата изключителна икономическа зона на острова. Конфликтът между Гватемала и Белиз продължава от 19 век, когато Великобритания контролира Белиз, а Испания - Гватемала. Гватемала получава независимост през 1821 г. и заявява, че е наследила и испанските претенции към спорни територии от над 10 000 кв. км, където са разположени природни резервати, земеделски и риболовни селища и някои карибски курорти. Белиз смята гватемалските претенции за неоснователни, като се позовава на споразумението си с Лондон от 1859 година. Териториалният конфликт обтяга дипломатическите отношения и на моменти дори е възпрепятствал въздушния транспорт между тях. През 2008 г. двете страни приеха да поискат от Международния съд на ООН обвързващо решение. Гватемалците одобриха този план на референдум миналата година, а жителите на Белиз - през май тази година. ", "date": "2019.09.29", "title": "ООН като сцена за спорове извън фокуса на общественото внимание"}
{"url": "https://clubz.bg/88421-nikola_filchev_citira_dvojkata_barekov_bajraktarov_gromi_soros", "text": "Решението за условно предсрочно освобождаване на Джок Полфрийман е необосновано и е взето от незаконен състав. Така и бившият главен прокурор - небезизвестният Никола Филчев коментира по  казуса с пускането на австралиеца, осъден за убийство, предсрочно. Условното предсрочно освобождаване на разделението на властите Филчев коментира и номинацията на Иван Гешев за главен прокурор и даде оценка на работата на Сотир Цацаров. Пратеният навремето в Казахстан като дипломат обвинител, цитира още Николай Бареков, Димитър Барактаров, намеси и, разбира се, Сорос. Изказването му по същество е едно към едно с мотивите на Цацаров да поиска от ВКС възобновяване на производството. Цацаров поиска ВКС да спре предсрочното освобождаване на Полфрийман Филчев посочи, че съдия Калин Калпакчиев е бил отличен като \"Човек на годината\" от Български хелзински комитет, а Джок Полфрийман е бил номиниран в категорията - още едно от възраженията на сегашното ръководство на прокуратурата. Бившият обвинител разказа и как всъщност Полфрийман бил поканен от бившия правосъден министър Христо Иванов да напише поправки в наказателните закони, от които после той самият се възползвал, за да излезе предсрочно. Това, по думите на Филчев, било \"сценка\", която се разигравала пред обществото (поправката е в мандата на ГЕРБ и гласувана с мнозинството на ГЕРБ, б.р.). Филчев намеси и \"соросоидите\", които се \"нахвърляли\" върху всеки, коийто не е зачел съдийската независимост.  Бившият главен прокурор смята, че изводът, че Джок Полфрийман се е поправил, е \"необоснован\". За председателя на състава на САС, взел решението - Калин Калпакчиев, Филчев посочи, че носел вина, защото преди 15 години допуснал повишението му.  После се прехвърли на Съюза на съдиите, обвинявайки го, че служи на Джордж Сорос. И цитира \"евродепутата Бареков\" - че олигархът Иво Прокопиев си имал съдии. След което прехвърли цитатите от Бареков към екранния му партньор Димитър Байрактаров, който би лаявил:  И в този смисъл Филчев похвали единственият кандидат за нов главен прокурор Гешев. Щял да бъде успешен. Той обвърза недоволството срещу кандидатурата на Иван Гешев за главен прокурор с \"клеветническата кампания\" с това срещу него навремето. И него, и Гешев го клеветили \"костовисти\" и \"соросоиди\". Не безстрашен ли е Иван, а може ли моделът „Гешев“ да получи 7 години власт? Никола Филчев даде положителна оценка за мандата на Сотир Цацаров: Цацаров поиска ВКС да спре предсрочното освобождаване на Полфрийман Не безстрашен ли е Иван, а може ли моделът „Гешев“ да получи 7 години власт?", "date": "2019.09.29", "title": "Никола Филчев: цитира двойката Бареков-Байрактаров, громи Сорос"}
{"url": "https://clubz.bg/88425-djonsyn_nqma_da_podava_ostavka_za_da_udylji_brekzit", "text": "Британският премиери Борис Джонсън заяви днес, че няма да подаде оставка, за да не се налага да удължава срока за Брекзит, който е в края на октомври, предаде Ройтерс. Джонсън е обещал да изведе Обединеното кралство от ЕС - със или без сделка, независимо, че парламентът гласува закон, изискващ от него да поиска отлагане на срока за напускане на съюза, ако законодателите не са одобрили евентуално споразумение. Шотландците са готови да помогнат на лейбъристите да свалят Джонсън В интервю за Би Би Си, запитан дали ще подаде оставка, за да не се налага да иска отлагане, Джонсън каза: В отговор на въпрос дали въпреки приетия закон остава възможността от твърд Брекзит, тоест без споразумение с ЕС, Джонсън заяви, че това е възможно.", "date": "2019.09.29", "title": "Джонсън няма да подава оставка, за да удължи Брекзит"}
{"url": "https://clubz.bg/88432-mercedes_se_vyzpolzva_ot_problemite_na_ferari_v_sochi", "text": "Люис Хамилтън спечели Гран При на Русия от Формула 1 в Сочи и прекъсна победната серия на \"Ферари\", която се очакваше днес да продължи до четвърти пореден успех. Втори на подиума се качи неговият съотборник в \"Мерцедес\" Валтери Ботас, трети е Шарл Льоклер (\"Ферари\"). Тренировките, квалификацията и началото на самото състезание потвърдиха тенденцията от началото на септември - че \"Ферари\" има предимство пред \"Мерцедес\" в момента. Недокрай ясна стратегия, неподчинение на отпадналия Себастиан Фетел и техническа повреда обаче подариха победата на \"сребърните стрели\". В крайна сметка \"Ферари\" изпусна спечелено състезание. На старта Фетел, който потегли от трета позиция, изпревари не само втория Хамилтън, но и първия Льоклер. Остана впечатлението, че французинът позволи това да се случи много лесно. Така двете ферарита поведоха пред световния шампион. Нататък германецът няколко пъти отказа да се подчини на заповеди от бокса да пропусне пред себе си Шарл Льоклер. Което промени стратегията на \"скудерията\". Тимът реши да размени местата на двамата при влизанията в бокса, като същевременно целта беше те да завършат първи и втори. В 23-тата обиколка роденият в Монако младок първи влезе в бокса. На 26-ата това направи и Фетел, така за първи път Хамилтън поведе колоната. Два тура по-късно германецът отпадна заради технически проблем и това тотално обърка всичко за болидите в червено. На пистата излезе кола за сигурност, Хамилтън и Ботас минаха през бокса и до края останаха съответно първи и втори, макар че оставаше много от надпреварата. Льоклер опита да изпревари финландеца, но той не му позволи, така Люис летеше към победата необезпокояван. Хамилтън има вече 322 точки, втори е Ботас с 249, Льоклер - 215, а Макс Верстапен, останал днес четвърти - 212 и т.н. Състезанието в Русия бе последното в Европа за сезона. До края следват стартовете в Япония, Мексико, САЩ, Бразилия и Абу Даби.", "date": "2019.09.29", "title": "\"Мерцедес\" се възползва от проблемите на \"Ферари\" в Сочи"}
{"url": "https://clubz.bg/88434-iran_obqvi_maksimalna_stepen_na_trevoga_v_petrolniq_sektor", "text": "Иранският министър на петрола Биджан Намдар Зангане днес официално разпореди петролният сектор в страната му да бъде поставен в максимална степен на тревога заради заплахите от физически нападения и кибератаки, предаде АФП. Зангане публикува послание, в което заявява, че \"всички предприятия и инфраструктурни съоръжения на петролната промишленост трябва да бъдат поставени в максимална степен на тревога заради заплахите от физически нападения или от кибератаки\", информира Сана, официалната агенция на петролното министерство. САЩ готови да отговорят на атаката срещу саудитски петролни инсталации Зангане допълва, че тези предохранителни мерки трябва да бъдат взети, като се имат предвид американските санкции срещу Иран и \"тоталната икономическа война\", която, според Ислямската република, Вашингтон води срещу нея. Техеран опроверга на 21 септември информациите в някои медии, според които работата на ирански петролни съоръжения е била нарушена в резултат на кибератака. Иран е обвиняван от Рияд, Вашингтон, Берлин, Лондон и Париж, че носи отговорността за въздушните нападения, нанесли щети на 14 септември на петролни инфраструктурни обекти в Саудитска Арабия, заради които кралството - най-големият износител на петрол в света - бе принудено да намали силно добива си.", "date": "2019.09.29", "title": "Иран обяви максимална степен на тревога в петролния сектор"}
{"url": "https://clubz.bg/88428-fandykova_otkri_kampaniqta_si_obeshta_fokus_vyrhu_kvartalite", "text": "Разширяване на градския транспорт, ограничаване на строителството в квартали, нови тротоари, осветление и зелени площи, спортни площадки, по-добър достъп до Витоша и възстановяване на лифтовете в кварталите „Драгалевци” и „Княжево”. Това са само някои от приоритетите, които си поставя сегашният кмет на София и кандидат за четвърти пореден мандат Йорданка Фандъкова. Под мотото „Подкрепяме града не с думи, а с работа”, тя откри своята кампания и представи управленската си програма. Тя припомни, че преди десет години е заварила \"един спрял град\" - в криза с боклука, със стар автопарк. И припомни, че държавата преговаря с голям технологичен инвеститор, визирайки германският концерн \"Фолксваген\", както и това, че \"Файненшъл таймс\" и Световната банка са открили офиси в София. Според нея на тези важни избори се решават две неща  - как София ще се променя и с каква цел и скорост градът ще се развива. Настоящият кмет обеща в следващия си мандат да подобри кварталната инфраструктура и сигурността, да има нови тротоари и осветление. Обновяването на градския транспорт ще продължи заедно с изграждане на буферни паркинги на спирки до метрото, както и в кварталите. Планът е разширяване на т.нар. рингове около града, за да бъде намален и транзитният трафик вътре в самия град. Има програма и ново разширяване на метрото към кварталите Илиенци и Студентски град. Вотът в София: Фандъкова с № 68 в бюлетината, Манолова - № 75 Сред мерките за подобряване на въздуха в София тя посочи проектът за по-екологично отопление и подмяната на печките на дърва и въглища. Добави, че се очаква гласуване по законопроекта, с който се инкриминира горенето на отпадъци. Ще се спират и колите без системи за отчистване, добави Фандъкова. В програмата й влиза изграждането на пет нови спортни зали и шест ученически спортни зали. Тя припомни, че общината предлага терен за нов национален стадион, който все още е неизвестен, но по думите й локацията е удобна. Има план за развиване на спорт на Панчаревското езеро, а от догодина ще бъде пуснат и общинският аква-парк. \"Дишай!\" - кандидати за кмет на София в дебат за чистия въздух  Заедно с създаването на нови училища и детски градини, ще започне да работи и програма за изграждане на още детски ясли, даде заявка още Фандъкова. Ще се обърне внимание на децата със специални нужди, обеща тя. А сред приоритети й е и да заработи и общинска детска поликлиника. Кметицата не не пропусна и културата. Следващата година трябва да заработи първият център за съвременно изкуство, както да започне и строителството на две нови концертни зали. Ще продължи и разкриване на археологическото наследство на София, която тя го определи като \"сърцето на нашия град\". Има и специална програма за реставриране на сгради паметници на културата. Йорданка Фандъкова обеща повече ред, контрол и ясни правила в администрацията – въвеждане на повече електронни услуги, но и реформа в административните услуги. Тя се зарече, че ще има по-строг контрол върху строителството. В подготовка са серия от законодателни промени, които ще ограничат презастрояването в кварталите и ще защитят зелените площи. След нея видео обръщения направиха президентът на ЕНП Жозеф Дол и генералният секретар на дясната фракция в Европейския парламент - Антонио Лопес. Йорданка Фандъкова представи листата с общински съветници, както и кандидатите на ГЕРБ и СДС за районни кметове. \"Те са хората на място и ще помогнат за нашата работа в кварталите\", уточни тя. И накрая добави: \"Дишай!\" - кандидати за кмет на София в дебат за чистия въздух ", "date": "2019.09.29", "title": "Фандъкова откри кампанията си, обеща фокус върху кварталите"}
{"url": "https://clubz.bg/88429-kapachki_za_kuvozi", "text": "За поредна година в десетки градове в страната се провежда днес акция на \"Капачки за Бъдеще\". Целта на кампанията е подмяната на всички кувьози, като заявката е да не остане нито един стар кувьоз до следващата година, чрез събирането и преработването на пластмасовите капачки от бутилките с напитки за масова употреба. Събирането на капачките е площад \"Батенберг\" пред бившия Мавзолей и ще продълци до 17 ч днес. Над 80 тона капачки се очаква да бъдат събрани и превозени днес от софия до Казанлък. В 14 града в събота доброволци и активисти успяха да съберат над 40 тона пластмаса. От транспортния бранш също подкрепиха каузата с 15 тира на жълтите павета, съобщава Нова тв.  ", "date": "2019.09.29", "title": "Капачки за кувьози"}
{"url": "https://clubz.bg/88427-trymp_e_tyrsel_dokazatelstva_za_namesa_na_ukrajna_v_izborite_v_sasht", "text": "Президентът Доналд Тръмп, подпомаган от своя адвокат Рудолф Джулиани, се е опитвал да открие информация, че Украйна е свързана с намесата в президентските избори в САЩ през 2016 г., пише \"Ню Йорк Таймс\", съобщава БТА. Вестникът посочва, че през последните месеци се трупат сведения за действията на Тръмп и Джулиани в Украйна, но с огласяването на съдържанието на телефонния разговор на Тръмп с новия украински президент Володимир Зеленски и сигнала на разобличителя от средите на администрацията са изникнали нови подробности. Освен документите и разговорите с широк кръг от хора в Украйна и САЩ последните разкрития сочат, че Тръмп и Джулиани са водили нещо като \"сенчеста външна политика в Украйна\", свързана с три избора - тазгодишните президентски избори в Украйна и президентските избори в САЩ през 2016 и 2020 г., констатира \"Ню Йорк таймс\". Тръмп казал през 2017 г. на Лавров, че не е обезпокоен за намеса на Русия в изборите в САЩ Въпреки заключенията на разузнавателните агенции на САЩ и на министерството на правосъдието, че Русия е отговорна за намесата в изборите през 2016 г., Тръмп е искал да бъдат намерени доказателства, че намесата е свързана с Украйна и враждебни към него сили там. Вярвал е дори в \"съмнителна конспиративна теория\", че в Украйна ще бъдат намерени електронните писма на Хилари Клинтън, пише вестникът. Тъй като политическият пейзаж в Украйна се променя с поражението на президента Петро Порошенко през април и идването на нов човек начело на държавата, подходът на Джулиани и Тръмп подкопава официалната дипломация на САЩ. А сигналите от Тръмп - който отдавна е скептичен дали от стратегическа гледна си заслужава да се помага на Украйна срещу Русия - усложняват усилията на новото управление в Киев да укрепи позициите си срещу Москва, смятат авторите на статията. Скандалният разговор на Зеленски с Тръмп - катастрофа или ловка игра? Те припомнят, че след като през 2014 г. Русия анексира Крим, Тръмп е попитал защо САЩ толкова държат на принципа да се противопоставят на завземането на територия. Тогава Тръмп окачествява като \"много конфронтационно\" решението на администрацията на Барак Обама да наложи санкции на Русия. А в интервю за \"Таймс\" през март 2016 г. кандидатът на републиканците казва, че според него единствено САЩ се грижат за останалия свят, с което изразява критиките си към американските съюзници, че не дават своя принос за опазване на демокрацията по света. Скандалният разговор на Зеленски с Тръмп - катастрофа или ловка игра?", "date": "2019.09.29", "title": "Тръмп е търсел доказателства за намеса на Украйна в изборите в САЩ"}
{"url": "https://clubz.bg/88413-iran_publikuva_nevijdana_snimka_na_aqtolah_hamenej_s_lidera_na_hizbula", "text": "Иран публикува \"невиждана досега\" снимка, на която лидерът на ливанското движение Хизбула, Хасан Насрала, е до върховния ирански водач Али Хаменей, придавайки достоверност на идеята за неотдавнашна среща между двата, предаде АФП. Снимката, която може да се види на  официалния сайт на аятолах Хаменей, ще се появи на първата страница на ново списание \"Масир\" (\"Път\" персийски език), което се очаква да започне да излиза и да обяви интервю \"от пет часа\" с Насрала, ръководителя на ливанското шиитско движение. На снимката Насрала е между аятолах Хаменей, от дясната му страна, а от лявата му е застанал дивизионният генерал Гасем Солеймани. Той ръководи силите \"Кудс\", подразделението за външни операции на Корпуса на гвардейците на Ислямската революция. Тримата са застанали прави пред една врата, затворена със завеса и обрамчена с етажерки с книги - декор, който насочва към обстановката в офиса на Хаменей в Техеран. Генерал Солеймани е в цивилно облекло. Аятолах Хаменей изключи всякаква възможност за преговори със САЩ Това е \"снимка, която никога досега не е виждана\", се твърди на сайта без да се уточнява нито мястото, нито дата на заснемането й. Рекламата за списанието \"Масир\" гласи, че в него ще има \"за първи път снимки от срещи\" между Насрала и Хаменей. Иранските медии пренебрегнаха в голяма степен публикуването на снимката. Преди израелската война срещу Ливан от 2006 година Насрала често и открито посещаваше Техеран. След този конфликт публичните му появявания станаха много редки. Подкрепата към Хизбула и палестинските въоръжени групировки Хамас и Ислямски джихад е константа във външната политика на Ислямската република, отбелязва АФП, цитирана от БТА.", "date": "2019.09.29", "title": "Иран публикува \"невиждана снимка\" на аятолах Хаменей с лидера на Хизбула"}
{"url": "https://clubz.bg/88417-dogodina_shte_e_oshte_po_zle_gyrciq_sled_falita_na_tomas_kuk", "text": "Сряда следобед, на второто по големина летище в Гърция - Ираклион. Обикновено тук ще видите огромни опашки пред гишетата и множество хора, които чакат за регистрация и за проверка. Сравнително спокойно е. Нещо ново във фоайетата за регистрация са цивилните служители с жълти жилетки - те са специално изпратени от британското правителство в помощ на пътниците, които трябва да летят за Великобритания. Служители на летището също им оказват помощ.  Хората, чакащи на опашките, изглеждат удивително спокойни и на въпроса как приемат съобщението за фалита на туроператора \"Томас Кук\", реагират с британска невъзмутимост. \"Каква полза да се тревожим, това няма да ни помогне. Все някак ще се приберем у дома, сигурни сме\", споделя една дама от Бърмингам. Тя и нейните спътници непрекъснато проверяват на смартфоните си дали имат връзка с интернет, защото в такава ситуация е много важно да си в течение на нещата.   Защо умират гигантите: причините за фалита на \"Томас Кук\" Пред екип на ДВ две британски дами, заклещени на летището в Ираклион, споделят възторга си от това, че германското правителство отпуска на \"Кондор\" - дъщерната фирма на \"Томас Кук\" в Германия - мостов кредит в размер на 375 милиона евро. Същевременно се оплакват, че британското правителство не е направило същото за фалиралия туроператор. Британският премиер Борис Джонсън е заявил, че неговото правителство няма да измъква \"Томас Кук\" от трудностите; това щяло да представлява, според него, \"морален риск\", защото в бъдеще и други фирми щели да очакват подобна помощ. Двете дами, които споделят с екипа на ДВ всичко това, подчертават, че не са привърженички на Брекзита. Според тях, тъкмо Брекзитът е най-същественият фактор за фалита на \"Томас Кук\".  На остров Крит най-вече хотелите понасят трудностите, произтичащи от фалита на \"Томас Кук\". Според оценка на Никос Халкиадакис, който е председател на Сдружението на хотелиерите на остров Крит, в следващите дни 26 хотела на остров Крит и 48 хотела в Гърция ще бъдат закрити. Всички до един са луксозни хотели, обслужващи главно клиенти на \"Томас Кук\". \"Това е страхотен удар - също като финансовата криза преди години\", посочва той. Надеждата, че катастрофата може да се предотврати, не се е оправдала. От 15 юни насам британският туроператор не плаща за нито един от хотелите, в които по договор настанява свои клиенти. Дори хотелите все пак да успеят да запълнят незаетите стаи, като ги предоставят за продажба на друг туроператор, загубите все пак ще са огромни.  Един по един филиалите на \"Томас Кук\" по света обявяват фалит 54-годишният Халкиадакис държи пет хотела в курортното селище Сталида, разположено на северното крайбрежие на остров Крит, на около 25 км от Ираклион. \"Последиците за моята фирма ще са значителни, защото \"Томас Кук\" ми дължи близо 650 000 евро. Боя се, че никога няма да видя тези пари\", споделя той.  Надеждата на хотелиерите сега е в гръцкото правителство. За да им помогне в създалата се кризисна ситуация, то би могло да ги разтовари от някои данъци и социални услуги - и по този начин да спаси работни места.  Недалеч от хотела на Халкиадакис е плажът. На пръв поглед тук всичко е както преди, хората се радват на почивката си. В малкото си магазинче Стефанос предлага излети с корабче и оферти за параглайдинг. Оборотът засега не е пострадал: \"За щастие сезонът приключва, печалбата ми не е лоша. Догодина може да е по-зле, ако няма много туристи.\" Кризата ще се усети другаде по-скоро. \"Ако трябва хотелите да се закрият, цялата инфраструктура ще пострада. Производителите на хранителни продукти, фермите, пералните и службите по чистотата - навсякъде ще се наложи да се съкращават работници\", изтъква Халкиадакис.  Поразходи ли се в Сталида, човек веднага забелязва, че малкото курортно селище се издържа от туризма. Баровете и ресторантите по крайбрежната алея очакват клиенти. Те обслужват главно германски и британски курортисти. Например Rober's Return Pub - британският пъб, чиито съдържатели са Костас и жена му. \"Британските туристи явно оредяват. Догодина май ще трябва да помисля за нещо друго\", казва замислено Костас. Един по един филиалите на \"Томас Кук\" по света обявяват фалит", "date": "2019.09.29", "title": "\"Догодина ще е още по-зле\". Гърция след фалита на \"Томас Кук\""}
{"url": "https://clubz.bg/88431-zashto_uolstrijt_obicha_avtoritarnite_lideri", "text": "Пазарите са аморални и няма да се оплачат от авторитарно управление, ако то генерира икономически растеж. Уолстрийт отдавна е като паралелна вселена, в която лидери, хулени от критиците в медии като авторитарни злодеи, могат да бъдат почитани като герои, ако техните действия вещаят добро за икономиката. В последно време това разделение достигна нови крайности. От гледна точка на критиците ние живеем в една все по-нелиберална епоха, населена с опасно непостоянни авторитарни лидери. Сред водещите примери са бразилският президент Жаир Болсонаро, който преди няколко дни в ООН предизвикателно защити своето правителство от обвиненията, че си затваря очите, докато Амазония гори; египетският президент Абдел Фатах ас Сиси, чийто брутален режим, подкрепян от армията е обект на протести през последната седмица; саудитският принц Мохамед бин Салман, руган от мнозина за убийството журналиста дисидент Джамал Хашоги от саудитски агенти. Глобалните инвеститори обаче гледат на същото това трио като на обещаващи икономически реформатори, следвайки стандартен наръчник, който би могъл да бъде написан (а понякога всъщност и е написван) от анализатори от Международния валутен фонд (МВФ). Съобразно с това пазарите ги възнаграждават. В последно време Бразилия на Болсонаро и Саудитска Арабия на принц Мохамед бин Салман са сред най-горещите фондови пазари. До тази седмица най-добре представящият се пазар тази година бе Египет. Принц Салман може да построи ядрено кралство Суровата действителност е, че пазарите са аморални, инстинктивно неутрални барометри на икономическото представяне и те понякога пренебрегват жестокостта и ексцесиите на авторитарните лидери по една проста причина: Изправени пред малка или никаква съпротива на парламента, съдебната система или независим контролен орган, авторитарните лидери могат да прокарват всеобхватни реформи, особено в нововъзникващите пазарни икономики, където политическите институции и върховенството на закона са сравнително слаби. Преглеждайки историята на 150 държави от 1950 до 2010 година, открих 43 случая, при които съответната икономика е нараствала с годишни темпове от 7% или повече цяло десетилетие. И така 35 от тези икономики - удивителен дял от над 80% - са били управлявани от автократ. Обратната страна на монетата е, че държавите, които зависят от неконтролираните прищевки на авторитарни лидери, са уязвими от резки колебания на икономическия растеж - и от дълги рецесии. Сред същите тези 150 страни, открих 138, при които съответната икономика е нараствала с годишни темпове от 3% или по-малко в продължение на една десетилетие, и 100 от тези икономики са били управлявани от авторитарен лидер. Пазарите усещат изменчивата природа на икономиките, управлявани от автократи, и ще залагат сериозно на тези личности до момента, когато икономическите реформи загубят инерция. Фондовите пазари се радваха на периоди на растеж при авторитарни лидери, започнали политики на висок темп на увеличение на брутния вътрешен продукт, като Аугусто Пиночет в Чили, Сухарто в Индонезия и Махатхир Мохамад в Малайзия, съответно през 70-те, 80-те и 90-те години на миналия век. Сянката на Пиночет тегне над президентските избори в Чили След 2000 г. се появи ново поколение на авторитарни любимци на пазарите начело с президентите на Русия и Турция, Владимир Путин и Реджеп Тайип Ердоган. През първите им мандати фондовите борси в Русия и Турция нараснаха съответно с около 100% и 300% по-бързо от средното равнище при нововъзникващите пазарни икономики. По-късно инвеститорите се нахвърлиха на двете страни не защото техните лидери станаха по-обезпокоително авторитарни, а защото спряха да прокарват тежки икономически реформи. Най-важното за пазарите може би е финансовата стабилност - необходимо условие за солиден икономически растеж. Днес, макар че има много разлики между Болсонаро, Ас Сиси и принц Мохамед, всички те взеха мерки, за да вкарат в ред финансите си. Болсонаро планира да намали бюрокрацията, да продаде държавни компании и да ореже пенсионни плащания в размер на до 250 милиарда долара, които могат да изправят Бразилия пред фалит. Ас Сиси, отчасти за да си осигури помощта на МВФ, повиши данъците върху капиталовите печалби и на богатите, както и оряза субсидиите за горивата с над 50%. Принц Мохамед предприе енергични мерки срещу богатите хитреци, които не плащат данъци, включително членове на кралското семейство, вдигна данък печалба и намали енергийните субсидии като средство да свие големия бюджетен дефицит. Недоволните от Болсонаро в Бразилия нарастват Докладите на Уолстрийт за Бразилия, Египет и Саудитска Арабия почти не споменават авторитарните тенденции. Вместо това в тях може да се прочете, че реформите \"все още продължават\" в Саудитска Арабия, че Египет е \"най-добрата реформаторска история\" в региона, а \"пазарът гледа на Болсонаро като на последния шанс на Бразилия да си реформира икономиката\". Ямата между версиите на пазара и водещите медии сега е зейнала пропаст. През май Болсонаро бе прогонен от Манхатън от демонстранти, влезли във водещите новини. Протестиращите скандираха \"фашист\", малко след като неговият министър на икономиката Пауло Гедес, завършил Университета на Чикаго, бе приветстван като спасител от глобалните инвеститори на провеждащата се веднъж на половин година среща на МВФ във Вашингтон. Една участничка (либерал от Уолстрийт) ми каза, че речта на Гедес, описала плановете на Болсонаро за свободен пазар, е била \"най-вдъхновяващата\", която тя е чула някога на тези срещи. Една обща черта, която новите авторитарни лидери имат, е склонността им да размиват идеологическите линии. Нелибералните политики често се съчетават с еклектична икономика по начини, което прави трудно намирането на мястото им в традиционния политически спектър ляво-дясно. Президентът на САЩ Доналд Тръмп, защитник на работните места на \"сините якички\" и на понижаването на данъците за богатите, е открояващ се пример. Повече от всеки друг американски президент, той се опитва да се хареса на фондовия пазар. И на фона на разгорещяването на битките около процедурата за импийчмънт Тръмп вероятно ще опита да му се хареса още повече, по своя изменчив начин, може би като потърси бърза търговска сделка с Китай или продължи да тормози Управлението за федерален резерв отново да понижи лихвените проценти. Лагард: Търговската война е най-голямата заплаха за световната икономика Не е случайност, че Тръмп обсипа с похвали Болсонаро, Ас Сиси и принц Мохамед, които се намират в същата \"сива зона\". Саудитският принц престолонаследник позволи на жените да шофират в рамките на кампания за модернизиране на икономиката и едновременно с това репресира активистите, които настояват за по-широки права на жените. Дали той е десен или ляв, прогресивен или реакционер, или просто не се вписва в старите категории? Не че хората на Уолстрийт са аморални или често не са ужасени от ексцесиите на автократи. Тяхна работа обаче е да филтрират водещите новини, представящи авторитарните президенти и премиери като жестоки злодеи и вместо това да се съсредоточат върху въпроса дали техните политики ще насърчат икономическия растеж. При условие че нелибералните лидери все още са във възход по целия свят, тази политическа епоха по всяка вероятност ще произведе повече авторитарни лидери, отколкото пазарът може да обича.  БТА Сянката на Пиночет тегне над президентските избори в Чили Недоволните от Болсонаро в Бразилия нарастват Лагард: Търговската война е най-голямата заплаха за световната икономика", "date": "2019.09.29", "title": "Защо Уолстрийт обича авторитарните лидери"}
{"url": "https://clubz.bg/88435-francuzite_se_proshtavat_s_jak_shirak", "text": "Гражданска панихида по повод кончината на бившия френски президент Жак Ширак (1932-2019 г.) събра днес в парижкия комплекс \"Дом на инвалидите\" стотици французи, дошли да почетат паметта на някогашния държавен глава. Живеем в Париж и решихме лично да се сбогуваме с него. Той остави на страната богато наследство и пазим топъл спомен за неговото президентско управление, казаха две жени от опашката, проточила се над 100 метра. Хора, застанали в самото й начало бяха дошли още в 6.30 ч. сутринта. \n\tОчаква се на гражданската церемония да присъстват роднини на Ширак, но още не се знае дали сред тях ще бъде и вдовицата му Бернадет, уточни ТАСС. Трийсет на сто от участниците в допитване на службата \"Ифоп\", цитирано от \"Журнал дьо диманш\", определят Жак Ширак като най-добрия президент на Петата република. Също толкова анкетирани поставят начело първия френски лидер, оглавил страната след Втората световна война - Шарл де Гол, чиито идеи са вдъхновявали и самия Ширак. Французите виждаха в Жак Ширак \"положителния образ на човек, радващ се на живота\", ценяха неговата \"близост до народа\". Сред основните му постижения гражданите посочват отказа на Франция да участва в американското нахлуване в Ирак, премахването на редовната наборна служба, намаляването на президентския мандат от 7 на 5 години, официалното признание, че Франция е участвала в депортирането на френските евреи през Втората световна война, а също и речта му в Йоханесбург от 2002 г., в която той призова световните лидери да обърнат внимание на климатичните промени. \n\tБлизо 30 държавни и правителствени глави от чужбина се очаква да присъстват утре на възпоменателно богослужение в парижката църква \"Сен Сюлпис\". Според френски медии бившият държавен лидер ще бъде погребан на столичното гробище Монпарнас. Междувременно Елисейският дворец, където в четвъртък бе поставена възпоменателна книга във връзка с кончината на Ширак, съобщи, че над 5000 души вече са оставили в нея топли думи за бившия президент.", "date": "2019.09.29", "title": "Французите се прощават с Жак Ширак"}
{"url": "https://clubz.bg/88331-vsichko_e_qsno_zashto_da_pravim_kampaniq", "text": "Трябва ли въобще да си губим времето с предизборна кампания? Това вероятно се питат мнозина избиратели в началото на кампанията за местния вот. И наистина, резултатите от този вот са горе-долу ясни.  ще запази положението си на първа политическа сила. Тук-таме има известна интрига за кметските места, но е по-вероятно герберите да спечелят и оспорваните двубои. Нищо чудно обаче ако те продължат да губят реални гласове на избиратели - тенденция, която се видя отчетливо на европейските избори. Не е новина това, че ГЕРБ се крепи на върха на вълната не толкова заради политическите качества на представителите на тази партия, колкото на липсата на реална алтернатива. А именно - политическа формация с добри послания, силни структури и харизматични лидери, която да е опонент на Бойко Борисов и сие.  своя изборен резултат, както стана и на европейските избори. Едва ли обаче социалистите ще постигнат толкова категорична победа, че да актуализират идеята за предсрочни избори, Социалистите не искат да си го признаят публично, но истината е, че те са един от основните стълбове на настоящото политическо статукво, на върха на което е ГЕРБ. Една голяма част от вота за герберите идва от хора, гласували с отвращение, но само и единствено да не позволят БСП отново да се върне на власт. Корнелия Нинова положи доста усилия да промени БСП, но няма как да се твърди, че при нейното лидерство партията е станала истинска алтернатива на настоящото управление. Напротив - по-най-важните за обществото теми: съдебната реформа, евроатлантическата интеграция, отношенията с Русия и т.н. - БСП и ГЕРБ са по-скоро съмишленици.  Преди европейския вот те се разпаднаха, но ВМРО все пак успя да вкара евродепутат. Местният вот вероятно ще даде ориентир дали ВМРО би успяла да вкара и собствена парламентарна група при следващи парламентарни избори, когато и да са те. Досега поне това беше невъзможно.  Особено на местен вот движението със сигурност ще вземе своето. Нищо чудно дори да \"разшири географията\" тук-таме, както казваше навремето Ахмед Доган. Зависи как ще протече гласуването в ромските махали. , защото все пак все още е в парламента. Друго обаче няма какво да се каже.  най-голямата цепнатина в непоклатимото статукво, като успя да вкара евродепутат. При това един от най-видните си представители - Радан Кънев. При тази формация продължава да липсва добра организация, но тя е единствената, която е истинска алтернатива на ниво послания. Само нейните представители отстояват категорично и безкомпромисно върховенството на закона и евроатлантическата ориентация на страната.  Не е изключено \"Демократична България\" да спечели достатъчно общински съветници, за да не позволи на ГЕРБ или БСП да имат собствено мнозинство в някои от ключовите градове. Това би било нов сериозен удар по статуквото. Резултатът от вота може да се прогнозира от сега. Това обаче не означава, че кампанията е безмислена. Винаги може да има изненади. Особено като се има предвид, че малко преди местния вот ще се избира и главен прокурор. Този избор, който е по-важен от местния вот, със сигурност ще даде отражение в нагласите на обществото към партиите. А и в крайна сметка изборите са едно от най-големите постижения на цивилизацията, за което хиляди хора са се борили през вековете и дори са жертвали живота си. Изборите винати трябва да се уважават и никога, ама никога да не се приемат за даденост. Защото това е първата стъпка към авторитаризма.", "date": "2019.09.29", "title": "Всичко е ясно. Защо да правим кампания?"}
{"url": "https://clubz.bg/88414-uslovnoto_predsrochno_osvobojdavane_na_razdelenieto_na_vlastite", "text": "През януари 2018 г. съдия от Бургаския районен съд осъжда две местни медии да заплатят обезщетение за причинени от техни публикации неимуществени вреди на Петър Низамов-Перата за това, че нарушават презумпцията за невиновност. През март 2018 г. състав на Софийски градски съд (СГС) отправя преюдициално запитване към Съда на Европейския съюз (СЕС) относно това доколко българското законодателство за т.нар. гражданска конфискация съответства на правото на ЕС. ВСС защити съдията, осъдил медии по жалби на Петър Низамов-Пѐрата: (ДЕКЛАРАЦИЯ) През април 2018 г. състав на Софийския районен съд (СРС) уважава граждански иск срещу интернет сайта „ПИК“ и го осъжда да изплати 3000 лв. обезщетение за неимуществени вреди, претърпени от Емил Джасим заради клевета. През юни 2018 г. Административен съд – София-град (АССГ) признава правото на пребиваване на съпружеска еднополова двойка (граждани на Франция и Австралия). Емил Джасим осъди \"Пик\" на Недялко - окончателно Общото в изброените неизчерпателно случаи? Във всички тях отделни съдии стават обект на агресивни публични атаки и унизителни квалификации от страна на медии и/или политици за това, че са изпълнили законовите си правомощия или иначе казано са си свършили работата въз основа на закона и вътрешното си убеждение. Различното в случаите? Реакцията на Съдийската колегия (СК) на Висшия съдебен съвет (ВСС), призван да брани независимостта на магистратите. Макар казусите да касаят едно и също – публично и системно поругаване на съда – ВСС реагира (ако въобще го направи) по не просто непоследователен, но и противоречив и избирателен начин (особено внимателен е да не реагира срещу представители на властта). Въпреки грубите медийни или политически нападки в посочените по-горе случаи, нито те, нито предшестващите ги, могат да се сравнят по мащаб и интензитет с безпрецедентната свирепост, с която е атакуван съдебният състав, произнесъл се по условното предсрочно освобождаване на Джок Полфрийман. Със завидно единомислие министър председателят, главният прокурор, министърът на правосъдието и отделни министри, политици, журналисти и граждани сатанизират съдиите и особено председателя на състава Калин Калпакчиев [1]. ВСС се развълнува от Полфрийман - дава съдебния състав на Инспектората Политиците употребяват масовата истерия и не показват никакъв свян при инструментализирането на скръбта на едно семейство за краткосрочни конюнктурни цели (местните избори) и за изместване на фокуса от важни обществени теми (опитът за превземане на БНР, ръкополагането на Иван Гешев). Те възсядат съда по недопустим начин, за да удовлетворят нагона си за неограничена от нищо и никого власт. Фактите и правото се пренебрегват за сметка на злостни и агресивни квалификации и тиражирането на неистини. На мястото на зрелия обществен дебат се настанява силна поляризация, която лишава обществото от възможността да проведе разумна, спокойна и аргументирана дискусия за наказателната политика на държавата и цивилизационните ѝ избори, за целите на наказанието, поправянето и реинтеграцията (това, че днешният затворник утре ще ни е съсед), цената на лишаването от свобода за държавата, мерки за намаляване на рецидивизма, ролята на съда при разделението на властите и др. Цацаров поиска ВКС да спре предсрочното освобождаване на Полфрийман Тази безпрецедентна и стихийна кръвожадност, насочена срещу независимостта на съда и неприкосновеността и достойнството на отделни съдии и техните семейства, трябваше да се укроти от ВСС. Това е органът, който по силата на Конституция, закона и европейските стандарти [2] следва да отстоява независимостта на съдебната власт и отделните съдии и да ги защитава от всякакви угрози. Вместо това СК на ВСС приема позиция, която представлява откровен институционален цинизъм, с който органът се включва към недопустимите публични призиви за линч на съдии, действали в рамките на своята компетентност. Съдържанието на позицията разкрива, че за членовете на СК на ВСС човекът не е ценност. И правото не е ценност. Само с един акт настоящият състав на СК на ВСС успява да се изпразни от съдържание и смисъл. Това, освен въпроса за необходимостта тези членове да си подадат оставката, поставя и друг въпрос – следва ли ВСС да продължава да съществува под тази форма? И тук не става въпрос единствено за това, че СК на ВСС безспорно потъпква законодателството, международните и собствените си стандарти[3]. Реакцията на органа разкрива нещо, далеч по-сериозно, а именно мотивът да направи това – угодническо приставане на изпълнителната, законодателната и прокурорската (като продължение на изпълнителната) власт. Това по категоричен начин изобличава фактическото срастване между властите. У нас разделение на властите на практика няма, а тези, които все още се опитват да запазят крехкостта му, биват подлагани на политически, институционален и обществен тормоз. Джок Полфрийман излезе от затвора предсрочно Как обаче държавата ще гарантира сигурността (а това е нейно задължение) на 3-ма съдии от саморазправа, след като самата тя участва в пуча. И да, превземането на съдебната власт не е нищо друго освен пуч със забавено действие, което гражданите ще усетят след време, когато вече ще е късно. Остава надеждата, че някак, някой (дано съзряващото общество) ще се пребори за поне условното освобождаване на разделението на властите от силната хватка на единовластието. ...................... Емил Джасим осъди \"Пик\" на Недялко - окончателно ВСС се развълнува от Полфрийман - дава съдебния състав на Инспектората Цацаров поиска ВКС да спре предсрочното освобождаване на Полфрийман Джок Полфрийман излезе от затвора предсрочно", "date": "2019.09.29", "title": "Условното предсрочно освобождаване на разделението на властите"}
{"url": "https://clubz.bg/88426-opashki_na_granicata_s_turciq_pytuvashti_chakat_po_12_chasa", "text": "Опашки на границата с Турция. Стотици хора с часове чакат да преминат от турска страна в България на граничните пунктове „Малко Търново” и „Лесово”, съобщава бТВ. Причината е срив в компютърната система на южната ни съседка. Скъсан подземен кабел е причинил прекъсване на електрозахранването. Опашка по границата с Гърция, 25% по-голям пътникопоток Проблемът е възникнал около 21 ч. вчера. Потърпевши споделиха, че с часове не им е дадена информация защо преминаването е затруднено, въпреки че на километричната опашка е имало и деца. Част от чакащите предприеха пешеходно преминаване на границата.", "date": "2019.09.29", "title": "Опашки на границата с Турция, пътуващи чакат по 12 часа"}
{"url": "https://clubz.bg/88415-uchenici_bojkotirat_shekspiroviq_teatyr_zaradi_british_petrolium", "text": "Протестиращите срещу глобалното затопляне ученици заплашват да бойкотират Кралския Шекспиров театър в Лондон заради връзките на институцията с енергийната компания „Бритиш петролиум“ (BP). В писмо, изпратено до театъра, група, представляваща младите хора в цяла Великобритания, се казва, че ще спрат да посещават театъра, ако той не прекъсне взаимоотношенията си с четвъртата по големина енергийна компания в света, съобщава „Гардиън“. Заплахата за бойкот идва посред нарастващото притеснение сред младите хора за настъпващата климатична криза. Миналата седмица милиони ученици от над 150 държави по цял свят не отидоха на училище в петък, а излязоха с плакати в защита на планетата. На 23 септември 16-годишната шведска тийнейджърка Грета Тунберг обвини световните лидери в ООН в бездействие и говори за тяхното „предателство“ към младите поколения. Търсенето и добивът на петрол намаляват заради глобалните конфликти Същевременно енергийната компания финансира специална програма за посетители на театъра от 16 до 25 години – за тях билетите са по 5 паунда (за останалите спектакли билетите са между 20 и 30 паунда). Протестиращите обаче казват, че връзките на институцията с компанията ги поставя в много сложно положение. Натискът над културните институции да преустановят партньорството си с големи петролни компании постепенно се засилва – тази година бяха проведени редица протести на хора на изкуството и на екоактивисти пред вратите на Британския музей, Националната портретна галерия и Националния исторически музей. През юни актьорът Марк Райлънс, който над 30 години преподаваше на младите театрали и помагаше в продуцирането на някои представления в театъра, напусна Кралския Шекспиров театър именно заради връзките му с „Бритиш петролиум“. Петролните компании с $5 трилиона vs борбата с глобалното затопляне Аргументът на стачкуващите за климата е, че театърът „се нуждае много повече от младите хора, отколкото от „Бритиш петролиум“, особено като се има предвид, че основната публика на най-хитовото шоу на институцията, мюзикъла „Матилда“, са младежи. От театъра казват, че приветстват дебата по темата и ще отговорят на писмото, щом го получат. Уверяват, че работата им с над 500 хил. ученици ежегодно означава, че ценят техните мнения и тревоги. Петролните компании с $5 трилиона vs борбата с глобалното затопляне", "date": "2019.09.29", "title": "Ученици бойкотират Шекспировия театър заради \"Бритиш петролиум\""}
{"url": "https://clubz.bg/88419-ot_2020_g_predlagat_363_leva_da_e_liniqta_na_bednost", "text": "От 1 януари 2020 г. линията на бедност да бъде 363 лева. Това предвижда проект на постановление на Министерския съвет, публикуван за обществено обсъждане на сайта на социалното министерство и на Портала за обществени консултации, съобщава бТВ. Срокът за обсъждане на проекта е до 27 октомври. Над 1,5 млн. българи са живели в бедност през 2018 г. При размер на линията на бедност от 363 лв. средномесечно на човек от домакинство, под прага на бедност са 1 663 668 души. Всяко трето дете в България живее в бедност и лишения С определянето на линията на бедност от 363 лв. за 2020 г. финансовата подкрепа за хората с трайни увреждания ще бъде актуализирана и ще отговаря на динамично променящата се икономическа среда, се отбелязва в доклад на социалния министър. Всеки пети българин е живял през 2018 г. под прага на бедността през 2018 г., сочат данните на Националния статистически институт (НСИ). В тази група най-голям голям процент от хората не успяват да платят месечните си разходи за жилището, лишават се от консумация на месо или риба всеки втори месец, не могат да посрещнат неочаквани финансови разходи. През изминалата година 20,9% от населението живее в материални лишения, се казва в доклада на Националната статистика. , се казва в доклада. Всяко трето дете в България живее в бедност и лишения", "date": "2019.09.29", "title": "От 2020 г.: предлагат 363 лева да е линията на бедност"}
{"url": "https://clubz.bg/88416-vaclav_klaus_mladshi_oglavi_cheshko_evroskeptichno_dvijenie", "text": "Вацлав Клаус младши, син на бившия президент на Чехия Вацлав Клаус, беше избран за ръководител на ново евроскептично политическо движение на конгрес в Бърно, предаде информационна агенция ЧТК, цитирана от ДПА. През юни Клаус сформира Трицветното движение на гражданите, национално консервативно антиевропейско обединение, след като бе отстранен от либерално-консервативната партия Традиция, отговорност, просперитет (ТОП) заради направен от него паралел между принципите на защитата на данните на ЕС и Холокоста. Партията тепърва ще решава дали да участва в регионалните избори през 2020 г. и общите избори през 2021 година. Очаква се това да стане в края на октомври, каза Клаус. Най-новите проучвания на общественото мнение му отреждат около 3,5 процента подкрепа, недостатъчна за влизане в законодателния орган. Проевропейци и евроскептици са почти наравно в Словакия В реч в Бърно Клаус младши говори за необходимостта от борба с маоистите и неомарксистите и нарече протестиращите от движението \"Петъци за бъдещето\" \"комунистически младежки активисти\", информира ЧТК. Освен това той обеща да защити работническата класа, \"да върне страната на хората\" и да брани нормалния свят от идеологии, които водят до бедност, сплашване, диктатура и фанатизъм. Баща му бе първият премиер на Чехия след разпускането на Чехословакия и по-късно вторият президент на страната. Освен това той бе съосновател на евроскептична политическа партия, радетелка за свободния пазар, и стана известен с редица свои противоречиви възгледи, един от които бе отричането глобалното затопляне да причинено от хората, припомня ДПА.", "date": "2019.09.29", "title": "Вацлав Клаус младши оглави чешко евроскептично движение"}
{"url": "https://clubz.bg/88420-lichniqt_telohranitel_na_sauditskiq_kral_e_bil_prostrelqn_fatalno", "text": "Саудитската държавна телевизия съобщи, че личният телохранител на крал Салман е бил прострелян и е починал. Властите казват, че това станало по време на личен спор, предадоха Асошиейтед прес и Ройтерс, съобщава БТА. Генерал майор Абдулазиз ал Фагам бил убит при стрелба в град Джеда. Краткото съобщение на телевизията е от само едно изречение. Не се казва нито кога, нито къде точно в Джеда, където правителството се мести за летните месеци, е загинал Ал Фагам. Държавната телевизия не даде подробности, но няколко часа по-късно държавната Саудитска информационна агенция съобщи, че при спор приятел на генерала го е прострелял и той е починал. Ранен е бил един саудитец и филипински работник. Според телевизия Ал Арабия генералът е бил прострелян в събота вечерта в дома на свой приятел, предаде ТАСС. Бодигардът заминал за Джеда, за да посети приятеля си Турки бен Азиз ас Сабти, в дома му се скарал с един от гостите - Мамдух бен Машал ал Али, който излязъл от къщата, върнал се с оръжие и открил безразборна стрелба по всички, които били там. Охранителят на краля бил тежко ранен и починал в болница. Когато на местопроизшествието пристигнала полиция, извършителят отказал да се предаде и бил застрелян. В резултат на избухналата престрелка били ранени петима полицаи. Генерал Абдулазиз ал Фагам е работил дълги години със саудитския монарх, бил е личен телохранител на покойния крал Абдула, след това е охранявал крал Салман, имал репутация на един от най-добрите в своята област в света.", "date": "2019.09.29", "title": "Личният телохранител на саудитския крал е бил прострелян фатално"}
{"url": "https://clubz.bg/88412-avstriq_izbira_nov_parlament_kurc_e_favorit", "text": "В Австрия днес се произвеждат предсрочни парламентарни избори. До днешния вот се стигна, след като коалиционно правителство на дясната Австрийска народна партия (АНП) на Себастиан Курц и крайнодясната Австрийска партия на свободата (АПС) се разпадна заради корупционен скандал, в който беше замесена АПС, отбелязва Франс прес, цитирана от БТА. Австрия има пропорционална избирателна система. Курц и неговата партия се очертават фаворити на изборите, но според допитванията никоя партия няма да събере абсолютно мнозинство. Социолозите отреждат 33-35 процента на партията на Курц, което е с 2,5 процентни пункта в сравнение с вота отпреди две години. Социалдемократите се очертава да получат 23 процента. Според прогнозите крайната десница ще се класира трета. Курц не изключва нова коалиция с крайнодесните Анализатори вещаят няколко сценария за съставяне на правителство. Първият е повторение на коалицията, която се разпадна тази пролет между десницата на Курц и крайната десница на Норберт Хофер. Вторият е за връщане стария центристки тандем между десницата на Курц и социалдемократите. Този управленски модел е прилаган в Австрия в течение на 44 години след Втората световна война. Според трети сценарий Курц може да предпочете за първи път да състави трипартийна управляваща коалиция с либералите от партия Неос и със Зелените. Според четвърти сценарий, ако пък левите и крайната десница постигнат по-добри резултати от очакваното на изборите, теоретично те биха могли да формират коалиция без консерваторите на Курц. АСП вече управлява съвместно с АПС в източната провинция Бургенланд, на унгарската граница. Себастиан Курц предупреди за тази \"опасност\", за да мобилизира своя електорат. Вот на недоверие срещу Курц 1 ден след евроизборите Ако в Австрия след тези избори не бъде съставено жизнеспособно правителство, не може да се изключат и вариантът за нови избори. Себастиан Курц намекна също, че би могъл да внесе в парламента проект за правителство на малцинството, включващо видни личности от гражданското общество и представители на АНП. Но опозицията вече отвърна, че няма да подкрепи такава изпълнителна власт, невиждана в Австрия досега. Освен това всяко ново правителство трябва да бъде назначено от президента на страната - либералния екоактивист Александър ван дер Белен, чието влияние може да натежи в полза на съюз между Себастиан Курц и Зелените. Вот на недоверие срещу Курц 1 ден след евроизборите", "date": "2019.09.29", "title": "Австрия избира нов парламент, Курц е фаворит"}
