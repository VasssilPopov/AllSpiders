{"url": "http://clubz.bg/57899-trymp_severna_koreq_e_prestypna_dyrjava_te_razbirat_samo_ot_edno", "text": "Президентът на Съединените щати Доналд Тръмп реагира рано сутринта по американско време на извършения ядрен тест от Северна Корея. Преди часове Пхенян обяви, че е взривил водородна бомба, която може да бъде монтирана на междуконтинентални балистични ракети. Ким Чен Ун определи теста като „перфектен успех“. \n\t \n\t \n\t По-рано Китай определи ядрения опит на Пхенян като „погрешна“ стъпка, а Русия призова за спокойствие. Светът срещу Ким. Макрон: Трябва максимална твърдост! Най-острата реакция досега е от президента на Франция Еманюел Макрон, който призова за максимална твърдост от страна на Съвета за сигурност на ООН. България оцени ядрения тест на Ким като \"тежка провокация\" България също осъди ядрения опит на Северна Корея и го нарече „тежка провокация“. България оцени ядрения тест на Ким като \"тежка провокация\"", "date": "2017.09.03", "title": "Тръмп: Северна Корея е престъпна държава. Те разбират само от едно!"}
{"url": "http://clubz.bg/57884-srebro_za_ansambyla_na_svetovnoto_v_italiq", "text": "Българският ансамбъл по художествена гимнастика спечели сребърен медал в многобоя на световното първенство по художествена гимнастика в Пезаро, Италия.  Тимът на треньорките   в състав   бе сформиран преди малко повече от година, но вече е сред елита на планетата. Златния медал грабна ансамбълът на Русия със сбор от 37,700 (18,950 на 5 обръча и 18,750 на три топки и две въжета). Българките събраха многобой от 36,950 точки (18,650 за 5 обръча и 18,350 за три топки и две въжета). Бронзовото отличие е за отбора на Япония с 36,650 т. (18,400 за 5 обръча и 18,250) за три топки и две въжета). Четвърти се класира отборът на домакините от Италия, пети са представителките на Беларус, а топ осем допълват съответно Украйна, Азербайджан и Китай. Днес нашите момичета ще се борят за медалите и в двата финала, като влизат с трета оценка на 5 обръча и от същата позиция три топки и две въжета. Финалите са от 15,00 часа българско време.", "date": "2017.09.03", "title": "Сребро за ансамбъла на световното в Италия"}
{"url": "http://clubz.bg/57883-kim_veche_ima_i_vodorodna_bomba_napravi_i_nov_qdren_opit_snimki", "text": "Северна Корея обяви, че е разработила по-съвършено ядрено оръжие \"  и лидерът Ким Чен Ун лично е инспектирал водородната бомба, която ще бъде инсталирана на нова междуконтинентална балистична ракета, предаде Ройтерс. Ким Чен Ун обяви „перфектен успех“ след ядрения взрив Само няколко часа след съобщението бе извършен и нов ядрен опит от Пхенян. Няма яснота дали той е бил с новата бомба или е част от тестове на програмата с ядрени бомби. Американските служби засякоха силна сеизмична активност в района на Северна Корея, което ги кара да смятат, че използваната бомба е била с голяма мощност. Според специалистите на САЩ трусът е бил със сила между 5,6 и 6,3 по скалата на Рихтер и на дълбочина от 10 км. Китайската сеизмологична служба обяви, че земетресението най-вероятно е от експлозия.  Според официалната севернокорейската телеграфна агенция КЦТА Ким е посетил Институт за ядрени оръжия и е наблюдавал инсталирането на водородна бомба на новата междуконтинентална балистична ракета.  Мощността на водородната бомба е еквивалентна на стотици килотонове, тя може да бъде взривена на голяма височина, а нейните компоненти са собствено производство на страната, което й позволява да построи толкова ядрени оръжия, колкото иска, съобщава диктаторският режим в Пхенян, цитиран от южнокорейската агенция Йонхап. Западни експерти изучават разпространенети официални снимки, за да потвърдят дали наистина показаната бомба е водородна, предада Би Би Си. Експертът по отбраната Мелиса Ханъм от Института за международни изследвания в Калифорния - Мидълбъри заяви, че твърденията на Пхенян не могат да бъдат потвърдени само от снимките. Тя добавя още: Пхенян изстреля ракета към Япония На 29 август КНДР изстреля балистичната ракета \"Хвасон-12\", която прелет над японския остров Хокайдо и падна в Тихия океан, след като прелетя 2700 километра. Траекторията й достигна височина от 500 километра.  Комунистическият вожд за поръден път демонстрира пренебрежение към света и резолюциите на Съвета за сигурност. Той не се плаши и от заплахите на президента Тръмп. Сатрапът Ким посреща с равнодушие ругатните на Тръмп Само през тази година Северна Корея извърши опити с изстрелване на 17 ракети. Бяха направени и редица тестове с експлозии на бомби.   \n\t  Пхенян изстреля ракета към Япония Сатрапът Ким посреща с равнодушие ругатните на Тръмп", "date": "2017.09.03", "title": "Ким вече има и водородна бомба. Направи и нов ядрен опит (СНИМКИ)"}
{"url": "http://clubz.bg/57885-%E2%80%9Edunarit%E2%80%9D_kogato_nito_duhyt_nito_bukvata_na_zakona_sa_spazeni", "text": "С встъпването си в длъжност настоящият министър на икономиката обяви, че приватизацията приключва и усилията на правителството ще са в посока развиване на държавните компании. Събитията около оръжейния завод „Дунарит” от последната седмица, а и национализацията на авиоремонтния завод „Авионамс” от средата на миналата година, показват, че целите на държавата се простират отвъд развитието на държавните компании. Въпреки че управляващите избягват да използват термина „национализация“, вероятно заради културни и исторически натрупвания, ето и дефиницията: национализация е актът на прехвърляне на частна собственост, а понякога и общинска собственост, в държавна собственост. Крайна форма на национализация е експроприацията, при която компенсация или не се изплаща, или тя е пренебрежимо ниска. Битката за \"Дунарит\" вероятно започва още преди фалита на КТБ през 2014 г., според интервюта на бившия собственик на банката, продължава повече от година и половина с множество съдебни хватки и ескалира през последните няколко седмици. Въпреки че управляващите оправдават действията си с „извънредната ситуация”, както я нарича министърът на икономиката, и грижа за работниците в дружеството, ситуацията е много по-проста и е свързана с „превземането” на държавата от частни интереси. Самата ситуация не е следствие, с което политиците трябва да се справят, а е пряк резултат от целенасочени действия на държавни органи. Тя става възможна едва след включването на Комисията за отнемане на незаконно придобито имущество, повдигнатите обвинения от специализираната прокуратура, входираното писмо от същата за отнемане на лицензите на „Дунарит” и редица медийни публикации. Всъщност това не е нещо ново. Наблюдателите с малко по-дълга памет ще си спомнят, че причината за краха на КТБ не бяха нито множеството публикации през годините до 2014 г. за проблемите в банката, нито докладите на Европейската комисия, които обръщаха внимание на бурното развитие на банките с български собственици. Проблемите започнаха с куп статии за измислени заплахи, които не бяха доказани, прокурорска акция по претърсване на офиси в сградата на КТБ и повдигнато обвинение на подуправителя на управление „Банково” в БНБ. Освен дежурните заподозрени, в спектакъла „Дунарит“ се включват и нови актьори - синдиците на КТБ. Те едновременно купуват задължение на оръжейния завод към друга компания, а след това го продават на Държавната консолидационна компания (ДКК). Целта е да се използва особеният залог върху предприятието и по този начин ДКК да стане негов собственик. Въпросът е по силата на каква логика и кой нормативен акт синдиците в КТБ изразходват средства от масата на несъстоятелност за закупуване на финансов актив. Назначаването на синдици е резултат от откриване на производство по несъстоятелност, чиято цел е да опази стойността на банката, да осребри имуществото ѝ и да се разплати с кредиторите. В чл. 31 от Закона за банковата несъстоятелност ясно са разписани правомощията на синдика и единственото споменаване на разходи е по отношение на „управлението и запазването на имуществото на банката или с извършването на други разноски в производството по несъстоятелност”, а случаят не е такъв. С други думи нито духът, нито буквата на закона са спазени. Нещо повече – синдиците се съгласяват да се разплатят за закупения кредит с активи на банката, които са предлагани на търгове, но не са продадени. Няма информация за кои активи става въпрос, нито за това дали по този начин не се уврежда масата на несъстоятелността, а оттам – и интересите на кредиторите на банката. За капак на всичко банката е страна по съдебни дела, с които обжалва първоначалната цесия, чрез която „Дунарит” погасява кредита си към нея. Това е като да спорите пред съдия, че някой ви е откраднал шапката, след което да купите същата шапка от трето лице и да я продадете на четвърто. Ситуацията е повече от абсурдна, а краят ѝ е далеч от предизвестен. „Дунарит” е погасила главница и лихви по своето вземане в размер на 50 млн. лв. към ДКК. Освен това компанията вече е заявила вписването на прокурист, каквото беше поискано от министерството на икономиката, което би следвало да преустанови процедурата за отнемане на лиценза на предприятието, а оттам – извънредната ситуация, която коментираме. Предвид това, че тази сага се развива вече близо две години, като нито едната, нито другата страна изглежда готова да се предаде, най-вероятно ни чака още от същото – нови абсурди. Актьорите са едни и същи, сюжетът е непроменен и докато обществото се изживява като безгласен наблюдател, му остава единствено да се чуди за кой поред път ще гледаме същата драма.", "date": "2017.09.03", "title": "„Дунарит” - когато нито духът, нито буквата на закона са спазени"}
{"url": "http://clubz.bg/57840-majoritarnoto_glasuvane_otnovo_v_parlamenta_za_10_dni", "text": "Срокът, в който парламентът трябва да се произнесе по отношение на референдума за избирателната система изтича на 14 септември. Това каза пред Клуб Z говорителят на ЦИК Камелия Нейкова. Според закона този срок е тримесечен. На 14 юни ЦИК е изпратила на парламента окончателното си решение за резултатите от допитването, след като преди това изчака окончателното решение на съда. Окончателно: Референдумът на Слави не е задължителен за парламента Около 12 000 гласа не достигнаха, за да бъде референдумът задължителен за парламента. Той става такъв, ако на него са гласували поне толкова избиратели, колкото на последните парламентарни избори. На референдума над 2,5 млн. български граждани подкрепиха мажоритарен вот за депутати и намаляване на партийната субсидия до 1 лв. на глас, а над 2 млн. гласуваха за задължително гласуване. Според закона когато в гласуването са участвали по-малко от участвалите в последните избори за Народно събрание, но повече от 20 на сто от гражданите с избирателни права, и ако с \"да\" са гласували повече от половината от участвалите в референдума, предложението, предмет на референдума, се внася в Народното събрание и се разглежда в тримесечен срок. Според Нейкова този срок тече от момента в който ЦИК е пратил своето решение на парламента. Парламентът вече отхвърли един законопроект внесен от ГЕРБ, който предвиждаше въвеждане на чист мажоритарен вот за депутати. Мажоритарният вот на ГЕРБ не мина на първо четене Очаква се БСП да внесе свой законопроект, според който половината депутати се избират мажоритарно. Смисълът на закона обаче е парламентът да се произнесе с решение дали приема или отхвърля резултатите от референдума и да обяви мерки за изпълнение на това решение. Смесена система: версията на БСП Мажоритарният вот на ГЕРБ не мина на първо четене Смесена система: версията на БСП", "date": "2017.09.03", "title": "Мажоритарното гласуване отново в парламента. За 10 дни"}
{"url": "http://clubz.bg/57887-ruskite_diplomati_oprazniha_konsulstvoto_v_san_francisko", "text": "Руските дипломати освободиха три сгради в САЩ, сред които и 6-етажното консулство в Сан Франциско. Така те изпълниха заповедта на Вашингтон, с която отговори на орязването на американски дипломатически персонал в Русия. Персоналът на консулството в Сан Франциско бе видян да изнася оборудване, мебели и лични вещи от сградата, да ги откарва с миниванове. Около 30 минути по-късно те се върнали в консулството, предаде „Ройтерс“. В същото време група мъже с униформи и костюми били забелязани на покрива на консулството, някои от тях с гумени ръкавици. Черен дим над руското консулство в Сан Франциско Затварянето на консулството в Сан Франциско и на двете търговски представителства на Русия във Вашингтон и Ню Йорк е последната контра мярка на Доналд Тръмп в отговор на действията на Москва. „Обвиненията на руското правителство, сред които и това, че американските власти са заплашили да разбият вратите в тези сгради или че ФБР разчиства имотите, не са верни“, обяви висш представител на Държавния департамент. Тръмп закри руското консулство в Сан Франциско Официалната позиция на Вашингтон е, че Русия е изпълнила заповедта за затваряне на дипломатическите представителства до събота и в резултат нито един дипломат няма да бъде експулсиран. Русия повече няма да има право да използва трите имота за дипломатически нужди. През юли Кремъл нареди САЩ да намалят дипломатическия и техническия си персонал в Русия повече от два пъти – до 455 човека, за да се изравнят с броя на руските дипломати в САЩ. Това бе отговорът на одобрените от Сената нови санкции срещу Русия, които пък са наказание за намесата на Москва в изборите за президент на САЩ през 2016 г., както и за анексирането на Крим от Украйна през 2014 г. \"Ройтерс“ предава, че руското знаме се вее над сградата на консулството в Сан Франциско и след напускането на дипломатите. Преди напускането им, един от тях отворил прозорец над главния вход и развял и малко руско знаме. Ден по-рано от сградата се издигна черен дим. Температурите бяха изключително високи и това породи множество спекулации – защо ще използват камината в такъв ден. Една от версиите бе, че дипломатите горят документи. Говорителката на Министерството на външните работи в Москва Мария Захарова обясни пушека с процедурите по „зазимяване“ на сградата. Тръмп закри руското консулство в Сан Франциско", "date": "2017.09.03", "title": "Руските дипломати опразниха консулството в Сан Франциско"}
{"url": "http://clubz.bg/57886-ispaniq_razbi_italiq_gleda_kym_mondial_2018", "text": "Испания разби Италия с 3:0 в една от футболните класики, играна на ст. \"Сантяго Бернабеу\" в Мадрид. Срещата бе световна квалификация от група G за Мондиал 2018 в Русия. Победата почти гарантира първото място на иберийците, даващо директна квота за форума. До края на надпреварата остават три кръга, а програмата на \"Ла Роха\" е лесна. Испания има три точки аванс на върха пред Италия. За радост на местната публика головете вкараха футболисти, свързани с \"Реал\". Иско откри резултата в 14-ата минута след прекрасно изпълнен пряк свободен удар - Джанлуиджи Буфон нямаше какво да направи. В края на полувремето Иско удвои. В 77-ата Алваро Мората, който премина това лято в \"Челси\", направи победата класическа. В другите мачове от групата Албания би Лихтенщайн с 2:0, а Македония поднесе изненада на терена на Израел - 1:0. В група D ситуацията е доста по-заплетена. Водачът Сърбия срази с 3:0 Молдова, а Ирландия загуби точки в Грузия, където не успя да си тръгне с повече от 1:1. В най-завързания мач на вечерта Уелс би Австрия с 1:0. Сърбия води с 15 точки, следва Ирландия с 13, Уелс има 11, а Австрия - 8. В гр. I Украйна изкова важен успех с 2:0 над Турция с попадения на Андрий Ярмоленко през първото полувреме. Дербито на севера между Финландия и Исландия пък завърши 1:0. Двубоят Хърватия - Косово бе прекратен при 0:0 в 27-ата минута заради проливен дъжд. Доиграването ще е тази вечер. Украйна поведе в шесторката с 14 т., а хърватите имат 13 и мач по-малко. Исландия също е с 13, а Турция остана четвърта с 11. Тази вечер от 19 часа България гостува на Холандия, има и други световни квалификации.", "date": "2017.09.03", "title": "Испания разби Италия, гледа към Мондиал 2018"}
{"url": "http://clubz.bg/57890-kim_chen_un_obqvi_%E2%80%9Eperfekten_uspeh%E2%80%9C_sled_qdreniq_vzriv", "text": "Северна Корея официално обяви, че е извършила успешен тест на водородна бомба, която ще бъде инсталирана на наскоро разработената междуконтинентална балистична ракета. Тестът на водородната бомба по заповед на лидера Ким Чен Ун беше „перфектен успех“ и бе „значима“ стъпка към довършването на ядрената програма на страната, съобщи държавната телевизия от Пхенян. Ким вече има и водородна бомба. Направи и нов ядрен опит (СНИМКИ) Съобщението идва няколко часа след като бе усетено мощно земетресение в района на ядрения полигон на Северна Корея. Експерти от Южна Корея и САЩ веднага предположиха, че става дума за шестия ядрен тест на Пхенян. Още прид взрива, Северна Корея обяви, че е разработила по-съвършено ядрено оръжие \"с голяма разрушителна сила\" и лидерът Ким Чен Ун лично е инспектирал водородната бомба. Светът срещу Ким. Макрон: Трябва максимална твърдост! На 29 август КНДР изстреля балистичната ракета \"Хвасон-12\", която прелетя над японския остров Хокайдо и падна в Тихия океан след 2700 километра. Траекторията й достигна височина от 500 километра. Само през тази година Северна Корея извърши опити с изстрелване на 17 ракети. Бяха направени и редица тестове с експлозии на бомби.   Светът срещу Ким. Макрон: Трябва максимална твърдост!", "date": "2017.09.03", "title": "Ким Чен Ун обяви „перфектен успех“ след ядрения взрив"}
{"url": "http://clubz.bg/57894-eto_taka_merkel_nokautira_opoziciqta", "text": "\"Когато виждам колко много атомни централи се строят по света, си мисля, че ще е твърде жалко, ако ние се откажем от атомната енергия\", заяви Ангела Меркел през 2009 година. Обаче през 2011 тя стори точно това. Под впечатлението от атомната катастрофа във Фукушима тя промени курса си радикално и обяви бърз и окончателен отказ от ядрената енергетика. Нещо, за което партията на Зелените се застъпваше от десетилетия. Оттогава насам Ангела Меркел е на мнение, че \"рисковете от ядрената енергия не могат да бъдат сигурно овладени\". Меркел посегна и на друга „свещена крава“ - наборната военна служба, която тя отмени през 2011 година - за ужас на консервативните кръгове в собствената ѝ партия. Много от по-младите хора в Германия тогава фаворизираха професионалната армия, което не убегна от вниманието на канцлерката. Така моделът \"граждани в униформа\" засега е замразен. Изповедта на Меркел: Мечтая за четвърти мандат и собствено токшоу Ангела Меркел силно раздразни много от консерваторите в ХДС и с друго свое решение, с което внесе значителни корекции в семейната политика на християндемократите. Моделът \"татко носи, мама меси\" беше на практика отменен - особено след масовото откриване на детски ясли за децата под три години. по този начин Меркел реагира на новите изисквания на трудовия пазар и обществото. Левицата беше тази, която поставяше искането за осигуряване на достатъчно места в детските ясли и градини, но тяхното искане беше осъществено от консервативната канцлерка. Темата \"брак за всички\" показва колко гъвкава е канцлерката в политическо отношение. Предаването на ZDF \"Политбарометър\" поднесе в началото на лятото един изненадващ социологически резултат. Оказа се, че 73% от германците приветстват разрешаването на еднополовите бракове. Дори в лагера на ХДС/ХСС одобрението за еднополовите бракове достигна 64 на сто. Ангела Меркел винаги е била против еднополовите бракове, но социалдемократите и свободните демократи поставиха като условие за евентуална коалиция след изборите за Бундестаг промяна в закона. Само няколко дни по-късно Ангела Меркел промени категоричното си „не“ и обяви, че депутатите трябва да гласуват по съвест. На 30 юни Бундестагът гласува с голямо мнозинство възможността за \"брак за всички\". Ангела Меркел впрочем гласува „против“, с което подчерта, че не е променила позицията си. По този начин тя превзе още една чужда тема в предизборната борба. Десетилетия наред понятието \"имиграционна страна\" беше премълчавано и избягвано. ХДС и ХСС бяха постигнали консенсус по въпроса, че Германия не бива да е имиграционна държава. Те се самозалъгваха, че чужденците в Германия са само временно живеещи \"гастарбайтери\". Индустрията и социолозите години наред обясняваха, че поради ниската раждаемост, Германия има спешна нужда от мигранти. Всъщност почти всеки четвърти гражданин в страната има миграционни корени. На практика Германия отдавна е миграционна страна. Сега вече и официално. Германия е втората най-предпочитана от чужденците страна, след САЩ. И в това отношение Ангела Меркел напипа пулса на времето и всъщност изпълни исканията на лявата опозиция. Това твърдение не принадлежи на Ангела Меркел, но и то се радва на нейната благословия. Нейният съпартиец Кристиан Вулф го изрече през октомври 2010 година, когато беше федерален президент. Неговото становище беше силно оспорвано и в двете християндемократически партии. Меркел обаче застана зад него, отказвайки се от една от основните позиции на консерваторите и отклонявайки политиката силно на ляво. С нея беше свързана най-голямата изненада. Ангела Меркел отвори вратите за всички бежанци и през лятото на 2015 година в Германия пристигнаха стотици хиляди. Първоначално много германци бяха въодушевени, а много от съпартийците на канцлерката бяха озадачени от настроенията в страната. Но когато властите и многото доброволни помощници вече не можеха да се справят с бежанския поток, Ангела Меркел отново промени позицията си. И досега тя отхвърля поставянето на горна граница за прием на бежанци, но междувременно е за това да бъдат репатрирани афганистанците, търсещи убежище в Германия. И въпросите на климата Ангела Меркел превърна в „своя“ политическа тема. Благодарение на този факт тя си спечели признание не само у дома, но и по цял свят. Особено откакто Доналд Тръмп се отказа от Парижкото климатично споразумение, Ангела Меркел минава за закрилник на природата. Социолозите твърдят, че това се харесва на германците. А консервативната канцлерка за пореден път си присвои една изконна тема на Зелените, с което ги обезличи и маргинализира.", "date": "2017.09.03", "title": "Ето така Меркел нокаутира опозицията"}
{"url": "http://clubz.bg/57889-legendi_v_zlato_ot_bylgariq_v_norvegiq_snimki", "text": "Над 600 артефакта от фондовете на 12 музея у нас вече може да се видят и от норвежката публика. Официално в петък в музея „Бригенс“ в Берген бе открита изложбата „Легенди в злато. Тракийски съкровища от България“, съобщават от Министерството на културата. Експозицията, първото голямо събитие, свързано с културното наследство, което България прави в Норвегия в такъв мащаб, бе открита от норвежкия министър на търговията и промишлеността Моника Мейланд и заместник-министъра на културата на България Амелия Гешева. „Убедена съм, че проектът „Легенди в злато“ поставя основата на едно много добро сътрудничество между колегите от културните институти от двете страни“, каза пред официалните гости Гешева и пожела успех на изложбата, а на публиката – да усети България по най-добрия начин. Движимите културни ценности, представени в музея „Бригенс“, са от фондовете на 12 български музея. Посетителите на изложбата ще могат да видят над 600 експоната, сред които най-прочутите тракийски съкровища, както и непоказвани досега извън България артефакти. Куратори на изложбата са Любава Георгиева и Елка Пенкова.  ", "date": "2017.09.03", "title": "Легенди в злато от България в Норвегия (СНИМКИ)"}
{"url": "http://clubz.bg/57888-svetyt_pod_voda_snimki", "text": "Жертвите от урагана Харви в САЩ вече официално са 44, а има вероятност и броят да нараства. Президентът Доналд Тръмп за втори път пристигна в засегнатия район, а преди това обяви държавна помощ в размер на 7 милиарда долара. Обеща да дари и 1 милион от личното си състояние. На тази снимка спасители издирват жертви в придошлите води на река Бъфало. Харви бе най-тежкият ураган, който връхлита САЩ, от 2005 година насам. Вчера наводненията застигнаха и Мексико. Тази снимка е от Канкун, където тропическата буря Лидия традиционно носи проливни дъждове в западната и северозападната част на страната. „Водната“ серия започна още в средата на август. На 14 август районът на Моригаон в щата Асам, Индия, бе засегнат от наводнение. Най-малко десет души загинаха още в първия ден, а засегнатите са над един милион души. Ден по-рано този мъж бе заснет да носи тялото на мъртвия си 8-годишен син през реката Коши в Непал. Момчето се разболяло заради продължителните валежи и наводнения в селото. Традициите повеляват тялото на мъртвеца да се погребе, а в селото не е останала суха земя. Според информация от правителството на Непал, жертвите са 66, още 50 са изчезнали, а хиляди са засегнати от валежите. На 15 август тези хора са заснети да плуват сред наводнените си къщи в Сариаканди, Бангладеш. Най-малко петима са загиналите от причинените от дъждове наводнения в региона. Общо жертвите за трите дни на тежки валежи в Бангладеш са 30. В Полша този път имаха късмет и валежите предизвикаха само тежка авария – военни се намесиха, за да възстановят дигите по река Грабова. Снимката е от 24 август. На 27 август тайфунът Хато връхлетя Хонконг и разруши част от уличната инфраструктура. На други кадри се виждат последствията от наводнените подземни гаражи. В последния ден от август дъждовете заляха Карачи, Пакистан. Най-малко 11 души са загинали само за 24 часа. \n\t   ", "date": "2017.09.03", "title": "Светът под вода (СНИМКИ)"}
{"url": "http://clubz.bg/57893-moje_li_bylgariq_da_se_klasira_na_svetovnoto_v_rusiq", "text": "Колкото и парадоксално да звучи, националният отбор на България има поне теоретичен шанс да отиде на световното по футбол догодина в Русия. Първото място изглежда мираж, но с второто нещата не стоят точно така. Припомняме регламента: победителите в 9-те групи от Зона Европа директно вземат квоти за мондиала, а осем от заелите вторите места ще играят баражи (по 2 мача) едни срещу други, определени по жребий. Това означава 13 отбора от Стария континент по руските терени. До края на надпреварата в група А всеки отбор трябва да изиграе по три мача, като тази вечер са първите от тях. България гостува на Холандия и задължително трябва да спечели, ако иска да остане в играта. Забравете. Трябва да вземем 9 точки, Франция да спечели само 4, а Швеция - не повече от 7. Каква е програмата до края? \"Лъвовете\" гостуват днес на Холандия, после приемат Франция и завършват на терена на Люксембург. \"Петлите\" домакинстват днес на \"херцозите\", след това идват в София, а на 10 октомври приключват срещу Беларус в Париж. Шведите отиват на терена на Беларус, после приемат Люксембург, а за финал ще спорят с Холандия в Амстердам. Преди това \"лалетата\" играят с България у дома и срещу Беларус в Минск. Вижда се, че Франция и Швеция няма къде да направят желаните грешки. Дори при условие, че победим Погба, Гризман и компания в София, те трябва да сбъркат още някъде. А играят срещу аутсайдерите в групата.", "date": "2017.09.03", "title": "Може ли България да се класира на световното в Русия?"}
{"url": "http://clubz.bg/57891-mariq_gabriel_200_hilqdi_sa_kiberatakite_vseki_den", "text": "Еврокомисарят по цифровата икономика и общество Мария Габриел обяви, че ще предложи създаването на общ европейски механизъм за противодействие при кибератаки на територията на Европейския съюз. Габриел говори пред летния университет на МГЕРБ във Варна, предаде „Фокус“. Еврокомисарят обяви за свой приоритет създаването на законодателен пакет, който ще предвиди общ европейски механизъм за координация с централно звено в Брюксел, който да позволи в случай на такава атака да няма „такива невероятни размери“. Законодателният пакет ще бъде представен до две-три седмици, уточни Габриел. Еврокомисарят призова също за създаване на система за сертифициране на продуктите. „Когато знаем, че само след няколко години ще имаме над 20 милиарда конектнати продукта - от смартфоните до лаптопите, атаките няма да спрат. Трябва да имаме минимална система на доброволни начала, но която да позволява на потребителите да знаят - купувайки си един продукт, че той им сертифициращо удостоверение на ниво ЕС, че този продукт има своите изисквания за сигурност“, заяви Мария Габриел. ", "date": "2017.09.03", "title": "Мария Габриел: 200 хиляди са кибератаките всеки ден"}
{"url": "http://clubz.bg/57895-izvynredno_polojenie_vyv_frankfurt_evakuirat_65%C2%A0000_dushi_snimki", "text": "Във Франкфурт на Майн е въведено извънредно положение заради намерена авиобомба от Втората световна война. 65 000 граждани трябва да напуснат района. Евакуацията започна още вчера с извеждане на болни, родилки и възрастни хора от здравни заведения и старчески домове в района. До ранния следобед днес всички, които живеят в близост до опасната находка, трябва да са напуснали жилищата си. От полицията предупреждават с листовки и по мегафони, че евакуиращите се трябва да напуснат домовете си като преди отпуск – да вземат всички ценни вещи със себе си или да ги депонират в сейфове. Наред с това полицията гарантира, че целият район с въведено извънредно положение ще бъде строго охраняван, за да не се допусне криминални елементи да изпалзват ситуацията за кражби от опразнените жилища и къщи. Авиобомбата беше намерена във вторник при строителни работи в Студентското градче, където се намира известният университет “Гьоте”. Поради десетилетия под земята 1,8-тонната бомба от тип HC 4000 е с изтънен защитен слой, бойният заряд възлиза на 1,4 тона, съобщиха властите. Освен жители бяха евакуирани пациентите от две болници и възрастни хора от 10 старчески дома, намиращи се в забранената зона. От местния родилен дом, който е най-големият в цялата федерална провинция Хесен, на чиято територия се намира Франкфурт на Майн, са евакуирани всички родилки и новородените бебета. Днешната евакуация е най-мащабната в следвоенната история на Германия. Досега рекордът беше от края на 2016 г. - 54 000 души трябваше да напуснат жилищата си в баварския град Аугсбург. Тогава беше открита авиобомба от Втората световна война от същия тип, като сегашната във Франкфурт. През май т. г. 50 000 граждани на Хановер бяха евакуирани заради открити три авиобомби. Вчера пък в град Кобленц 21 000 души трябваше да напуснат жилищата си заради контролирано взривяване на бомба. Защо евакуацията при подобни случаи, които през последните години са десетки в Германия, винаги се извършва през уикенда, макар бомбите да са открити по-рано? Причините са поне две, обясняват властите. Ако се предприеме евакуация през делничен ден, тя сериозно ще бъде затруднена от трафика на обществения транспорт и ползващите автомобили. Наред с това би трябвало да бъдат затворени всички административни сгради, училища, магазини и заведения в района. Това би затруднило населението и би нанесло сериозни финансови щети.  ", "date": "2017.09.03", "title": "Извънредно положение: Във Франкфурт евакуират 65 000 души (СНИМКИ)"}
