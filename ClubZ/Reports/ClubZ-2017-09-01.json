{"url": "http://clubz.bg/57846-6_godishno_dete_ubi_chovek_s_pistoleta_na_obshtinar_ot_gerb", "text": "Дете на шест години е простреляло смъртоносно мъж в село Виноградец, съобщава \"Фокус\". Инцидентът е станал снощи в заведение, като загиналият е негов собственик. Жертвата е 47-годишният чичо на детето Атанас Тонкев, собственик на ресторант „Градина” Голяма компания е празнувала рождения ден на момчето.  Инцидентът с фатален край станал около 22 часа в четвъртък вечерта, а за 24 часа в полицейския арест на РУ на МВР-Септември е задържан 44-годишният собственик на оръжието Лазар Николов Влайков. Малко преди полунощ, след употреба на алкохол, единият от присъстващите извадил законно притежавания си боен писолет. Започнала размяна на оръжието, което най-накрая попаднало и в ръцете на детето. То произвело неволен изстрел, който засегнал смъртоносно собственика на заведението. Тялото на мъжа е откарано веднага за аутопсия. За случая е уведомена и Окръжната прокуратура в Пазарджик Влайков е задържан за срок от 24 часа, а пистолетът е иззет. Психолог и инспектор от Детска педагогическа стая провеждат разговори с детето. През януари 2012 г. Лазар Влайков е бил изключен от структурата на ГЕРБ, след като намушкал с нож 40-годишен мъж от Пазарджик. Проблемът възникнал, защото никой от двамата водачи не превключил на къси светлини. При скандала общинският съветник нанесъл множество порезни рани в областта на гърдите и гърба на 40-годишния Тодор. Мъжът бил опериран и спасен. Тогава Влайков е изключен от структурите на ГЕРБ, но близо година след това той отново кандидатствал за членство и бил приет, защото към момента срещу него не е имало влязла в сила осъдителна присъда. ", "date": "2017.09.01", "title": "6-годишно дете уби човек с пистолета на общинар от ГЕРБ"}
{"url": "http://clubz.bg/57844-dps_shte_podkrepi_zakona_antikorupciq_na_gerb", "text": "ДПС ще подкрепи по принцип законопроекта на ГЕРБ за борба с корупцията, но има немалко забележки. Това заяви днес на кръгла маса в парламента депутатът от Движението Хамид Хамид. Според Хамид друг ключов проблем е фактът, че въпреки премахването на анонимните сигнали, пак има липса на отговорност при подаването на сигнали - защото законопроектът предвижда лице, внесло сигнал с трите си имена и ЕГН да е защитено от търсене на отговорност, дори ако всичките му твърдения се окажат неверни и навредят на друго лице. Президентът иска да назначава шефа на антикорупционния орган Зала \"Запад\" в Народното събрание бе препълнена днес - на дискусията присъстваха депутати от всички парламентарни групи, министърката на правосъдието, представители на НПО-та, магистратски организации и експерти. Малко след началото на кръглата маса пристигна и главният прокурор Сотир Цацаров. Той взе думата скоро след това и се извини, че ще повтори думите си от вчера по повод еквивалентния законопроект на БСП, но посочи, че забележките му са идентични. Антикорупционната агенция да няма средства за СРС, препоръчал Цацаров на Нинова Според обвинител №1 кръгът от лица, за които се предвижда бъдещата специализирана агенция да разследва, е твърде широк. И посочи, че този списък трябва да се намали, но в него например имат място членовете на КЕВР. Друга ключова забележка на главния прокурор е по отношение на специалните разузнавателни средства - проектите и на ГЕРБ, и на БСП позволяват на агенцията да притежава техника за СРС. Според Цацаров това ще създаде проблем с контрола на техниката, защото вече ще има твърде много институции с такова право. С това мнение се съгласи и директорът на ДАНС Димитър Георгиев, който препоръча агенцията да има право да ползва СРС, но да не притежава техника за това. Цачева също заяви, че е съгласна с препоръката и текстът ще бъде поправен. Председателят на ПГ на ГЕРБ Цветан Цветанов пък заяви, че има предложение за друг принцип на избиране на съвета, който ще управлява агенцията. В сегашния вариант той се избира изцяло от Народното събрание. Антикорупционната агенция да няма средства за СРС, препоръчал Цацаров на Нинова", "date": "2017.09.01", "title": "ДПС ще подкрепи закона \"Антикорупция\" на ГЕРБ"}
{"url": "http://clubz.bg/57824-vojnstvenite_obidi_kym_phenqn_sa_pyt_kym_zadynena_ulica", "text": "Държавният глава на Русия сочи, че проблемът за ядрената програма на Пхенян трябва да се решава чрез диалог без предварителни условия. Ситуацията на Корейския полуостров, която се е изострила в последно време, „балансира на границата на мащабен конфликт“, коментира Путин. Той напомня, че Русия и Китай „са разработили пътна карта за разрешаване на ситуацията, призвана да способства поетапното намаляване на напрежението, създаването на механизъм за устойчив мир и сигурност“. Руският президент обаче не критикува провокациите на Ким Чен Ун към целия свят с изстрелването на балистични ракети към Тихия океан. Или поне не е цитиран от ТАСС и други световни агенции. Тръмп за ракетата на Ким: От 25 г. разговаряме. Това вече не е отговорът Пхенян отхвърля декларацията на Съвета за сигурност на ООН, осъждаща последното изстрелване от Пхенян на балистична ракета, се казва в официално изявление от тази сутрин на външното министерство на Ким Чен Ун. Декларацията продължава със заплахата, че Пхенян и занапред възнамерява да провежда пускове на балистични ракети в Тихия океан, за да развива ракетни технологии и за да повишава боеспособността си. Същото изявление направи и диктаторът Ким преди два дни.", "date": "2017.09.01", "title": "\"Войнствените обиди към Пхенян са път към задънена улица\""}
{"url": "http://clubz.bg/57826-mvr_shefyt_avtomobilyt_s_kojto_moje_bi_e_otvlechen_adrian_e_otkrit_opojaren", "text": "По първоначална информация става въпрос за автомобил „Шкода”. Радев поясни, че в момента се установява дали наистина това е автомобилът, с който е извършено престъплението. Според бТВ автомобилът е бил запален още преди Тони Златков, бащата на Адриан, да подаде сигнал за изчезването му. МВР призна: Имаме заложник За разпилените банкноти от по 10 и 20 долара на 500 метра от мястото, където е бил отвлечен Адриан, министърът твърди лаконично: \"Фалшиви са банкнотите\". И продължи да поддържа вчерашната версия на МВР, че са \"изпуснати\" от филмова продукция. Като отказа да даде повече подробности, както и да назове името на продукцията. \"Няма да влизам в подробности, много сме загрижени за Адриан, за семейството му\", каза той и обоснова мълчанието си с това, че като изнася информация, слушат и похитителите. \"Ако аз отговоря на тези въпроси и тези, които са направили това, също слушат. С риск да не ви давам и на вас информация, няма да давам и на тях, с цел бързо да стигнем до тях\", разясни Радев. Радев коментира и развитието на случая с убитото 11-годишно момиче в Бургас.За убийството беше задържано 15-годишно момче. \"В Бургас нашата работа е свършена и виновникът е открит\", обяви Радев, попитан за реакциите на близките на момчето, които обясняват, че той има здравословни затруднения, \"не може да държи нож\", \"не ходи никъде без ресурния си учител\" и \"на всеки въпрос отговаря с \"да\". \"Близките му не са знаели и много други неща за него. Както и близките на момичето\", коментира вътрешният министър. 15-годишен уби момиченце на 11 г. в Бургас \"Това е нормална реакция на родителите, но фактите говорят друго\", смята той. Майката на обвинения за убийството на 11-годишна: Той не знае да използва нож и вилица Стана ясно обаче, че все още не се знае мотивът за тежкото престъпление. Според Радев полицаите са действали \"акуратно\" по случая с убитата в София 42-годишна Елена от нейния 64-годишен съпруг Венцислав Василев.Това става след четири подадени жалби до полицията и прокуратурата, поредица обаждания на 112 и ограничителна заповед. Тя е застреляна от упор с четири куршума пред очите на най-добрата ѝ приятелка и много свидетели в заведение в София. 4 отчаяни жалби до държавата не спасиха жена от убиеца й \"Четири подадени жалби. Пропуски сигурно има. Направих проверка, действали са акуратно. На другия ден са почнали да работят, но на другия ден той я убива. Това, което е трябвало да правим, с ме го направили. Заведени са преписки\", каза министърът. Той все пак призна, че е имало проблем с притежаваните от Василев оръжия. \"Проверяваме какво е станало. Защо един от пистолетите не е регистиран, има пропуск. Но за нещастие служителят е починал тази година\", каза Радев. Според МВР шефа телефон 112 функционира добре. Телефон 112 се издънил само със 130 от общо 600 000 обаждания Радев обясни, че \"тел. 112 няма да спира да функционира\". Той коментира и свое предишно изказване, че се почувствал \"притиснат от фирмата\", която поддържа спешния телефон. \"Не знам дали притиснат е точната дума, но така се почувствах. И ние не сме били коректни, не сме плащали два пъти за поддръжката, но съм започнал разговори с фирмата майка в Германия\" , каза той.   15-годишен уби момиченце на 11 г. в Бургас Майката на обвинения за убийството на 11-годишна: Той не знае да използва нож и вилица 4 отчаяни жалби до държавата не спасиха жена от убиеца й Телефон 112 се издънил само със 130 от общо 600 000 обаждания", "date": "2017.09.01", "title": "МВР шефът: Автомобилът, с който може би е отвлечен Адриан, е открит опожарен"}
{"url": "http://clubz.bg/57821-volejbolnite_nacionali_priklyuchiha_na_evropejskoto", "text": "Мъжкият национален отбор по волейбол отпадна на четвъртфиналите на европейското по волейбол в Полша. В директен сблъсък за място в топ 4 „лъвовете“ отстъпиха с 0:3 (21:25, 22:25, 26:28) пред един от фаворитите за титлата Сърбия и отпаднаха от надпреварата. Срещата в зала „Таурон Арена“ започна с лек превес от страна на сърбите, които набързо дръпнаха с 3:0 в резултата. Впоследствие възпитаниците на Пламен Константинов съумяха да намалят изоставането си, оттегляйки се само на точка от западните ни съседки - 7:8. За съжаление българите започнаха да допускат твърде много грешки от начален удар, което позволи на възпитаниците на Никола Гърбич отново да увеличат аванса си до 4 точки за 16:12 при второто техническо прекъсване. До края на гейма сърбите удържаха преднината си и след 25:21 поведоха в резултата. В началото на втория гейм нашите започнаха ударно и след изключително силна игра заслужено се оттеглиха с аванс от 8:3 при първото техническо прекъсване. За жалост \"трикольорите\" ни допуснаха страхотен спад в играта си, което логично доведе до пълен обрат в полза на Сърбия. Волейболиситите на Гърбич бяха по-ефективни в атака и така набързо успяха да стопят разликата. България определено загуби инициативата си в гейма, а западните ни съседи постепенно започнаха да налагат своя ритъм. Това доведе до пълен обрат и след 16:14 при второто техническо прекъсване сърбите започнаха да играят със завидно самочувствие. България направи опит да се върне във втория гейм, но в крайна сметка след 25:22 „плавите“ спечелиха и втората част, с което поведоха с 2:0 в резултата. В третия гейм България отново поведе с 8:6 при първото техническо прекъсване, но впоследствие сърбите реализираха три последователни точки, с което успяха да стопят разликата. При второто прекъсване възпитаниците на Пламен Константинов изоставаха с 14:16, но последва силна игра от страна на Цветан Соколов, с което България успя да поведе с 2 точки за 20:18. Българите получиха две отлични възможности да затворят частта, но така и не съумяха да се възполват от тях. Така в крайна сметка Сърбия съумя да пречупи „лъвовете“ и си уреди място сред четирите най-добри на континента. В спор за място на финала „плавите“ ще спорят с отбора на Германия.", "date": "2017.09.01", "title": "Волейболните национали приключиха на европейското"}
{"url": "http://clubz.bg/57822-nov_politicheski_sezon_nov_kysmet", "text": "Новата такса \"смет\" за граждани и бизнес, т. нар. антикорупционен закон, закон за \"забрана\" на приватизацията, подготовката на европредседателството, а като всяка есен - данъчни промени и Бюджет 2018 - това се очаква да са приоритетите на есенната сесия на Народното събрание, която започва днес - в петък.  Менда Стоянова: Такса смет ще се повиши, но поносимо Депутатите се събират в първия ден на септември след августовската си лятна ваканция и днес лидерите на петте парламентарни групи в Народното събрание ще обявят в речи задачите си за новия политически сезон от трибуната. След това залата ще се заеме с традиционен за петък парламентарен контрол. Премиерът Бойко Борисов няма да се появи за трети път от началото на мандата си на препитването на министри - явно няма въпроси към него. Народните представители ще се занимаят със стратегията за развитие на спешната медицинска помощ, в програмата са въпроси за европредседателството и подготовката на НДК за него към министрите Лиляна Павлова и Боил Банов. Куриозно е, че екоминистърът Нено Димов ще отговаря на предшественичката си на поста от ГЕРБ Ивелина Василева на въпрос \"готовност на пречиствателните станции за началото на туристическия сезон на Черноморието\". Е, нищо че туристическият сезон е в самия си край. Към него има още 10-ина зададени теми от депутатите - част от тях също \"морски\" и явно изостанали отпреди ваканцията - за улова на бяла мида и за делфините в Черно море. Последната тема е актуална в началото на всяко лято заради случаите на загинали и изхвърлени на брега морски бозайници. Антикорупция - отиваш на съд за разлика от 150 000 лв. между имоти и доходи В 11 ч. комисията по правни въпроси в Народното събрание ще се занимае с обществено обсъждане на т.нар. антикорупционен закон, внесен от правителството и писан от Министерството на правосъдието. Въпросният проект отнесе остри критики от неправителствения правозащитен сектор и от опозицията. БСП има \"алтернативен\" законопроект. Той трябва да бъде обсъден от лидерката на БСП Корнелия Нинова и от президента Румен Радев днес, но повече за срещата не е съобщено. Антикорупция - отиваш на съд за разлика от 150 000 лв. между имоти и доходи", "date": "2017.09.01", "title": "Нов политически сезон, нов късмет"}
{"url": "http://clubz.bg/57820-zashto_rusiq_vze_da_uhajva_hamas", "text": "В началото на август руският посланик в Иран се изказа изключително топло по адрес на палестинската организация \"Хамас\". Тя не била терористична организация, а по-скоро национално движение и един от политическите представители на палестинците. Думите на руския посланик бяха насочени към арабската общественост, защото е известно, че с подобни послания за солидарност с палестинците или техните ислямистки представителства, може да се трупа политически капитал. Още през август 2016 година заместник-министърът на външните работи на Русия Михаил Богданов се срещна в Доха с Халед Машал, един от върховните лидери на \"Хамас\". Беше заявено, че двамата са разговаряли главно за близкоизточния процес, без да се дават повече подробности. Но дори самото обстоятелство, че двамата се срещат, представлява много силно послание. През 2015 Халед Машал беше разговарял и с руския външен министър Сергей Лавров. Новото грижливо режисирано разбирателство е добре дошло и за двете страни. \"Хамас\" получава известно международно признание, а неговите лидери разчитат и на практическа политическа помощ. \"Сближаването между Русия и \"Хамас\" показва, че \"Хамас\" разчита на Москва като на една от най-важни столици в света, за да парира омразните САЩ и Израел\", заяви след срещата съветникът на палестинските власти в Газа - Тайсир Мохайсен. Москва също има изгода от сближаването с \"Хамас\". Тя съзира в тази организация влиятелен партньор, който може да стане проводник на руското влияние над палестинците. \"Изглежда, че президентът Путин иска да възстанови съветската империя поне отчасти и вярва, че чрез палестинците и \"Хамас\" си отваря една врата към Близкия изток. Затова, за разлика от ЕС и САЩ, Москва не е смята  \"Хамас\" за терористична организация\", допълва Тайсир Мохайсен. В студия на мозъчния тръст Rand-Corporation се казва, че Русия си налага по-малко самоограничения във външната политика, отколкото Западът. Това дава възможност на страната да провежда гъвкав курс на базата на \"краткосрочен прагматизъм\", който може да бъде наречен и \"опортюнизъм\". Същевременно Русия не разполага с достатъчно икономическа и военна сила, за да провежда дългосрочна стратегия. Затова страната залага на краткосрочни политически възможности, когато и където ѝ се открият, отбелязват анализаторите. Русия очевидно поддържа подобен курс и спрямо \"Хамас\". За разлика от Запада Москва явно не се държи политически дистанцирано спрямо радикалната палестинска организация. \"Когато Русия подобрява отношенията си с \"Хамас\", тя същевременно получава достъп и до останалите ислямистки движения\", казва политологът от университета в Наблус - Абдул Сатар Квасем, в интервю за интернет изданието „Ал монитор“. Той твърди, че изявлението на руския посланик в Техеран не е случайно. Политологът смята, че това е косвена покана към \"Хамас\" да се присъедини към водената от Техеран шиитска антиизраелска ос. Фактът, че \"Хамас\" е сунитска организация, в случая явно играе второстепенна роля. Съюзът с \"Хамас\", съчетан с военното сътрудничество с Иран, е шанс за Русия да засили значително политическата си тежест в региона. Добрите отношения с Русия ще увеличат и значимостта на палестинската \"Хамас\", която оказва въоръжена съпротива на Израел. А това ще увеличи значително тежестта на Русия спрямо Израел и косвено спрямо САЩ. Руският посланик в Израел Александър Шайн заяви в средата на юни т.г., че неговата страна не смята нито \"Хизбула\", нито \"Хамас\" за терористични организации. Новите отношения с \"Хамас\" показват, че Русия ще продължи да следва отдавна поетия от нея курс. Заедно с ливанската терористична организация \"Хизбула\" Москва още отсега упражнява силен натиск над Израел. Тази организация е съюзник с Техеран и оперира в непосредствена близост до границата с Израел. Засега Израел реагира на този натиск с дипломатически средства. През миналата седмица израелският премиер Бенямин Нетаняху се срещна с руския президент Владимир Путин в Сочи. Това беше шестата среща между двамата от избухването на войната в Сирия. Нетаняху предупреди за опасностите от засилено иранско присъствие в непосредствена близост до Израел. Ако Техеран разположи военни части на Голанските възвишения, Израел ще се окаже в крайно затруднена ситуация. Подобна ситуация би могла да доведе до война в целия регион, предупреди Нетаняху. Изглежда, че с новите си отношения с \"Хамас\" Русия иска да стане посредник в един конфликт, в който същевременно е и страна. Москва навярно ще поиска да извлече политическа печалба от ролята си на посредник. Каква точно ще е тази печалба, засега не е ясно.", "date": "2017.09.01", "title": "Защо Русия взе да ухажва \"Хамас\"?"}
{"url": "http://clubz.bg/57842-vlizat_v_sila_testovete_na_koli_za_vredni_emisii_v_realni_usloviq", "text": "От днес новите модели автомобили ще трябва да минават тестове за вредни емисии и на пътя, а не само в лабораторни условия, за да бъдат пуснати на европейския пазар. Мярката е въведена от Европейския съюз след скандала с фалшифицираните нива на вредни емисии от дизеловите автомобили на \"Фолксваген\", известен като \"Дизелгейт\". Досега нивото на вредни емисии се измерваше само с лабораторни тестове. Производителите на автомобили използваха различни трикове, за да отчетат по-ниски нива, отколкото е възможно в реални условия. Тестовете на пътя ще бъдат по-точни в отчитането на реалното ниво на азотните оксиди, които са основен замърсител на въздуха. Подобрените лабораторни тестове пък ще отчитат по-точно и нивата на въглероден диоксид и използваното гориво. Те са задължителни за новите модели коли от днес. Европейската комисия предвижда и допълнителни мерки - възможност за наблюдение на процедурите за одобряване на нови модели автомобили в страните членки и по-широки правомощия, включително да налага глоби на производителите, които не спазват условията. Дизелгейт: \"Фолксваген\" ще плаща по $5000 на засегнат Вицепрезидентът на Комисията Юрки Катайнен заяви, че новите тестове са \"крайъгълен камък\" по пътя към по-чисти превозни средства: Европейската асоциация на автомобилните производители, чиито членове включват BMW, \"Фолксваген\" и \"Фиат\", обяви в изявление, че затегнатите правила \"осигуряват повече точност при измерването на консумацията на гориво и отделените емисии\". През септември 2015 г. \"Фолксваген\" призна, че е използвала незаконен софтуер, който позволява отчитането на по-ниски емисии при лабораторните тестове. Разследване на ЕС показа, че липсата на адекватен начин за отчитане на вредните емисии е довела до замърсяване на атмосферата с азотни оксиди 15 пъти над позволения лимит.", "date": "2017.09.01", "title": "Влизат в сила тестовете на коли за вредни емисии в реални условия"}
{"url": "http://clubz.bg/57794-estonski_ministyr_otgovori_ostro_na_grycki_kolega_ne_pochel_jertvite_na_totalitarizma", "text": "Естонският правосъден министър изпрати на гръцкия си колега остро писмо, в което осъжда отказа му да почете жертите на тоталитарните режими. Урмас Рейнслау приложи към позицията си резолюцията на Европейския парламент, която осъжда всички тоталитарни и авторитарни режими, като призив Ставрос Контонис да си я припомни. Контонис, член на управляващата лява партия \"Сириза\", отказа поканата на естонския си колега за конференция в Талин на тема \"Наследството на престъпленията, извършени от комунистическите режими в Европа\". Вчера министърът на правосъдието на Естония, която председателства Съвета на ЕС, изпрати своя отговор до гръцкия си колега. Властта не почете жертвите на тоталитарните режими Рейнслау се връща към историята на страната си през XX век и изтъква, че Естония и Гърция имат различен опит с тоталитарните режими. През 1940 г. балтийската страна е окупирана от Съветския съюз, следващата година - от нацистка Германия, а след напредването на съветските войски във Втората световна война Естония остава под властта на СССР от 1944 до 1991 г. През 2009 г. 23 август е обявен за Европейски ден за за почитане паметта на жертвите от тоталитарните комунистически, фашистки и нацистки режими от Европейския парламент. На тази дата през 1939 г. е подписан пактът \"Рибентроп-Молотов\" между Германия и Съветския съюз. Тази година възпоменанието на европейско ниво беше организирано от Естония, която председателства Съвета на Европейския съюз.", "date": "2017.09.01", "title": "Естонски министър отговори остро на гръцки колега - не почел жертвите на тоталитаризма"}
{"url": "http://clubz.bg/57823-trymp_zakri_ruskoto_konsulstvo_v_san_francisko", "text": "САЩ затвориха консулството на Русия в Сан Франциско и още две мисии на Москва във Вашингтон и Ню Йорк, предаде Си Ен Ен. Мярката е в отговор на наложеното от президента Владимир Путин съкращаване със 755 души на дипломатическия персонал на Щатите в Русия. Руският лидер обяви намаленията, след като Конгресът на САЩ прие нови по-тежки икономически санкции срещу Русия заради намесата й в Донбас. Срокът беше до 1 септември и Вашингтон изпълни намаляването на дипломатите, посочват от Държавния департамент. Онзи ден стана ясно, че са уволнени 600 руснаци от мисиите на САЩ в Русия, както и 100 американци. САЩ уволниха 600 руснаци и 100 американци в мисиите си в Русия Президентът на САЩ Доналд Тръмп лично е взел решението за закриване на консулството на Русия в Сан Франциско, както и на обектите във Вашингтон и Ню Йорк. Той е направил избор от предоставените му варианти и не планира да обсъжда това по телефона с президента на Русия Владимир Путин. В средата на август Тръмп заяви, че отговорът на Путин ще бъде даден на 1 септември. Още в четвъртък вечерта САЩ обявиха новите ограничения в дейността на руските дипломатически представителства в САЩ. Изпълнението на мярката трябва да влезе в сила до 2 септември. Руският дипломатически персонал няма да бъде намаляван на територията на САЩ. Той набраява 455 души, точно толкова, колкото след 1 септември ще работят в американските мисии в Русия. Благодарихте на Путин, това сарказъм ли беше? Абсолютно! Говорителката на Държавния департамент Хедър Ноърт коментира отговора на Вашингтон така: САЩ спряха от 23 август издаването на визи в цяла Русия. От днес процедурата се възобновява, но само в посолството на САЩ в Москва. Преди това американски визи се предоставяха и от консулствата в Санкт Петербург, Екатеринбург и Владивосток. Държавният секретар на САЩ Рекс Тилърсън се обади снощи по телефона на руския си колега Сергей Лавров, за да го информира предварително за новите ограничителни мерки на ръководеното от него министерство. Лавров „изрази съжаление за ескалацията на напрежението в двустранните отношения, започната не от нас“, съобщи ТАСС. Той добави, че Москва внимателно ще проучи новите мерки, след което ще бъде съобщено за нейната реакция. В същото време високопоставен служител на Съвета за национална сигурност на Белия дом заяви, че американската администрация с нетърпение се готви да приветства новия руски посланик Анатолий Антонов на церемонията по връчването на акредитацията му на президента Доналд Тръмп, предаде БГНЕС. Анатолий Антонов бе назначен за посланик на 21 август. Той е известен като \"ястреб\" в отношенията на Москва с Вашингтон. Благодарихте на Путин, това сарказъм ли беше? Абсолютно!", "date": "2017.09.01", "title": "Тръмп закри руското консулство в Сан Франциско"}
{"url": "http://clubz.bg/57832-problemite_na_bylgariq_er_se_zavryshtat", "text": "Над 9 часа десетки българи не можаха да излетят от София за испанската столица Мадрид. Полетът им с \"България ер\" е бил в 23.30 часа снощи, но към 8.00 часа тази сутрин пътниците, сред които и около 20 деца, все още се намираха на летище София, показа репортаж на Нова телевизия.  Хората твърдят, че багажът им е бил прибран и качен на самолета, но те не са били допуснати на него. В крайна сметка самолетът излетя от столичния аеропорт в 9.06 часа.  От националния превозвач все още не са обявили каква е причината за поредния проблем със закъсняващите полети.  В началото на юли срещу \"България ер\" беше започнато разследване от транспортното министерство заради стотици сигнали за закъснения. Защо закъсняват полетите на „България ер”? Тогава от авиокомпанията се оправдаха с форсмажорни обстоятелства и лоши метеорологични условия в Москва, които наложили реорганизиране на програмата за Европа. В последните три дни нискотарифната компания \"Уиз еър\" също предизвика справедливия гняв на клиентите си, тъй като сваляше пътници заради дублирани места.  Позицията на превозвача беше, че продавала повече билети от местата в самолетите им, защото  Защо \"Уиз Еър\" оставя пътници? Появата им накуп била прецедент  Всички пътници, които бяха свалени от полет на   за Лондон заради дублирани резервации, бяха превозени с извънреден полет вчера вечерта. Защо \"Уиз Еър\" оставя пътници? Появата им накуп била прецедент ", "date": "2017.09.01", "title": "Проблемите на \"България ер\" се завръщат"}
{"url": "http://clubz.bg/57833-a_peevski_kyde_e", "text": "Депутатът от ДПС Делян Пеевски не се появи и днес за откриването на новия парламентарен сезон. Пеевски никога не е бил особено активен на депутатското поприще, но в този мандат той надмина себе си. Корпулентният депутат не се е появявал в парламента от деня на откриването му  - 19 април, когато дойде, за да се закълне. Впоследствие името му бе споменато два пъти в пленарна зала - когато бе избран за член на икономическата и земеделската комисия. Пеевски влиза в икономическата и в земеделската комисия Самият той обаче отново отсъстваше  За сметка на това лидерът на ДПС Мустафа Карадайъ бе единственият, който си позволи остри атаки срещу управляващото мнозинство. Той специално спомена, че актуализирането на темите АЕЦ \"Белене\" и \"Цанков камък\" е опит на ГЕРБ да отклони вниманието от днешните скандали. \"Държавници, а не едномандатни политици\" (СНИМКИ) Лидерът на БСП Корнелия Нинова пък индиректно подкрепи одържавяването на \"Дунарит\", за което се заговори в средите на кабинета.  Новата сесия на парламента започна постарому.   \"Държавници, а не едномандатни политици\" (СНИМКИ)", "date": "2017.09.01", "title": "А Пеевски? Къде е?"}
{"url": "http://clubz.bg/57825-hubchev_sled_triumfa_nad_shveciq_nqma_da_pozvolq_euforiq", "text": "България победи Швеция за първи път от 50 години насам, при това със силна игра, но селекционерът на националите Петър Хубчев остана здраво стъпил на земята в изявленията си пред медиите снощи. 50 години стигат - бихме Швеция! (СНИМКИ) На въпрос дали се опасява от еуфория сред футболистите преди гостуването на \"лалетата\", Хубчев отговори така: Селекционерът бе изгонен от скамейката след изравнителния гол на шведите за 1:1 и този път си позволи да коментира съдийството - нещо, което прави много рядко: Сравнително умерени в изказванията си бяха и футболистите. Националният отбор на България имаше още един герой снощи, при това неочакван - вратарят Пламен Илиев. Донякъде бе изненада, че Хубчев заложи на него, а не на Божидар Митрев. Бившият страж на \"Левски\" обаче напълно оправда доверението, като спаси дузпа в началото, а след това имаше стабилни изяви.", "date": "2017.09.01", "title": "Хубчев след триумфа над Швеция: Няма да позволя еуфория"}
{"url": "http://clubz.bg/57827-karakachanov_simeonov_ima_razlichen_stil_na_rabota_az_bih_go_napravil_po_drug_nachin_no_e_prav", "text": ", изтъкна той. И обвини журналистите, че не правят разследвания за наркотиците, които се продават в курорта. Но отклони въпросите къде е държавата в този случай. Армията не е декорация, която виждаме само на Гергьовден. Политиците смятат, че без армия може, но не може, коментира Каракачанов. В момента в армията 5500 незаети щата, тъй като в предишните бюджети не са били осигурени средства. ", "date": "2017.09.01", "title": "Каракачанов: Симеонов има различен стил на работа, аз бих го направил по друг начин. Но е прав"}
{"url": "http://clubz.bg/57839-problem_%E2%84%961_li", "text": "Случаят: Тази година осмокласниците ще учат по нови учебници. Те са одобрени със заповед на министъра на образованието още в средата на август. Нови учебници тази година ще имат и шестокласниците, но понеже държавата плаща учебниците до седми клас, тази тема не интересува никого. В заповедта са изредени общо 81 учебника, като само едно от издателствата предлага по осем от предметите по два варианта на един и същи учебник - цветен и черно-бял. Съответно по 12 и по 9 лева. На сайта на въпросното издателство иновацията е обявена още на 23 юни, но чак след като БНТ излъчи репортаж, че „вече ще има учебници и за социално слаби ученици“, общественото мнение подскочи. Всеки от своята си идеологическа камбанария се нахвърли срещу „дискриминацията“ или пък скочи да брани „правото на свободен избор“. Сблъсъкът ляво-дясно точно по тази тема носи привкус на отдавна отминали времена, защото в държавите, на които се стремим да подражаваме, образованието до голяма степен е общ приоритет и на леви, и на десни, които също така отдавна са прозрели, че в тази сфера не работят нито държавният монопол и уравнивиловката, нито тоталният диктат на пазара. И така за пореден път учебниците на българските деца влизат в дневния ред, но по повод, който не е най-важният. А незададени остават въпросите: какво всъщност пише в тези учебници; защо електронните им варианти не са безплатни за всички; и трябва ли и как държавата да поощрява образованието и в гимназиалния курс, ако преследва някаква стратегическа цел. Но понеже тези въпроси не предполагат скандалджийско противопоставяне на етикетите „ляво“ и „дясно“, те отново остават за друг път. Всъщност българските деца и досега са учили по черно-бели учебници по някои от предметите. Някои издателства и досега са предлагали например „Математика“ на рециклирана хартия с черно-бял печат и на по-ниска цена, докато други са продавали цветна „Математика“ за същия клас. Единствената разлика е, че сега за първи път едно издателство предлага един и същи учебник, еднакъв страница по страница, но в два варианта. Министерството на образованието заподозря маркетингова стратегия на издателството - след като се заговори за „евтиния“ учебник, всички да се втурнат към него. Самият издател пък намеси и опазването на природата, защото „евтините“ учебници били по-леки и на рециклирана хартия - тоест, не сечем горите. Накрая министърът на образованието бе принуден да обяви, че въпросните „учебници за бедни“ няма да се разпространяват, защото обществото реагира остро на този символ на неравенство. Споровете продължават, но важните въпроси са други. Системата на одобряване и разпространение на учебници в България е псевдо-пазарна. Уж има различни учебници, уж има право на избор, но най-отгоре винаги е подписът на министъра, а разпространението не е въпрос на избор на родителите, а на училищните ръководства. Съмненията, че тези решения са възмездно мотивирани, не са нещо ново. Затова обявяващите се за десни много са се объркали, когато привиждат в настоящата система ръката на свободния пазар. А пък онези с левите етикети само чакат нещо да проскърца в тази система (а то си скърца редовно) и веднага призовават за връщане на принципа един клас-един учебник, защо не и червена връзка. Тази година комплект учебници за осми клас щял да струва около 200 лева на ученик, ако са на хартия - и 100 лева, ако са в електронен вариант. Ако всички са толкова загрижени по-бедните да имат избор, защо електронните учебници не станат безплатни? След като Министерството веднъж е платило съдържанието, данъкоплатците би трябвало да са собственици на този продукт и да си го ползват. Ама откъде бедните ще имат таблети и интернет? Ето това е вторият важен въпрос. Цената на технологиите вече е доста по-ниска от хартиените учебници, а държавата би могла да подпомага с ваучери бедни семейства, които не могат да си позволят интернет връзка например. Технологичният гений на българските деца ще направи така, че този въпрос ще отпадне от само себе си още в първите учебни дни - електронните учебници просто ще „изтекат“. Цветното мислене би надскочило черно-белия скандал и би потърсило отговори и на такива въпроси - как наистина всеки да бъде подпомогнат, за да продължи образованието си, като в същото време децата да имат право на избор. Но скандалът ще отшуми и отново няма да се интересуваме какво всъщност пише в учебниците - дали децата ни получават адекватна картина на съвременния свят или пък са подложени на индоктринизация колко българите сме най-непобедимите. И в програмата на правителството учебниците се споменават само веднъж - че трябва да са насочени „към съхранението на военно-историческата памет и засилването на патриотичното възпитание на младежта“. Чудесно! А нещо за критично мислене и за все по-смаляващия се свят? Следващият повод да говорим по темата ще дойде вероятно при следващия скандал. Когато се появи такова заглавие например: „Местят Балканджи Йово от цветния в черно-белия учебник\". Не, иронията не е в повече. Защото това е напълно реалистично в нашата среда.", "date": "2017.09.01", "title": "Проблем №1 ли?"}
{"url": "http://clubz.bg/57841-koq_e_naj_golqmata_zaplaha_pred_chovechestvoto", "text": "Като главна опасност за човечеството 34% от учените са определили   и   ( ), 23 на сто —  , 8 процента –   и  . Петима нобелисти: Унищожават историята ни, време е за действие На въпроса „Ще доведе ли развитието на изкуствения интелект и роботиката до намаляване на необходимостта от изследователи-хора?“ половината учени са отговорили „малко вероятно“, по 24% — „определено не“ и „възможно е“, 2 процента ( ) — „определено да“. С нобеловите лауреати не са съгласни американският бизнесмен Илон Мъск и британският учен Стивън Хокинг ( ), които нееднократно са наричали изкуствения интелект една от големите заплахи за човечеството. Запитани какво отношение върху съвременната наука имат възходът на популизма и политическата поляризация, 70 процента от лауреатите отговарят, че виждат този двоен феномен или като „много сериозна опасност“ ( ), или като „сериозна опасност“ ( ) за научния прогрес. Още 25% възприемат тези тенденции като „умерена“ заплаха. Много лауреати са изразили тревоги от повишената готовност на някои популистки политици да не зачитат солидните доказателства, предоставени от научната общност. Питър Агре, директор на института за изследване на маларията „Джонс Хопкинс“, спечелил Нобела за химия през 2003 г., изразява загриженост за начина, по който отношението на американския президент към фактите влияе на много американци и те с удоволствие отхвърлят мненията на учените и експертите. Други нобелови лауреати, участвали в допитването, организирано от фондация „Линдау“, са обезпокоени от настоящия политически климат, налагащ „антиинтелектуализъм“, който в близко бъдеще може да доведе до орязване на финансирането на научни изследвания. От 1901 г. насам носители на Нобелови награди за физика, химия, медицина и икономика са станали по-малко от 700 човека, от тях живите учени са 235 души.", "date": "2017.09.01", "title": "Коя е най-голямата заплаха пред човечеството"}
{"url": "http://clubz.bg/57843-nesyshtestvuvasht_serial_prenasq_%E2%80%9Eigra_na_tronove%E2%80%9C_v_bydeshteto", "text": "В интернет се появи видеоклип, който пародира сериала „Игра на тронове“. Видеото е  публикувано в YouTube-канала Westeros The Series. В трелъра събитията от оригиналния сериал са пренесени в XXI век. Рекламният слоган на проекта е  В клипа виждаме ледения вал, покрай който се вие модерна магистрала. В съвременния град има площад „Таргариен“. А от големи екрани на фасадите на сградите, на фона за червени знамена със златни лъвове, реч пред събралото се множество държи министър-председателят Ланистър: Филмчето с продължителност 1 минута и 25 секунди, е добре продуцирано и е монтирано като трейлър на предстоящ проект, както личи и от наименованието му – „Вестерос – сериалът, трейлър“. Засега няма данни за подобен проект. Но при феноменалния успех на „Игра на тронове“ и след като вече знаем, че можем да очакваме различни предистории и истории от света на „Игра на тронове“, няма да е много чудно, ако един ден и тази идея привлече вниманието на продуцентите. А дотогава всеки, който има нужда от нещо подобно, може да гледа „Къща от карти“ – с Кевин Спейси в ролята на президента Ъндъруд – управник не много по-различен от Церсей Ланистър. \n\t", "date": "2017.09.01", "title": "Несъществуващ сериал пренася „Игра на тронове“ в бъдещето"}
{"url": "http://clubz.bg/57829-dyrjavnici_a_ne_ednomandatni_politici_snimki", "text": "Първият ден на парламента от новия сезон на парламента протече в изненадващо дружеска атмосфера между управляващи и опозиция. Това особено пролича от словата на шефа на парламентарната група на ГЕРБ Цветан Цветанов и лидера на БСП Корнелия Нинова, в които почти нямаше взаимни нападки. Това заяви шефът на парламентарната група на ГЕРБ Цветан Цветанов. Той декларира, че парламентът ще работи за добро законодателство и непосредствени ползи от него. За пореден път той се похвали, че през първото полугодие на 2017 г. има 3,6% икономически растеж, а броят на заетите доближава нивата на пълна заетост. Той е убеден, че правителството е на прав път. Нов политически сезон, нов късмет За пореден път обърна внимание на приоритетите по време на председателството ни на Съвета на ЕС. Цветанов постави цел - нашето председателство да протече така, че българските граждани след него да бъдат още по-съпричастни към европейското членство на страната ни. И повтори, че ще се създаде единен антикорупционен орган на основата на комисията за отнемане на незаконно имущество. Цветанов припомни, че в края на 2018 г. трябва да има работещо електронно правителство. Основният акцент според лидера на БСП Корнелия Нинова  трябва да е намаляването на бедността и увеличаването на доходите. Според нея справянето с бедността минава през три ключови политики - образование, икономика и борба с корупцията. Печатането на черно-бели учебници за бедни и цветни за богати е цинизъм, добави тя. И за пореден път поиска един учебник за цялата страна. И припомни, че вече са установени двойни стандарти за качеството на храните в Западна и в Източна Европа. Косвено Нинова подкрепи одържавяването на \"Дунарит\". Според нея създаването на нови държавни препдиятия показва еволюция на политическото мислене вдясно. Лидерът на БСП се обяви за нов закон за банката за развитие. И изтъкна, че тя финансира 6 големи бизнесмени в България, а не малкия и средния бизнес. Според нея със закон трябва да се намалят лимитите на кредитите, които се отпускат. Тя изтъкна, че предстои и избор на политическата квота във Висшия съдебен съвет. Нинова призова в парламента да има \"държавници, а не едномандатни политици\". В словото си тя поздрави мюсюлманите по повод Курбан байрам. Консенсусност се разля и от словото на шефа на парламентарната група на \"Обединени патриоти\" Волен Сидеров. Според него за тези три месеца са се случили добри неща - може би не много големи, но достатъчно, за да се почустват, усетят и видят от хората. Сидеров благодари на ГЕРБ за коректността, както и на опозицията, която във важни моменти според него е била мъдра и отговорна. Лидерът на ДПС Мустафа Карадайъ също поздрави мюсюлманите за Курбан байрам. За разлика от Нинова той атакува остро управлението. Карадайъ повтори за пореден път, че има грешна формула в управленско мнозинство. Той коментира програмата на правителството. Според него тя напомня за \"клуб по самодейност\" и е \"подигравка с цялата нация\". И допълни: Той изтъкна, че коалицията с крайнолеви и крайнодесни формаци е неприемлива в Европа.", "date": "2017.09.01", "title": "\"Държавници, а не едномандатни политици\" (СНИМКИ)"}
{"url": "http://clubz.bg/57828-franciq_razbi_holandiq_minahme_pred_%E2%80%9Claletata%E2%80%9D", "text": "Фаворитът за първото място в \"българската\" група А на световните квалификации Франция разгроми Холандия с 4:0 на “Стад дьо Франс” в Париж. И се утвърди на първото място с 16 точки. Втори са шведите с 13, а след снощните резултати \"лъвовете\" изпревариха “лалелата” - точките са съответно 12 и 10 преди неделния мач между двата отбора от 19:00 ч на ст. “Амстердам арена”. Хубчев след триумфа над Швеция: Няма да позволя еуфория 50 години стигат - бихме Швеция! (СНИМКИ) “Петлите” доминираха тотално срещу холандците и 4:0 е най-малкото, с което гостите си тръгнаха. Спаси ги това, че домакините късно забиха третото и четвъртото си попадение.  Антоан Гризман откри резултата в 14-ата минута, а Тома Лемар, който снощи за малко се размина с трансфер от “Монако” в “Арсенал”, удвои в 73-тата. Пак той покачи на 3:0 в 88-ата. Килиан Мбапе, станал футболист на “Пари Сен Жермен” в последните часове на трансферния прозорец, оформи крайното 4:0 в 90-ата. В третия мач от нашата група Люксембург би Беларус с 1:0. Силните отбори в група \"В\" нямаха проблеми при домакинствата си. Португалия би Фарьорските острови с 5:1, а Кристиано Роналдо се отличи с хеттрик - пети за него с националния екип.  Мегазвездата има вече 78 попадения за тима на родината си. Унгария победи Латвия с 3:1, Швейцария се наложи с 3:0 над Андора. Лидери са “часовникарите” с 21 точки, следвани от Португалия - 18, Унгария - 10, и т.н. В група \"Н\" две от срещите бяха по-оспорвани. Битката за второто място между Кипър и Босна и Херцеговина завърши 3:2. А босненците водеха с 2:0 до почивката.  Домакините обаче се вдигнаха на щурм през второто полувреме и вкараха три гола само за 11 минути между 56-ата и 67-ата. В същото време Гърция и Естония направиха 0:0, а Белгия сгази Гибралтар с 9:0. Тук двама футболисти вкараха по 3 попадения - Тома Муние и Ромелу Лукаку. Белгия води в групата с 19 точки и без загуба, Гърция има 13 на второто място, нататък в класирането са Босна с 11, Кипър с 10 и т.н. В Южна Америка тимът на Аржентина не успя да победи Уругвай като гост - 0:0. А с голове на Паулиньо и Коутиньо Бразилия би Еквадор с 2:0 в мач без значение.  Участие на мондиала в Русия догодина си осигури Япония след победа с 2:0 над Австралия в зона Азия. Освен \"самураите\" на световното вече са също Бразилия, Иран и домакинът Русия. Световните квалификации продължават през уикенда, а също така в началото на идната седмица. 50 години стигат - бихме Швеция! (СНИМКИ)", "date": "2017.09.01", "title": "Франция разби Холандия, минахме пред “лалетата”"}
{"url": "http://clubz.bg/57830-diskusiq_za_cveta_na_dryjkata_na_motikata", "text": "Това заяви главният редактор на \"Просвета\" Тина Андреева пред bTV във връзка с изключително острите реакции от страна на много родители за новата инициатива, която деляла децата на бедни и богати.  Решението: без черно-бели учебници, министърът ще променя наредбата Вчера дори министърът на образованието Красимир Вълчев се включи в дебатите: Тина Анреева обаче съвсем не бе категорична, че е давала такова уверение.  Цветен или черно-бял учебник?  По думите ѝ възможността за избор не може да се нарича дискриминация, тъкмо обратното. Ожесточена дискусия се оформи и по Нова телевизия.  И изтъкна предимствата на черно-белите учебници: те са по-евтини (с 3 лв.), по-леки и са напечатани на рециклирана хартия.  Освен това издателството планирало да подари безплатно към всеки такъв учебник и електронния му вариант. Черно-белите учебници ще ни докарат нови залпове на \"Аврора\" Преподавателят в Класическата гимназия и популярен фейсбук коментатор Емил Джасим обобщи казуса с алегория: Цветен или черно-бял учебник?  Черно-белите учебници ще ни докарат нови залпове на \"Аврора\"", "date": "2017.09.01", "title": "Дискусия за цвета на дръжката на мотиката"}
{"url": "http://clubz.bg/57836-prezidentyt_iska_da_naznachava_shefa_na_antikorupcionniq_organ", "text": "За пореден път президентът Румен Радев демонстрира пълен синхрон с БСП. Той заяви, че президентът трябва да назначава председателя на бъдещия нов антикорупционен орган. Подобна идея има в законопроекта на БСП по въпроса. От ГЕРБ предлагат органът да се избира изцяло от парламента. ДПС ще подкрепи закона \"Антикорупция\" на ГЕРБ И допълни: Президентът изтъкна, че корупцията е изключително важна тема и борбата срещу нея не може да става само с превенция. По повод започващия днес нов политически сезон президентът посочи, че се надява във всички сфери на законодателство, което да отговаря на обществените очаквания. Днес той откри новата учебна година във Военната академия в София.", "date": "2017.09.01", "title": "Президентът иска да назначава шефа на антикорупционния орган"}
{"url": "http://clubz.bg/57834-prebroeni_li_sa_dnite_na_reks_tilyrsyn", "text": "Президентът на САЩ Доналд Тръмп весе повече се разочарова от държавния секретар Рекс Тилърсън, пише в. “Вашингтон пост”, позовавайки се на източници, близки до обкръжението на стопанина на Белия дом. Пред изданието те потвърдили също, че президентът все по-често се дразнел от действията на своите помощници, съветници и членове на правителството. Тръмп бил крайно недоволен от техните действия, особено през последния месец. Според един от източниците на “Вашингтон пост” имало сериозен разнобой между Тръмп и държавния секретар Тилърсън по числеността на американския военен контингент в Афганистан, както и по блокирането на отношенията с Катар и Куба. Рекс Тилърсън готов да подаде оставка? Наред с това Тръмп често “кипял от негодувание” заради нелоялността на директора на Националния икономически съвет Гари Кон, който наскоро открито разкритикува позицията на президента относно расистките сблъсъци в Шарлотсвил, щата Вирджиния. Критиците на Тръмп го обвиниха в липса на адекватна реакция и заподозряха държавния глава, че взема страната на националистите. Тръмп ядоса света след Шарлотсвил: И едните, и другите бяха много агресивни Някои политици дори обявиха, че Тръмп носи вината за радикализирането на обществото – заигравал се с националистите точно така, както и по време на предизборната битка през миналата година. Според изданието президентът продължавал да се съветва с независими консултанти и дори с бивши съратници. Сред тях бил и бившият главен стратег на Белия дом Стивън Бенън, уволнен наскоро от поста. Според друг източник след назначаването на Джон Кели Тръмп започнал да се чувства изолиран заради въведените от Кели нови правила. Що се отнася до държавния секретар Тилърсън, медиите многократно са вещаели оставката му. Това в края на юни т. г. съобщи дори Си Ен Ен. По данни на телевизията Тилърсън и преди е имал разногласия с Тръмп, но напоследък отношенията му с президента рязко са се обострили. По повод появилите се съобщения, че Тилърсън бил готов да се оттегли като външен министър, говорител на Държавния департамент ги е опровергал. Самият държавен секретар Рекс Тилърсън също е обявил, че няма намерение да се оттегли от поста, посочва “Вашингтон пост”. Тръмп ядоса света след Шарлотсвил: И едните, и другите бяха много агресивни", "date": "2017.09.01", "title": "Преброени ли са дните на Рекс Тилърсън?"}
{"url": "http://clubz.bg/57835-ministyr_london_ne_trqbva_da_pozvolqva_da_byde_iznudvan_ot_es", "text": "Великобритания не трябва да позволява да бъде изнудвана от Европейския съюз за финансовата страна на \"Брекзит\", заяви британският министър на международната търговия. Преговори за споразумение трябва да започнат възможно най-скоро, защото това е важно за бизнеса, припомни Лиъм Фокс. Фокс придружава премиера Тереза Мей на визита в Япония, при която са проведени разговори за търговските отношения на Великобритания с Токио след март 2019 г. На журналистически въпрос дали е време Обединеното кралство да посочи сумата, която трябва да внесе в европейския бюджет при излизането си от Евросъюза, Фокс отговори: Вчера главният преговарящ от страна на ЕС Мишел Барние заяви, че при завършилия трети кръг от преговори не е постигнат значителен напредък, който да позволи в близко бъдеще да започнат преговори за отношенията на Обединеното кралство с Евросъюза след март 2019 г. Барние: Няма решителен напредък в преговорите за \"Брекзит\" Лиъм Фокс заяви също, че всички страни биха спечелили от \"Брекзит\", ако крайният резултат е свободна търговия без митнически бариери. Той добави, че е грешка ЕС да смята, че забавяне на разговорите за търговските отношения след \"Брекзит\" няма да им се отрази пагубно. Пред Sky News Фокс коментира, че преговорите за \"зациклили\" на трите основни въпроса - положението на европейските граждани във Великобритания и на британците в ЕС, границата с Ирландия и цената на развода. Тереза Мей: Лондон ще копира търговските споразумения на ЕС с трети страни след \"Брекзит\" След разговори с японския си колега Шиндзо Абе, Тереза Мей се е споразумяла с него двете страни да сключат търговско споразумение възможно най-скоро след \"Брекзит\", съобщава \"Гардиън\".  Сделката първоначално ще копира условията на споразумението за икономическо партньорство, което ЕС и Япония ще подпишат скоро. В сряда Мей заяви, че се надява да сключи подобни сделки със страните, с които Съюзът има договорени отношения, а условията ще могат да бъдат променяни при взаимно съгласие от двете страни. Възможността за сключване на собствени търговски споразумения с трети страни е едно от ключовите предимства от \"Брекзит\", изтъквани от британското правителство. В една от своите позиции, публикувани в последните седмици, британското правителство предложи временен митнически съюз с ЕС след март 2019 г., който да запази условията за търговия, съществуващи в рамките на общността. През този период обаче Великобритания иска да има възможност да договори отношенията си с трети страни. Тереза Мей: Лондон ще копира търговските споразумения на ЕС с трети страни след \"Брекзит\"", "date": "2017.09.01", "title": "Министър: Лондон не трябва да позволява да бъде изнудван от ЕС"}
{"url": "http://clubz.bg/57831-nov_istoricheski_transfer_psj_shte_plati_180_mln_evro_za_tijnejdjyr", "text": "Докато вървяха световните квалификации снощи и последните часове на трансферния прозорец, \"Пари Сен Жермен\" осъществи още една мащабна историческа сделка. Франция разби Холандия, минахме пред “лалетата” Френският клуб, който по-рано през лятото си осигури Неймар от \"Барселона\" срещу рекордните 222 млн. евро, взе и Килиан Мбапе от \"Монако\". 18-годишният талант премина в ПСЖ като преотстъпен за един сезон. В договора обаче има клауза, която гласи, че догодина парижани трябва да закупят нападателя срещу 180 милиона евро. Което означава, че това е трансфер № 2 във футбола. След този на Неймар. И двата са в актива на клуба на катарския милиардер Насър ал Хелайфи. Причината да не се плати сумата сега не е от спестовност, а заради правилото за финансов феърплей на УЕФА. А докато се уреждаха последните детайли по споразумението, Мбапе носеше екипа на Франция срещу Холандия и дори се разписа за 4:0. Снощи трансферният прозорец бе затворен, поне в повечето европейски страни. В Испания обаче е отворен още един ден, поради което е рано да се тегли чертата и да се правят сметки. Със сигурност е ясно, че ще има рекорди и като общи стойности. Сега погледите са вперени в \"Барселона\" - каталунците вярват, че до утре в полунощ ще се подсилят с още 1-2 звезди.", "date": "2017.09.01", "title": "Нов исторически трансфер - ПСЖ ще плати 180 млн. евро за тийнейджър"}
{"url": "http://clubz.bg/57848-valeri_simeonov_sezira_prokuraturata_za_privatizaciqta_na_bmf", "text": "Вицепремиерът Валери Симеонов ще внесе документи в прокуратурата за оспорване на приватизационния договор за Български морски флот (БМФ). Това съобщи днес във Варна самият той, коментирайки противоречията със собственика на Параходството и шеф на една от най-големите работодателски организации - КРИБ, Кирил Домусчиев, които датират от началото на юли. Самият Домусчиев се похвали, че е модернизирал БМФ и го е спасил от фалит в тежката финансова криза, когато стотици подобни фирми по света са фалирали. Валери Симеонов vs Кирил Домусчиев, иска да му вземе морския флот До дни предстои да бъде комплектована документацията за оспорването на приватизационния договор, сключен през 2008 г. Вицепремиерът за пръв път публично изказа съмненията си за сделката преди два месеца. Тогава в телевизионно интервю той обяви, че условията за приватизацията не се изпълняват - повечето кораби са нарязани за скрап, а вместо 2360 служители сега в компанията работели само 124. Собственик на параходството е компания на братята Кирил и Георги Домусчиеви. Кирил Домусчиев обясни намалението на броя на корабите и на персонала с икономическата криза и опонира на вицепремиера, че за разлика от други флотове като тези в Румъния и Украйна, които са фалирали, БМФ е бил спасен. Днес Симеонов припомни, че лично е настоял правителството да намери 2.6 млн. лв., за да оспори решението на арбитража. Икономическият министър Емил Караниколов обаче не намира основание за прекратяване на договора.  Емил Караниколов: Няма основание за прекратяване на договора за БМФ В момента документите са във Върховния касационен съд (ВКС), таксата е платена и се чака произнасянето по обжалването. Емил Караниколов: Няма основание за прекратяване на договора за БМФ", "date": "2017.09.01", "title": "Валери Симеонов сезира прокуратурата за приватизацията на БМФ"}
{"url": "http://clubz.bg/57845-nad_2_miliona_na_hadj_snimki", "text": "Над 2 милиона мюсюлмани се включиха в тазгодишното поклонение в най-светите места за исляма. Пътуването до Мека в Саудитска Арабия, известно още като хадж, е един от петте стълба на исляма и всеки мюсюлманин трябва да го изпълни поне веднъж в живота си. Петдневното поклонение включва серия от ритуали, които трябва да пречистят душите и да създадат чувство за общност между мюсюлманите по целия свят. Облечени с характерни бели дрехи, богомолци са откарани с автобуси до квартал Мина в Мека, където в четвъртък сутрин изкачиха свещения връх Арафат, на който се предполага, че пророк Мохамед е произнесъл последната си проповед. Освен това поклонниците трябва да обиколят седем пъти храма Кааба, около който е построена Свещената джамия в Мека - най-голямата в света. По време на молитвите си всички мюсюлмани трябва да са обърнати към Кааба. Тази година в хаджа ще се включат богомолци от Иран, след като в продължение на две години арабската република забраняваше на свои граждани да посещават кралството заради политически конфликти. Също така участие ще вземат и мюсюлмани от Катар, въпреки че страната е обект на строги санкции от Рияд и три други страни от района на Персийския залив заради обвинения в подкрепа на тероризма. Заради големия приток на хора саудитските власти са мобилизирали над 100 000 души охрана, така че да се избегне трагедията от 2015 г., когато близо 2300 души бяха стъпкани по време на обиколката на Кааба. Хаджът се провежда от 30 август до 4 септември.  ", "date": "2017.09.01", "title": "Над 2 милиона на хадж (СНИМКИ)"}
{"url": "http://clubz.bg/57838-zyuddojche_ruskite_raketi_trevojat_nato", "text": "Руската ракетна програма предизвиква тревога в НАТО. Пактът е изработил секретен документ, съдържащ 39 опции за противопоставяне и го е предоставил под гриф “Строго секретно” на държавите членки на алианса. Това става ясно от публикация в мюнхенския всекидневник “Зюддойче цайтунг”.  В журналистическото разследване са участвали и журналисти от тв каналите Ен Де Ер и Ве Де Ер. Поводът за тревогата на НАТО е, че Русия погазва споразумението със САЩ отпреди 30 години за забрана на производството и унищожаване на наличните ядрени ракети със среден обсег на действие, макар Москва да отрича. На свой ред Кремъл обвинява Вашингтон в неспазване на споразумението. В секретния документ на НАТО се посочвало, че една от възможностите за ответна реакция е разширяване на ядреното възпиране. Препоръчвало се също да се инсталира по-голям брой системи за ранно предупреждение, засилване на отбраната по линия на подводниците и по-често използване в Европа на бомбардировачите от тип В-2 и В-52. Друга препоръка била да се повиши готовността на онези летища в Европа, от които могат да се изстрелват ядрени бомби. Същевременно авторите на документа все още мислели как Русия да бъде привлечена на масата на преговорите. На запитване на “Зюддойче цайтунг” снощи говорител на НАТО нито е потвърдил наличието на доклада, нито е посочил кои биха могли да са авторите. Говорителят все пак е потвърдил, че в средите на НАТО се водят разговори по спазването на международния договор за унищожаване на ядрените ракети със среден обсег на действие и за евентуални последствия за пакта в областта на политиката за сигурност. Да припомним, че точно САЩ от години обвиняват Русия, че не спазва ядреното споразумение от 1987 г. Все още не е ясно дали и останалите 28 членки на НАТО споделят мнението на Вашингтон. На въпрос по темата от страна на разследващите германски журналисти говорителят на пакта ги е посъветвал да се обърнат към съответните столици.", "date": "2017.09.01", "title": "\"Зюддойче\": Руските ракети тревожат НАТО"}
{"url": "http://clubz.bg/57846-6_godishno_dete_ubi_chovek_s_pistoleta_na_obshtinar_ot_septemvri", "text": "Дете на шест години е простреляло смъртоносно мъж в село Виноградец, съобщава \"Фокус\". Инцидентът е станал снощи в заведение, като загиналият е негов собственик. Жертвата е 47-годишният чичо на детето Атанас Тонкев, собственик на ресторант „Градина”. Голяма компания празнувала рождения ден на момчето.  Инцидентът с фатален край станал около 22 часа в четвъртък вечерта, а за 24 часа в полицейския арест на РУ на МВР-Септември е задържан 44-годишният собственик на оръжието Лазар Николов Влайков. Влайков е председател на общинския съвет в септември, от ГЕРБ. Избран е за втори мандат като общинар. Малко преди полунощ, след употреба на алкохол, единият от присъстващите извадил законно притежавания си боен писолет. Започнала размяна на оръжието, което най-накрая попаднало и в ръцете на детето. То произвело неволен изстрел, който засегнал смъртоносно собственика на заведението. Тялото на мъжа е откарано веднага за аутопсия. За случая е уведомена и Окръжната прокуратура в Пазарджик. Влайков е задържан за срок от 24 часа, а пистолетът е иззет. Психолог и инспектор от Детска педагогическа стая провеждат разговори с детето. През януари 2012 г. Лазар Влайков е бил изключен от структурата на ГЕРБ, след като намушкал с нож 40-годишен мъж от Пазарджик. Проблемът възникнал, защото никой от двамата водачи не превключил на къси светлини. При скандала общинският съветник нанесъл множество порезни рани в областта на гърдите и гърба на 40-годишния Тодор. Мъжът бил опериран и спасен. Тогава Влайков е изключен от структурите на ГЕРБ, но близо година след това той отново кандидатствал за членство и бил приет, защото към момента срещу него не е имало влязла в сила осъдителна присъда.  По-рано през 2008 г. името на Лазар Влайков е замесено в друг скандал - за побой на свой съселянин.", "date": "2017.09.01", "title": "6-годишно дете уби човек с пистолета на общинар от Септември"}
