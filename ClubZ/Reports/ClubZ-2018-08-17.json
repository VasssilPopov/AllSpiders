{"url": "http://clubz.bg/72031-djokovich_detronira_grigor_dimitrov_v_sinsinati", "text": "Григор Димитров отпадна на турнира от \"Мастърс 1000\" в Синнисати, САЩ - той не успя да защити титлата и точките си (1000) от миналата година и в понеделник ще отстъпи най-малко две позиции в световната ранглиста - точно преди US Open. Сега е пети (напрактика седми, а при още една победа на Джокович ще е осми). Гришо загуби доиграването срещу Новак Джокович - 6:2, 3:6, 4:6. Миналата нощ (наше време) двубоят бе прекъснат и отложен за днес при 2:1 в третия сет за сърбина. Григор и Джокович доиграват мача в петък, сърбинът води При завръщането на двамата на корта Ноле беше непоклатим и не даде много шансове на своя съперник. Димитров получи само една точка за пробив - при 3:4, но не успя да направи брейк. Още тази вечер бившият №1 в света излиза срещу Милош Раонич на четвъртфинал. За първата ни ракета предстои Откритото първенство на САЩ - от 27 август. Аут от турнира в щата Охайо е и финалистът от 2017 г. Ник Кириос (Австралия). Той бе сразен от Хуан Мартин дел Потро (Аржентина) - 6:7(4), 7:6(6), 6:2 в атрактивен сблъсък. На четвъртфинала Делпо ще играе с Давид Гофен (Белгия).", "date": "2018.08.17", "title": "Джокович детронира Григор Димитров в Синсинати"}
{"url": "http://clubz.bg/72024-toplofikaciq_gotova_s_izravnitelnite_smetki_vryshta_ni_pari_po_bankov_pyt", "text": "Изравнителните сметки за парно и топла вода за последния сезон са вече достъпни, съобщи от \"Топлофикация София\" ЕАД. Можете да ги видите на интернет страницата на дружеството, в касите и в информационните системи за безкасово плащане от днес. Всеки абонат, който има сума за получаване, може да направи това по банков път или на каса на \"Топлофикация\". За да ги получите по банков път, трябва да попълните заявление на www.toplo.bg. Те могат и да се оставят за покриване на следващи сметки, подсещат от дружеството. Важно е да нямате просрочени неплатени сметки, подчертават те. Смешки от „Топлофикация“: Ще влезна с КЪРПА. Кротко ще приседна... Сумите за доплащане, заедно с месечните сметки за топла вода, могат да бъдат внесени във всеки център за обслужване на клиентите или по безкасов път, онлайн чрез ePay, чрез банкомати, електронно банкиране или открита разплащателна сметка. Клиентите, които все още не са осигурили достъп на топлинните счетоводители до дома си, имат възможност да го направят до 1 октомври, като трябва да резервират допълнителна дата за отчет и проверка на уредите. След 1 октомври обаче няма да има възможност за преизчисление, дори да не са ползвали топлинна енергия.", "date": "2018.08.17", "title": "\"Топлофикация\" готова с изравнителните сметки, връща ни пари по банков път"}
{"url": "http://clubz.bg/72028-olimpik_dylji_nad_9_mln_lv_na_bylgari_sybira_se_protest_pred_parlamenta", "text": "Над 9 милиона лева дължи на българските си клиенти фалиралата кипърска застрахователна компания \"Олимпик\".  Това стана ясно от брифинг на заместник-председателят на Комисията по финансов надзор и ръководещ управление \"Застрахователен надзор\" Ралица Агайн. В същото време вече се организира масов протест на ощетени собственици на автомобили, сключили \"Гражданска отговорност\" с \"Олимпик\". По план той трябва да се проведе тази вечер пред парламента. Дълговете на \"Олимпик\" са за близо 9,4 млн. лв. Средната загуба на клиент от фалита е между 3 и 78 лв. към края на януари 2019 г. Не е ясно обаче дали активите на компанията, които при производство по несъстоятелност ще бъдат осребрени, са достатъчни да покрият сумата.  Измамата \"Олимпик\" и скритите собственици До края на октомври изтичат общо 111 261 полици, 57 000 - до януари, а след това 28 911. Голяма част от измамените общо около 200 000 души вече са сключили нови застраховки, стана ясно още днес. КФН \"проспала\" срива на кипърския застраховател \"Олимпик\" Ако има направени застраховки от фалиралата кипърска компания \"Олимпик\" след 10 май, става въпрос за измама, каза още Агайн. Тя поясни, че на 10 май 2018 г. КФН е била информирана от кипърския регулатор за това, че отнема лиценза на застрахователя \"Олимпик\", който извършва дейност у нас чрез клон в България. Агайн обясни, че веднага след получаване на тази информация комисията е предприела всички действия и е забранила продажбата на тези застраховки. По думите ѝ КФН ще направи проверка на тези измами и ще сигнализира полицията.  Агайн обаче призна, че няма много механизми за действие преди да бъде прието европейското законодателство в този сектор. До края на септември се очаква кипърски съд да реши дали да открие производство по несъстоятелност на \"Олимпик\". Ако това стане застрахованите в компанията ще имат 35 дни да предявят претенциите си и да бъдат вписани като кредитори. КФН \"проспала\" срива на кипърския застраховател \"Олимпик\"", "date": "2018.08.17", "title": "\"Олимпик\" дължи над 9 млн. лв. на българи, събира се протест пред парламента "}
{"url": "http://clubz.bg/72020-v_germaniq_vyglishtata_mestqt_selata", "text": "От четири поколения животът на семейство Порц се върти около тиха фермерска къща с червени тухли и плодородните поля край нея, готови за прибиране на ранна реколта след горещото лято тази година.  Скоро семейството ще извади последния картоф и ще прибере последния клас жито от богатата почва на Имерат.  Земеделският им начин на живот ще бъде заменен от голяма въглищна мина. Това се казва в статия на \"Ройтерс\", цитирана от БТА. Матриархът на семейство Порц си придава храброст, докато простира в отрупания с цветя двор, заобиколена от разпръснати по земята играчки. Напевните гласове, разпилените играчки - всичко това ще изчезне, когато булдозери съборят къщата и тя бъде заменена от голяма въгледобивна мина.  Имерат, навремето малко селце с 1200 жители недалеч от западната граница на Германия, приютило едновременно ферми и предприятия, сега е занемяло. Семейство Порц е сред последните, които все още са тук. Те живеят сред купища отломки, след като съседите им били преместени на 12 километра западно, в Нови Имерат. Под селото и околните земи в германската провинция Северен Рейн-Вестфалия отдавна са открити залежи от близо 1,3 милиарда тона лигнитни въглища Малцина сред местните жители възприели заплахата сериозно и животът продължил, докато разработването на мината не станало реалност и селата били планирани за разрушаване. Имерат е сред последните, които стоят на пътя на разширяването на откритата мина \"Гарцвайлер\". Тя се управлява от германския енергиен гигант RWE, произвеждащ една трета от общата енергия в Германия.  Когато \"Гарцвайлер\" бъде завършена, ще са изчезнали 20 села.  Според плановете близо 5000 души ще бъдат принудени да се преместят, компенсирани с нова къща или с пари кеш. Според RWE почти половината от местните просто са взели парите.  Според сайта на компанията, след като бъде завършена, мината ще покрива оперативна площ от около 32 квадратни километра. Размерът на одобреното миннодобивно поле обхваща 114 квадратни километра.  Планът за разширяване не е бил неочакван за местните жители. През 60-те години на миналия век околни села за първи път освобождават място за добива на въглища въпреки шумните обществени протести. Според протестиращи прегазването на местните общности заради търговските интереси продължава в национален мащаб. Германската Агенция за защита на околната среда посочва, че федералният закон за миннодобива дава приоритет на добива на суровини пред интересите на общото благо.  От 1945 година стотици села са отстъпили пред нарастващата нужда от енергия, предвид че 40 % от германската енергия идва от въглища.  RWE, най-големият в Европа емитент на въглероден диоксид, признава, че лигнитните въглища са евтини за производство, но вредни за околната среда.  Това, което е останало от Имерат (и други близки села), са зловещи празни улици и изоставени къщи. Шумът на булдозерите, тътнещи из призрачните селища, е вездесъщ.  Църквата на Имерат, която местните жители наричаха с любов \"Катедралата\" и преди 130 години са събрали пари за построяването й, бе разрушена през януари. В Нови Имерат семпла модерна църква замества импозантната, извисяваща се катедрала. Семейство Порц трябва да напусне дома си през септември.  Жената твърди също така, че е оптимистична за новия си дом. Старата, обгърната от бръшлян фермерска къща ще бъде погълната от мината и семейството ще се премести в три модерни жилища, на 12 километра от стария им дом. Съпругът на Кристиане Порц, който е израснал в семейната ферма и е гледал как там растат още две поколения, не приема промяната лесно.  Наред с човешката цена за сплотени семейства като неговото, се очакват и щети за околната среда.  Заедно с местни жители \"Грийнпийс\" и други групи протестираха срещу насилственото преместване и заявяват плановете си да засилят демонстрациите.  Този месец се планират още протести срещу това, което активистката на Klimacamp Мая Роте нарича \"явен пример как правилата на капитализма ограничават демокрацията\". На около 6 километра от Имерат е разположен Берверат - малко фермерско селце, сгушено между зелени поля и ябълкови дървета. То трябва да бъде разрушено през 2023 година и местният агроном Елионоре Крайнс се бори яростно за оцеляването на фермата си.  Разходите са големи - до 250 евро на час, а семейството все още не е продало земята си. След продажбата RWE финансира преместването.  Децата и родителите на Крайнс живеят във фермата, където тя се грижи за възрастната си майка. Правилата означават, че животните й няма да могат да бъдат част от новия й живот.  \n\t\"Вярно е\", признава Щефен от RWE. Добивът на въглища на територията на селото трябва да започне към 2028 година и ще продължи до около 2045 година. След края му районът ще бъде наводнен с води от река Рейн и превърнат в езеро.  Обратно в Имерат. Малка къща все още се издига на входа на селото. На табела над вратата пише \"Haimat\" (приблизително превеждано като \"дом\", \"родина\"). Това е една много германска концепция, която носи усещане за принадлежност и корени. Празна и безжизнена, къщата сега стои със спуснати кепенци и обрасла алея в очакване на булдозерите.", "date": "2018.08.17", "title": "В Германия въглищата местят селата"}
{"url": "http://clubz.bg/72029-spacex_moje_da_finansira_izkupuvaneto_na_tesla", "text": "Компанията за космически кораби на Илон Мъск Спейс Екс (SpaceX) може да подпомогне частично финансирането на изкупуването и делистването на производителя на електромобили Тесла (Tesla), информира Ройтерс, като се позова на \"Ню Йорк таймс\". Мъск изненада Уолстрийт миналата седмица, като обяви в Туитър, че обмисля делистването на компанията за електромобили при цена 420 долара за акция, като допълни, че финансирането е осигурено. След това той уточни, че търси средства. В понеделник Мъск отбеляза, че мениджър на саудитски суверенен фонд е изразил подкрепа няколко пъти за делистването на компанията, включително преди две седмици, но също така посочи, че продължават преговорите с фонда и други инвеститори.  Мъск шокира с идея да свали \"Тесла\" от борсата на цена $420 за акция \"Ню Йорк таймс\" информира, че друга възможност, която се обмисля, е Спейс Екс да помогне финансово за изкупуването на Тесла и да поеме дела на собственик в производителя на електромобили, посочват хора, запознати с въпроса. Мъск е главен изпълнителен директор и притежател на контролния пакет акции на Спейс Екс. В обширно и емоционално интервю за \"Ню Йорк таймс\", публикувано късно снощи, Мъск, който е главен изпълнителен директор на Тесла, описва трудностите през изминалата година за него, тъй като компанията се опитва да преодолее спънки в производството на седана Модел 3 (Model 3). Тесла, която е на загуба, се опитва да постигне производствените си цели, но съобщението на Мъск предизвика нови проблеми, включително проверка на регулаторни органи и дела. Tesla строи \"мега завод\" в Европа \"Ню Йорк таймс\" информира, че се търси втори изпълнителен директор, който да поеме част от товара върху Мъск, информират хора, запознати с въпроса. В интервюто Мъск казва, че не планира да се отказва от двойната си роля на председател на съвета на директорите и на главен изпълнителен директор.  Tesla строи \"мега завод\" в Европа", "date": "2018.08.17", "title": "SpaceX може да финансира изкупуването на Tesla"}
{"url": "http://clubz.bg/72018-ot_chetvyrtiq_opit_trygna_deloto_chenalova_obvinenieto_pokrilo_minimalnite_standarti", "text": "След 2 години неуспешни опити, днес Специализираният наказателен съд най-после даде ход на делото срещу съдийката Румяна Ченалова. Съдията по делото Николай Димитров отказа ново връщане на обвинителния акт, въпреки че не е \"напълно изряден\" - все пак покрил \"минималните стандарти\". Досега обвинителният акт бе връщан 3 пъти.  Съдът оТпраска Румяна Ченалова Обвиненията са за престъпление по служба и документно престъпление. Докато Ченалова е гледала дело по искова молба на \"ОЕТ - Обединени Енергийни търговци\" ЕООД срещу НЕК, тя е нарушила Закона за съдебната власт и Гражданско-процесуалния кодекс с цел да облагодетелства частната фирма с 14 отделни деяния, твърди обвинението. Ченалова игнорирала нередности в исковата им молба, въпреки че по нея не били платени държавни такси за над 434 000 лв. НЕК пък пострадали от наложените запори. Документното престъпление пък е заради поправен протокол по същото дело. Прокурорско обвинение срещу Румяна Ченалова 4.0 Прокуратурата за пръв път внесе обвинение срещу Ченалова в СГС през 2016 г. Съдия Вера Чочкова обаче прекрати делото с довода, че колежката й е действала в обхвата на функционалния си имунитет. Софийският апелативен съд обаче отмени определението и върна делото. Следващата съдийка - Мирослава Тодорова от СГС - си направи отвод, също твърдейки, че няма престъпление. След това съдия Даниела Талева върна обвинителния акт заради съществени нарушения, с което се съгласи и САС. След промени в НПК прокуратурата прати делото в спецсъда, но то бе върнато и от там. Преди месец държавното обвинение внесе последен вариант. Прокурорско обвинение срещу Румяна Ченалова 4.0", "date": "2018.08.17", "title": "От четвъртия опит тръгна делото \"Ченалова\" - обвинението покрило \"минималните стандарти\""}
{"url": "http://clubz.bg/72009-zashto_detskiqt_hor_na_bnr_shte_pee_na_ulicata", "text": "Пореден скандал назрява в Българското национално радио, след като в края на миналия месец е прекратен договорът диригентката - Венеция Караманова. Децата от състава, който тази година започва 59-ия си концертен сезон, ще пеят в знак на протест пред сградата на БНР на 20 август, понеделник. 72-ма родители и хористите са подписали открито писмо, в което искат маестра Караманова да бъде възстановена на работа за още две години, докато предаде на новата диригентка \"традициите на тази школа\".  Според родителите децата са \"оставени от генералния директор Александър Велев без диригент\" и затова започват протестни концерти. Назначената преди 6 месеца нова диригентка Теодора Димитрова според тях не е готова да работи с децата сама. На 20 юли ръководството на БНР \"внезапно\" прекратило договора на маестра Караманова, разказват родителите. Тя е пенсионер от 7 години и е на граждански дговор към радиото.  Родителите писали на генералния директор на БНР с молба да продължи договора на Караманова още два сезона. Той ги поканил на среща на 30 юли. На срещата станало ясно, че БНР няма финансов проблем да плаща договора на Караманова. Провела се втора среща на 3 август, в която Велев поел ангажимент да възстанови договора на диригентката за още два сезона. По техни думи в \"последния момент\", дни преди да започне творческата подготовка за сезона, Караманова е получила оферта \"с унизителни клаузи, не само за диригент от нейния ранг, но и за всяко човешко същество\".  Според родителите още по-грозно е било предвиденото месечно възнагражданеие за Караманова - 156 лв. Те подчертават, че сега предстои важна част от подготовката на децата за сезона - ежегодният лагер в Кранево, на който се учи новия репертоар. Без него планираното за ноември турне в Унгария, Австрия и Чехия щяло да пропадне. Родителите заплашват да оттеглят децата си от хора, ако Караманова не получи по-добър договор за следващите 2 сезона. Според генералният директор Александър Велев, когото Клуб Z потърси за коментар, родителите и малките хористи са подведени от Караманова. И отбеляза, че децата имат право да протестират, но на тази възраст родителите им отговарят за тях и едва ли на тях им е хрумнало сами да пеят пред радиото. Велев поясни някои от твърденията на родителите. Договорът на Караманова е изтичал, така че е нямало нищо \"внезапно\" в прекратяването му. Преди това с нея е разговаряно от дирекция \"Музикална къща\". Предложен й е нов договор - да работи с децата още, да дирижира 5 концерта, дори титлата \"почетен диригент\". Тя отказала всичко. На въпроса защо заплащането е 156 лв месечно, той обясни: Родителите явно са извели тази сума, като са разделили хонорарите, които Караманова ще получи, на 12. Но, отбелязва Велев, тя няма да работи през цялото време. Велев обясни още, че има и проблем с отговорността, като даде пример с предстоящата лятна подготовка в Кранево. И даде пример - ако дете пострада, той ще е отговорен, тъй като лице на граждански договор с БНР няма същия тип задължения и отговорности.  Велев подчерта още, че новата диригентка Теодора Димитрова е \"прекрасен професионалист\", одобрена е лично от Караманова, години наред е работила със създателя на хора Христо Недялков. Тук родителите са съгласни с него, те също отбелязват високия професионализъм на Димитрова, но твърдят, че е работила с децата едва 3-4 месеца. Всъщност преди да спечели конкурса за диригент, новата диригентка е работила с малките хористи, просто не постоянно и не в това си качество, така че тезата, че децата не я познават, е грешна, обясни той. И в крайна сметка обясни и причините да се цели смяна на ръководството на хора - той не е управляван добре. Даде и пример: И подчерта, че БНР покрива всички разходи на децата и затова е редно и да управлява правилно хора. Накрая отбеляза: Детският радиохор на националното радио е с десетилетия история, стотици участия в България и чужбина, носител на множество награди, медали и дипломи от национални и международни конкурси. Създаден е през 1960 г. от маестро Христо Недялков, който обучава и ръководи младите хористи до смъртта си през 2013 г. Венеция Караманова е негов втори диригент в продължение на 35 години и поема хора след това. Участието в хора е доброволно, не се заплаща, но и децата не получават възнаграждения за концертите, които правят. Тази година Детският хор откри европредседателството с българския и европейския химн в Народния театър на 11 януари и го закри със Симфонията на хилядата на Густав Малер в НДК на 27 юни. Те изпяха и заедно с малката Крисия, Хасан и Ибрахим през 2015 г. ", "date": "2018.08.17", "title": "Защо детският хор на БНР ще пее на улицата"}
{"url": "http://clubz.bg/72026-svatben_podaryk_ot_putin_za_avstrijskiq_pyrvi_diplomat_kazaci", "text": "Министърката на външните работи на Австрия Карин Кнайсъл и гостите на нейното сватбено тържество утре ще слушат традиционна руска музика благодарение на Владимир Путин, предаде ДПА. Според дипломатически източници като сватбен подарък руският президент ще доведе 10-членен казашки ансамбъл, който ще изпее пред младоженците сватбена песен.  Путин е поканен на сватбата заедно с още стотина гости, сред които са австрийският канцлер консерватор Себастиан Курц и крайнодесният вицеканцлер Хайнц-Кристиан Щрахе.  Австрийската партия на свободата на Щрахе е в близки отношения с руската пропрезидентска партия \"Единна Русия\", отбелязва ДПА.  Изненадващата поява на Путин на сватбата на Кнайсъл и бъдещия й съпруг Волфганг Майлингер възмути опозиционните партии в Австрия, които споменаха руската намеса в украинския конфликт.  След сватбената церемония в градче на австрийско-словенската граница руският президент ще замине за Германия, където утре вечерта ще се срещне с канцлера Ангела Меркел. Путин отива на сватбата на първата дипломатка на Австрия В сряда говорителят на Кремъл Дмитрий Песков потвърди, че Путин ще бъде гост на сватбата на Кнайсъл. Руският президент ще направи подарък на младоженците, каза Песков, но не уточни какъв, припомня ТАСС.  Без съмнение Владимир Путин ще използва повода, за да се срещне с първите хора на Австрия. На сватбата ще бъде канцлерът Себастиян Курц, както и лидерът на Партията на свободата Хайнц-Кристиан Щрахе, който е и вицеканцлер. Известно е, че от 1 юли т.г. Австрия наследи председателството на Евросъюза от България. \"Отдавна се знае, че Путин е политически съюзник на крайната десница в Австрия. Сега руският президент ще има възможност за интимни срещи като близък приятел. Със сигурност той ще има частни разговори с членове на крайната десница\", коментира наскоро пред \"Монд\" Никола Тензер, спец по политически науки. Най-вероятно Путин ще се опита да спечели привърженици за вдигане на санкциите срещу Русия, както и да обмени мисли за изграждането на газопровода \"Северен поток 2\" с цел да търси подкрепа, пише вестникът.", "date": "2018.08.17", "title": "Сватбен подарък от Путин за австрийския първи дипломат: казаци"}
{"url": "http://clubz.bg/72012-tq_prevryshtashe_vsqka_pesen_v_himn", "text": "Световната музикална общност си спомня емоционално за Арета Франклин. Кралицата на соул музиката почина на 16 август на 76 години, след напреднал стадий на рак на панкреаса. Новината потопи световната музикална гилдия в скръб, звезди като Пол Маккартни, Лейди Гага, Адел, Бритни Спиърс, Глория Естефан, Марая Кери… споделиха в социалните мрежи мъката си от загубата, както и щастието си да си партнират някога на една сцена с нея. В дълъг пост в Инстаграм Елтън Джон нарече смъртта ѝ \"удар за всеки, който обича истинската музика: музика от сърцето, душата и църквата. Гласът ѝ беше уникален, свиренето ѝ на пиано - ненадминато. Тя беше един от любимите ми пианисти\". Именно на събитие, организирано от него в катедралата \"Св. Йоан Богослов\" в Ню Йорк, Арета пя за последно на 7 ноември 2017-а. Пол Маккартни я нарече \"Кралицата на нашите души\": Марая Кери неколкократно е излизала на сцената заедно с Франклин. В поредица от публикации в Туитър, тя я описва като \"мое вдъхновение, мой ментор и мой приятел\". Певицата е оставила ярка следа не само у музикантите от своето поколение. Творчеството ѝ е високо оценявано и от творци в други жанрове. Кънтри музикантът Уили Нелсън сподели, че певицата от Детройт е \"най-големият подарък и гласът на едно поколение. Тя можеше да превърне всяка песен в химн\". Адел не може да си спомни \"ден в живота си, в който гласът и музиката на Арета Франклин да не изпълват сърцето ми с толкова много радост и тъга. Каква жена!\". Сбогом, Арета! Respect! В трогателно писмо до \"Гардиън\" Глория Естефан изрази своите съболезнования: Джъстин Тимбърлейк сподели кадър как пее с Кралицата на соула, наричайки я \"най-великата на всички времена\". Арета Франклин гасне на смъртен одър (НАЙ-ВЕЛИКИТЕ Й ХИТОВЕ НА ВИДЕО) Почит отдадоха още Кристина Агилера, Миси Елиът, Сhance the Rapper и още хиляди музиканти. Керъл Кинг, композиторала една от най-разпознаваемите песни на Арета \"(You Make Me Feel Like) A Natural Woman\", сподели видео на песента и думите: Дори от НАСА изразиха своите съболезнованията, припомняйки, че астеродиът 249516, кръстен \"Арета\" ще продължи да обикаля около Марс, припомняйки за Кралицата на соул музиката и в космоса. Арета Франклин гасне на смъртен одър (НАЙ-ВЕЛИКИТЕ Й ХИТОВЕ НА ВИДЕО)", "date": "2018.08.17", "title": "Тя превръщаше всяка песен в химн"}
{"url": "http://clubz.bg/72014-v_denq_na_tragediqta_v_genua_salvini_na_banket", "text": "Къде прекара вътрешният министър на Италия и лидер на управляващата \"Лига\" Матео Салвини вечерта след трагедията в Генуа? На  , разкриват снимки в социалните мрежи, събрани от италианския вестник   . На 14 август сутринта 200-метров участък от виадукта \"Моранди\" край Генуа се срина, като уби близо 40 души и рани десетки. Веднага беше започнато разследване. Причините не са ясни, но версиите, по които се работи са лоша поддръжка и/или конструктивен проблем, съчетани с увеличен трафик и проливни дъждове и силни ветрове. Правителството поиска отмяна на концесията на магистралата и оставката на ръководството на компанията оператор \"Аутостраде пер л'Италия\" (Autostrade per l'Italia), подразделение на \"Атлантия груп\" (Atlantia group), в която най-голям акционер е семейство Бенетон. Салвини: Политиката на ЕС е виновна за рухването на моста в Генуа Вътрешният министър изрази съболезнования в деня на трагедията..., а вечерта беше сниман в компанията на около 260 души на банкет, организиран от местните структури на \"Лига\" в градчето Фурчи Сикуло, провинция Месина, където позира с торти, изискани ястия и вино, пише \"Република\". Хиляди потребители на социалните мрежи се възмутиха от присъствието на държавни служители на банкета часове след срутването на моста в Генуа. Празненството беше определено като \"проява на лош вкус\". Италия обяви 12-месечно извънредно положение след трагедията в Генуа Салвини обяви, че срещу него се провежда атака от страна на   - политическите му противници. В деня след трагедията Салвини обяви, че причината за рухването на виадукта в Генуа е финансовата политика на Европейския съюз. Брюксел отговори, че всъщност Италия получава около 2,5 милиарда евро за инфраструктура между 2014 и 2020 г. Говорител на Еврокомисията заяви още, че през април т.г. ЕС също така е одобрил съгласно своите правила за държавна помощ \"инвестиционен план за италианските магистрали, който ще позволи да бъдат инвестирани около 8,5 млрд. евро, включително и в района на Генуа\". Някои от снимките от събитието са достъпни в публичните профили на членове на \"Лигата\" на Салвини. Други бяха споделени от Анна Рита Леонарди, лидер на младежкото движение на Калабрийската демократическа партия или причакени под формата на скрийншот от \"Република\". В отговор Салвини поиска членовете на лявоцетрисктата Демократическата партия, която беше част от управляващата коалиция преди изборите през пролетта, да се отчетат за пътуванията си през това време. Италия обяви 12-месечно извънредно положение след трагедията в Генуа", "date": "2018.08.17", "title": "В деня на трагедията в Генуа - Салвини на банкет"}
{"url": "http://clubz.bg/72023-simeonov_brani_botev_podozreniqta_mu_za_angelkova_bili_osnovatelni", "text": "С позиция в защита на бившия зам.-министър на туризма Бранимир Ботев, в чийто дом имало атака от маскирани лица, излезе партията на вицепремиера Валери Сименонов НФСБ. В партийното изявление се казва, че трябва да се разследва не само кои са били лицата, опитали да нахлуят в дома на Ботев, но и  - тоест допуска се, че въпросните лица не са действали самостоятелно.  По-рано през деня Ботев сам обяви пред бТВ, че домът му е бил атакуван от маскирани лица, а самият той заподозря, че целта не е била друга, а опит за сплашване. Причината - Маскирани в дома на бивш зам.-министър. Той ги свързва с Ангелкова и \"мутрите\" Ангелкова в контраатака: не закриляла мутри, а довела над 3 милиона нови туристи Симеонов даде Ангелкова на прокурор Ангелкова в контраатака: не закриляла мутри, а довела над 3 милиона нови туристи Симеонов даде Ангелкова на прокурор", "date": "2018.08.17", "title": "Симеонов брани Ботев, подозренията му за Ангелкова били основателни"}
{"url": "http://clubz.bg/72017-noviqt_samolet_na_merkel_e_vtora_ryka_eyrbys", "text": "На фона на недостига на самолети за най-високопоставените представители на германските власти, канцлерката Ангела Меркел ще получи свой собствен \"Анги форс уан\" - ремонтиран, втора ръка \"Еърбъс А321\", но без редица от луксозните опции, с които правителствените самолети се прочуха. Дълго проточилото се формиране на новото германско федерално правителство постави необичайно предизвикателство пред германските въоръжени сили: тяхната полетна готовност. Бундесверът, като част от който Луфтвафе (германските ВВС) отговаря и за въздушния транспорт на представителите на властите по света, едва успява да се справи при ограничения брой самолети, с които разполага, в условията на натоварен график на официалните лица.  Само външният министър Хайко Маас е пропътувал рекордните 118 000 км, че и повече, през първите си 100 дни на поста, което се равнява на три обиколки на земното кълбо.  След като най-после успя да състави правителство в резултат на 6-месечни пазарлъци, канцлерката Ангела Меркел трябваше да наваксва с пътувания до страни като Китай, САЩ, Русия и Канада (за срещата на Г-7). Нови членове на правителството, като министрите на финансите Олаф Шолц и на икономиката Петер Алтмайер, също направиха първите си визити зад граница, а министърката на отбраната Урсула фон дер Лайен трябваше да посети германски войски, участващи във военни мисии в чужбина.  Коалицията на Меркел с рекордно нисък рейтинг, \"Алтернатива за Германия\" с рекордно висок Луфтвафе разполага само с осем ВИП самолета, което означава, че с пътуванията си канцлерката и нейните министри запълват до краен предел този капацитет. На Маас се наложи да пътува с редовен полет до Ню Йорк за един от най-важните си ежегодни ангажименти - гласуването в ООН за избиране на Германия за непостоянен член на Съвета за сигурност.  Недостигът на ВИП самолети се усложнява и от факта, че канцлерката и президентът трябва да разполагат и с резервен самолет при пътуванията си в случай на проблем с основния. През юни посещението на президента Франк-Валтер Щайнмайер в Беларус бе забавено в последната минута заради повреда на хидравликата на неговия самолет. През декември 2015 г. Меркел трябваше да се прехвърли на военнотранспортен самолет за визитата си в Индия, след като в последния момент бяха открити повреди в официалния й самолет.  Всички тези безпокойства за правителството обаче може би скоро ще останат в миналото. През последната година и половина фирмата \"Луфтханза техник\", която се занимава с поддръжката и модификацията на авиопарка на германската авиокомпания, работи върху преоборудването на един \"Еърбъс А321\", който ще се присъедини към правителствения авиоотряд. Очаква се самолетът да бъде предаден на въоръжените сили през септември и да стане официалният самолет на германската канцлерка Ангела Меркел, поради което вече го наричат \"Анги форс уан\" (б. прев.: игра на думи с названието на официалния самолет на президента на САЩ).  В момента текат финалните му изпитания, преди да бъде официално одобрен през последната седмица на август. Самолетът е част от авиопарка на \"Луфтханза\" от 2000 г. и носеше името на германския град Нойщат ан дер Вайнщрасе. Логото на \"Луфтханза\" ще бъде сменено с германското знаме и с надпис \"Федерална република Германия\", но това ще стане в последния момент преди предаването му.  Защо правителството избра самолет \"втора ръка\"?  Точният размер на разходите не е известен, но се предполага, че преоборудването на самолета е струвало стотици милиони евро.  Експертите на \"Луфтханза техник\" са обновили и модернизирали напълно този \"Еърбъс\", повишили са товароподемността му с 4 тона и са променили изцяло интериора. Според Прис са направени общо 180 модификации, което обяснява защо преустройството на самолета е отнело толкова много време.  Базираната в Хамбург \"Луфтханза техник\" по принцип не се занимава с правителствени самолети, но този случай не бе особено предизвикателство за нея. Компанията има опит от миналото с ВИП самолети за богати бизнесмени. За \"Луфтханза\" в Хамбург в тази сфера работят 1000 души и още 450 на други места. Новият правителствен самолет може да вози до 84 пътници, 14 от които в предната ВИП зона, където Меркел или други ключови министри ще сядат с най-близките си сътрудници. Останалите 70 места са запазени за членове на делегациите, служители от охраната, журналисти и други гости.  За разлика от обичайните луксозни правителствени самолети, този А321 на Меркел явно няма да разполага с много екстри. Местата в зоната за делегации, например, ще бъдат същите като тези в Икономична премиум класа на пътническите авиокомпании. На борда няма да има душ.  Предполага се, че самолетът ще има обсег на летене от около 5000 км и ще може да се използва за къси полети в Европа и за полети на средни разстояния до региони като Северна Америка.  Канцлерският самолет, заедно с другите правителствени самолети, извършват средно 2500 полета годишно. С цел защита на най-високопоставените държавни ръководители военните са инсталирали в самолета много военно оборудване, системи за отбрана и най-новите комуникационни устройства, подробностите за които остават тайна. Очаква се самолетът да започне правителствени полети от ноември. Има предложение той да бъде кръстен на името на бившия германски външен министър Ханс-Дитрих Геншер, който кръстосваше света надлъж и нашир по време на 18-те си години на този пост. Засега не е потвърдено дали това предложение ще бъде прието.  ", "date": "2018.08.17", "title": "Новият самолет на Меркел е втора ръка \"Еърбъс\""}
{"url": "http://clubz.bg/71996-gryckata_aktor_objalva_izbora_na_dji_pi_grup_za_tunela_na_struma", "text": "Гръцката компания \"Актор\" АД е обжалвала избора на Агенция \"Пътна инфраструктура\" (АПИ) за строител на тунел \"Железница\" на автомагистрала \"Струма\". Според публикацията в сайта на Комисията за защита на конкуренцията (КЗК) жалбата е подадена на 16 август - ден преди изтичането на срока за това, който е до днес.  Обществената поръчка в тази й част бе с индикативна цена от 194 млн. лв. без ДДС. На 6 август АПИ обяви, че за строителството на тунел \"Железница\" е избрано обединение с водещ партньор компанията \"Джи Пи груп\". Тя се свързва с шефа на \"Лукойл\" в България Валентин Златев. Срокът за строителство е 1060 дни. Търгът за тунел \"Железница\" на магистрала \"Струма\" отново е спрян \"Актор\" АД участва в обособената позиция от търга за строежа на тунела, дълъг около 2 км, но е била отстранена още при отварянето на техническата част от подадените оферти, става ясно от  , публикувана от АПИ. Кандидатите, подали документи, бяха общо 13 на брой, но до отваряне на ценовите предложения бяха допуснати 4 обединения на български фирми. До крайното класиране достигнаха две обединения, а ДЗЗД \"АМ Струма тунел 2018\" (\"Джи Пи груп\" АД, \"Глобал кънстръкшън\" ООД и \"Виа план\" ЕООД) спечелиха с 99.96 точки и цена от 185.37 млн. лв. без ДДС. Това не бе най-ниската цена.  Министър видя \"саботаж\" в случая с тунела на \"Струма\" Жалбата на \"Актор\" АД не е придружена от искане за временно спиране на обществената поръчка. Това обаче не значи, че няма риск строителството на тунел \"Железница\" да се забави заради обжалването. Компанията би трябвало лесно да докаже правен интерес от процедурата - това се налага заради промените в Закона за обществените поръчки, с които управляващите от ГЕРБ и \"Обединени патриоти\" ограничиха вариантите за подаване на жалба с мотива това да не се прави от фирми, които нямат нищо общо с предмета на поръчките. Очаква се произнасянето на КЗК по търга на АПИ.  Това далеч не е първият случай, в който строежът на тунел \"Железница\" от АМ \"Струма\" влиза в новините. Първият търг за съоръжението беше обявен в края на 2015 г. Дни преди да бъдат отворени офертите на кандидатите, търгът беше спрян в разгара на \"масовите\" спирания на обществени поръчки от премиера Бойко Борисов. През април 2017 г. вместо отваряне на ценовите оферти последва прекратяване на поръчката, а причината бе, че са изчезнали документи на един от участниците в търга. Прокуратурата образува досъдебно производство и повдигна обвинение за укриване на документи срещу члена на комисията Стефан Гайтанджиев. Той влезе в състава на комисията на мястото на Спас Попниколов след избора му за министър. Какво се случи с делото по случая - до момента публична информация няма. След това през септември 2017 г. Агенцията за обществени поръчки препоръча ново спиране на търга - заради промени в първоначално обявените критерии за избор на проектант и строител. Става дума за промени в документацията, засягащи критериите за оценка на избор на изпълнител, минималните нива, които трябва да покриват кандидатите за извършено от тях строителство и в договорните условия с изпълнителя. Със същия документ бе удържен и срокът за подаване на документи от 19 октомври на 6 ноември 2017 г. Търгът бива прекратен и тогава. Текущият търг, който все пак стигна до избор на строител и проектант на отсечката от магистралата, бе обявен през октомври миналата година.  Министър видя \"саботаж\" в случая с тунела на \"Струма\"", "date": "2018.08.17", "title": "Гръцката \"Актор\" обжалва избора на \"Джи Пи груп\" за тунела на \"Струма\""}
{"url": "http://clubz.bg/72004-blumbyrg_trymp_tika_merkel_kym_brak_po_smetka_s_putin", "text": "Меркел беше най-критичната и непримирима към Путин след анексията на Крим, но в събота, 18 август, канцлерката ще приветства руския президент в бароков дворец край Берлин. Това ще бъде първата им двустранна среща в Германия през последните пет години. За Путин това е пробив и прекратяване на изолацията на Русия, а за Меркел - потвърждаване на нейната водеща роля в Европа независимо от недобрите резултати на изборите. Според него след срещата на Тръмп с Путин и неговите нападки срещу Меркел  . Тръмп в атака срещу Меркел: Германия е заложник на Русия (ВИДЕО) Това е най-високопоставеното посещение на Путин в Германия от 2013 година насам, въпреки че двамата с Меркел са се виждали на международни форуми, включително в Хамбург през миналата година. Меркел посети Путин в Русия няколко пъти - за последен път през май т.г. При всички разговори между двамата тя беше по-скоро приносител на лоши послания, отколкото мост между Европейския съюз и Русия. Официални лица от двете страни сега се опитват да омаловажат символичния факт, че поканата идва, след като Тръмп през миналия месец порица Германия   заради зависимостта й от доставките на газ. Работата по изграждането на нов проект - \"Северен поток 2\", продължава и САЩ заплашиха да наложат санкции, които визират газопровода. Путин наскоро е подчертал важността на подкрепата от Меркел за \"Северен поток 2\" като доказателство за нейната готовност да защити независимостта на Европа, довериха три официални лица, присъствали на среща на руския президент с дипломати. По думите на официални лица, пожелали анонимност, Кремъл разглежда разногласията между САЩ и Европа в търговията и ядрената сделка с Иран като шанс да поправи отношенията си с Германия и да се покаже надежден партньор в преговорите. Тръмп: Тръбопроводни долари към Русия! Недопустимо На фона на нарастващия натиск на САЩ за газопровода Меркел се зае да гарантира, че Русия ще продължи да доставя газ и чрез съществуващите мрежи през Украйна. Тя изпрати един от нейните най-близки съюзници, министъра на икономиката Петер Алмайер, в Москва и Киев през пролетта, за да помогне за посредничеството на газ между двете страни, които са в конфликт заради Крим и сепаратистите в Източна Украйна. Конфликтите в Сирия и Украйна ще бъдат тема на разговорите между Меркел и Путин. Пробив по темата за Украйна няма да има, макар че  , изтъква Андрей Кортунов, ръководител на руския Съвет по международни въпроси. Меркел е под натиск у дома след политическото противопоставяне срещу решението й от 2015 г. да отвори границата и да даде възможност на повече от 1 милион бежанци, голяма част от които сирийци, да дойдат в Германия. Путин отива на сватбата на първата дипломатка на Австрия Тя се нуждае от край на войната в Сирия, за да позволи на мигрантите да се завърнат вкъщи. Канцлерката е под натиск и от страна на германските компании, които настояват за премахването на санкциите на ЕС срещу Русия. Германия търси политическо решение за Сирия, което да създаде условия за връщане на бежанците, заяви говорителят на Меркел Стефен Сейберт в сряда. След като Путин използва военните си, за да вкара войната в Сирия в полза на сирийския президент Башар Асад, Русия се опитва да сключи сделка с Турция и Иран. Путин също така се съгласи на координираните стъпки с Тръмп на срещата им в Хелзинки през миналия месец, за да се опита да стабилизира ситуацията в Сирия. Икономическата криза в Турция също може да стане повод за преговорите в събота. Евентуална атака на сирийското правителство срещу провинция Идлиб, която се намира в бунтовническите райони, може да предизвика още една вълна от изселване на бежанци, давайки на турския президент Реджеп Тайип Ердоган  , за да си осигури западната помощ, като реши дали да отвори границите на Турция.  На фона на нарастващия конфликт между Тръмп и Турция, който накара САЩ да наложат санкции срещу своя съюзник в НАТО, Меркел   подчертава Янинг от Съвета за външни отношения. Тръмп: Тръбопроводни долари към Русия! Недопустимо Путин отива на сватбата на първата дипломатка на Австрия", "date": "2018.08.17", "title": "\"Блумбърг\": Тръмп тика Меркел към брак по сметка с Путин"}
{"url": "http://clubz.bg/72006-kakao_bijch_otvarq_gostite_vytre_sled_2230_ch_simeonov_nejna_e_noshtta", "text": "Парти центърът \"Какао бийч\", който вицепремиерът Валери Симеонов успя да затвори след две години закани, отново отваря. Но вече спазвайки закона. \"Нежна е нощта!\", възкликна по повода Симеонов. \"Какаовият плаж\", както Симеонов държи да нарича прословутата дискотека в курорта \"Слънчев бряг\", бе принудително затворена на 10 август заради системни нарушения на забраната за шум на открито след 23 ч и отказ да изпълнява предписанията на властите. На 16-и август обаче, след като собствениците са успели да докажат на Регионалната здравна инспекция (РЗИ), че са се поправили, заповедта от миналия петък е била отменена. Те обаче вече ще трябва да се грижат за това всички гости на клуба да бъдат прибрани в закритата част точно в 22:30 ч.  Валери Симеонов затвори \"Какао бийч\". Не било вендета, а чума Това става ясно от съобщение на Административния съд в Бургас, с което магистратите оставят без разглеждане жалбата на собственика на клуба - \"Тетрис адвъртайзинг\" ООД. А го оставят без разглеждане, защото от \"Тетрис\" този път са решили да покажат, че могат да се съобразят с предписанията и даже са успели да го докажат. Което на практика отменя основанието за обжалването им. На 14 август по искане на собствениците на \"Какао\" е извършена допълнителна проверка от служители на РЗИ-Бургас. Било е установено, че в изпълнение на наложеното му ограничение заведението не извършва каквато и да е дейност. И не само - приведено е от \"открит\" в \"закрит\" тип. Източната стена вече е затворена плътно, а от управителя е било разпоредено обслужването на клиенти в откритата част да бъде преустановявано в 22:30 часа, съответно - обезшумителните панели на източната стена да се поставят най-късно в 23:00 часа. При нови нарушения обаче на \"Какао бийч\" ще бъдат наложени нови принудителни административни мерки, се уточнява в съобщението на съда. \"Какао Бийч\" е продукт от световна класа. Стига пресолен патриотизъм Малко след обявяването на новината Валери Симеонов не се сдържа и я коментира чрез профила си във фейсбук, изразявайки \"нежност\" и удовлетворение:       \"Какао Бийч\" е продукт от световна класа. Стига пресолен патриотизъм", "date": "2018.08.17", "title": "\"Какао бийч\" отваря, гостите вътре след 22:30 ч. Симеонов: Нежна е нощта"}
{"url": "http://clubz.bg/72011-arabsko_nato_novata_ideq_na_trymp_sreshtu_iran", "text": "Първата група от санкции срещу Техеран, които президентът на САЩ Доналд Тръмп нарече \"най-строгите налагани някога\", влезе в сила на 7 август. Това се припомня в статия на \"Ройтерс\", цитирана от БТА. През ноември се очаква да влезе в сила втори, още по-тежък пакет от американските санкции срещу Ислямската република, които Вашингтон въвежда отново, след като се оттегли от сключеното през 2015 г. ядрено споразумение между Иран и световните сили.  Икономическият натиск обаче не е единственият инструмент, който САЩ и техните съюзници използват, за да противодействат на Иран. През последните месеци администрацията на Тръмп без много шум работи за формирането на нов пакт за сигурност с шестте страни членки на Съвета за сътрудничество в Залива (ССЗ) - Саудитска Арабия, Обединените арабски емирства, Бахрейн, Кувейт, Катар и Оман, както и с Египет и Йордания, с цел да се даде отпор на, според Вашингтон, агресивната иранска експанзия в региона. Той засега временно се нарича Близкоизточен стратегически алианс, но в международните медии вече си спечели прозвището \"Арабското НАТО\". Според американски и арабски официални лица коалицията е замислена като опит да се разшири сътрудничеството в борбата срещу тероризма, противоракетната отбрана и военните учения, до известна степен, за да се отговори на предизвикателствата пред сигурността, поставяни от Иран и неговите протежета.  Москва опитва да провали членството на Македония в НАТО Базисната концепция за \"Арабско НАТО\" обаче е структурно сбъркана и има слаби шансове за успех. За разлика от страните членки на Организацията на Северноатлантическия договор (известна като НАТО), която бе създадена на основата на общи интереси и на една повече или по-малко обща \"стратегическа култура\" пред лицето на съветската заплаха, сунитските държави, които администрацията на Тръмп очаква да се присъединят към новия пакт, имат различия по фундаментални теми, включително и по ключовия въпрос кой е най-добрият начин за отношения с Иран. Саудитска Арабия и ОАЕ смятат Техеран за свой най-голям враг и водят продължителна война срещу съюзените с Иран бунтовници хуси в Йемен. Кувейт и особено Оман исторически са живели в мир и са имали периоди на близко сътрудничество с Иран. Мускат помогна в тайните преговори между представители на иранските и американските власти, който в крайна сметка доведоха до историческото ядрено споразумение, докато Саудитска Арабия, ОАЕ и Бахрейн неизменно бяха против Общия всеобхватен план за действие, както е официалното название на споразумението.  Върховният лидер на Иран забрани преговорите със САЩ Още по-голяма пречка пред създаването и ефективното функциониране на \"Арабско НАТО\" е конфликтът, възникнал между ОАЕ, Саудитска Арабия и Бахрейн, от една страна, и Катар от друга. Кризата започна през юни 2017 г., когато Рияд , Абу Даби и Манама решиха да отлъчат своя миниатюрен съсед, като прекъснаха търговските и дипломатическите връзки с Доха, обвинявайки я в подкрепа за тероризма и във връзки с Иран. Следва да се отбележи, че в Катар се намира най-голямата американска военновъздушна база в региона, а Саудитска Арабия е най-големият купувач на американско оръжие в света. Кризата, следователно, поставя Вашингтон в твърде неудобно положение спрямо двама от най-важните му съюзници в Близкия изток. Официално лансирана за първи път от Тръмп по време на посещението му през 2017 г. в Рияд, идеята за създаване на \"Арабско НАТО\", изглежда, е опит за онова, което в международните отношения е познато като прехвърляне на вина или отговорност. С други думи, следвайки своята външна политика под лозунга \"Америка на първо място\", администрацията на Тръмп се опитва да прехвърли задачата за възпиране на Иран на своите арабски съюзници. По този начин тя като че ли възнамерява да използва плана и като катализатор на доходоносни оръжейни продажби за тези страни. Броени часове след като американският президент кацна в Рияд миналата година, той и крал Салман подписаха няколко споразумения, включително и оръжейна сделка за около 110 млрд. долара, влизаща в сила веднага, плюс още за 350 млрд. долара през идните 10 години.  Президентът Тръмп и неговите измислици за НАТО Прехвърляне на отговорността обаче е точно онова, което и арабските съюзници на Америка искат, когато става дума за възпирането на Иран. Сунитските съперници не желаят или не са в състояние да тръгнат пряко срещу Иран и се надяват да убедят САЩ и дори Израел да свършат \"черната работа\" вместо тях. Както един анализатор образно се изрази, Саудитска Арабия се стреми да се бие с Иран \"до последния американец\", примамвайки Вашингтон да влезе във война с Ислямската република. Фундаменталният сблъсък на вижданията и очакванията в сърцевината на тази концепция не вещае успешно начало на \"Арабското НАТО\", особено като се има предвид, че по ирония на съдбата тези планове се лансират в момент, когато Тръмп заплашва да разбие Организацията на Северноатлантическия договор, ако останалите съюзници не увеличат военните си разходи.  \n\tИ най-сетне, съвсем не е ясно как подобен съюз би се конфронтирал с Иран на практика. Един успешен алианс би могъл да успее (както Израел неотдавна подчерта) да попречи на Техеран да установи дълготрайно военно присъствие в Сирия, а също така да разгроми шиитите хуси в Йемен и да възстанови на власт сваления, подкрепян от Саудитска Арабия президент Абд Рабу Мансур Хади или, по-конкретно, да изгради противоракетен щит, покриващ по-големия Близък изток. Докато обаче не бъдат преодолени вътрешните спорове между потенциалните страни членки и не бъде постигнат политически консенсус за споделяне на бремето (на необходимите за целта разходи), е малко вероятно плановете на администрацията на Тръмп за прехвърляне на отговорността на \"Арабско НАТО\" да се превърнат в реалност. Върховният лидер на Иран забрани преговорите със САЩ Президентът Тръмп и неговите измислици за НАТО", "date": "2018.08.17", "title": "Арабско НАТО - новата идея на Тръмп срещу Иран"}
{"url": "http://clubz.bg/72027-zaloviha_edin_ot_ubijcite_na_studenta_stoqn_baltov", "text": "Един от убийците на студента Стоян Балтов беше задържан в Република Южна Африка. Това съобщава Нова телевизия. Вили Георгиев беше признат за виновен в умишлено умъртвяване на студента Стоян Балтов през 2008 г. в дискотека „Амнезия“ в Студентски град. Георгиев е осъден на 18 г. затвор при първоначален „строг“ режим от Софийски апелативен съд. Присъдата му е потвърдена от ВКС. Наказанието му така и не влезе в действие, защото Георгиев успя да се укрие. Разследващите успяха да уловят следите му и през 2017 г. главният прокурор Сотир Цацаров изпрати молба за екстрадиция до министъра на правосъдието на ЮАР. Фиаското \"Балтов\": убийците ги няма, но прокуратурата и СГС ще платят по 50 000 лв. На основание на тази молба Георгиев беше задържан. Предстои разглеждане на делото на 20 август 2018 г. от съда в гр. Порт Елизабет, ЮАР. След приключване на производството министърът на правосъдието на ЮАР трябва да издаде заповед за екстрадирането на Георгиев в България. ", "date": "2018.08.17", "title": "Заловиха един от убийците на студента Стоян Балтов"}
{"url": "http://clubz.bg/72013-kraj_s_bezplatniq_parking_na_nacionalniq_stadion", "text": "След няколко неуспешни опита Столична община най-сетне успя да направи импровизирания паркинг около националния стадион \"Васил Левски\" платен. От понеделник ще започне премахването на автомобилите, които престояват от страната на станцията на метрото. А от 1 септември мястото ще започне да се управлява от дружеството \"Пазари Запад\", което ще взима пари за паркиране, съобщава БНР. Цената за престой ще се определя от общината. Районът попада в \"Зелена зона\", като цената за час паркиране е 1 лев, посочва \"Дневник\". Това стана възможно, след като през април Столичният общински съвет реши да даде мястото на дружеството. Предвижда се различните видове сезонни пазари, които се организират сега около стадиона - на ски, велосипеди, кънки и пр. да останат, но срещу такса.  В зоната ще има 100 паркоместа. Незасегната засега остава онази част от безплатния паркинг, която се намира в близост до езерото \"Ариана\".", "date": "2018.08.17", "title": "Край с безплатния паркинг на националния стадион"}
{"url": "http://clubz.bg/72021-diskoteki_do_ministyr_razchistvat_li_se_smetki_s_proverkite_za_shuma", "text": "Българската асоциация на заведенията е изпратила писмо до министъра на здравеопазването Кирил Ананиев, в което се настоява за отговор на въпроси свързани с поръчителството и механизма, по който се извършват проверките в увеселителните заведения за нивото на шума. Проверките се правят от служители на регионалните здравни инспекции, чийто принципал е Ананиев. Това съобщават от пресцентъра на асоциацията, цитирани от \"Фокус\". Членовете на асоциацията искат да знаят на какъв принцип се избират заведенията, които ще бъдат проверявани. Кой носи отговорност за фалшивите сигнали и колко е максималния брой на проверките, които могат да бъдат проведени в едно заведение въпреки, че 10 последователни проверки на РЗИ са установили, че то е изрядно. Членовете на асоциацията настояват пред министъра за бърз отговор на поставените въпроси и проверка на дейността на РЗИ, като в противен случай ще започнат протестни действия. Сидеров намеква за Симеонов: Опъва чадър над олигарси, корумпиран е Асоциацията казва за себе си, че е независима неправителствена организация, в която членуват собственици на заведения. Неин сайт не се открива в интернет. По понятни причини, не може да бъде извършена справка и в регистъра на неправителствените организации, поддържан от Агенцията по вписванията. Иначе за същото, за което НПО-то призовава говори преди няколко дни и лидерът на \"Атака\" Волен Сидеров. Както е известно, Сидеров нападна \"колегата\" си в Обединени патриоти - вицепремиерът Валери Симеонов именно заради проверките на заведенията за силен шум след 23 ч. Според Сидеров заведенията, подложени на проверка се избирали тенденциозно с цел да бъдат облагодетелствани други заведения. Проверяващите от РЗИ и МВР действали като \"шпицкоманди\". Симеонов опровергава Сидеров: Законът е спазван, това са долни лъжи Последва коментар на Симеонов, в който той напълно отрече тези твърдения. Ето и писмото на асоциацията: \n\t \n\t Симеонов опровергава Сидеров: Законът е спазван, това са долни лъжи", "date": "2018.08.17", "title": "Дискотеки до министър: разчистват ли се сметки с проверките за шума"}
{"url": "http://clubz.bg/72007-bliznacite_na_ruhnaliq_most_v_genua_syshto_sa_zaplasheni", "text": "Преди дни двестаметров участък от виадукта \"Моранди\" край Генуа се срути, отнемайки живота на близо 40 души. Причините за трагедията все още не са ясни. Версиите, по които се работи, са лоша поддръжка и/или конструктивен проблем, съчетани с увеличен трафик и проливни дъждове и силни ветрове. Съоръжението е проектирано от инженера Рикардо Моранди заедно с Пиер Луиджи Нерви (пионер в употребата на армиран бетон). Моранди е първият, използвал предварително натегнат армиран бетон още в началото на 50-те години - техника, която по онова време е иновитивна и експериментална, изтъква италианската инженерка Марция Марандола, професор по история и архитектура в университета в Сапиенца. Мостът Моранди край Генуа е съоръжение, при което са използвани все още експериментални техники по времето на неговото изграждане и не е било предвидено да издържи на днешното интензивно движение, заяви Марандола пред Франс прес. Първи версии за моста в Генуа - лоша поддръжка и конструктивен проблем Освен него по същата технология и от същия инженер са построени само два други моста -   (най-дългият в света при построяването му през 1962 година) и  . Той е вторият най-висок мост в Африка. Мостът над Маракаибо е завършен през 1962 г., пет години преди италианския си \"близнак\", който се срути през тази седмица. Две години след като е завършен, част от моста се срутва след сблъсък с танкер, който не успял да мине под него. Това причинява смъртта на седем души. Оттогава е правен основен ремонт на съоръжението няколко пъти. Експерти, цитирани от британския вестник \"Таймс\", изразяват опасения, че п . Изключително тежката икономическа криза и хиперинфлацията не позволяват на властите да се грижат за съоръжението, което го прави изключително опасно. Според бившия председател на инженерния център в един от венецуелските щати Марсело Монот стоманените колони, които поддържат цялата конструкция, не са проверявани от десетилетия. , защото при проверка са открити пукнатини, твърди \"Икономист\". Виадуктът край Генуа е дълъг 1,18 километра и е висок 90 метра и е един от най-усъвършенстваните подобни конструкции, посочва Марция Марандола. Построен е при особено деликатно равновесие, изчислено за точно определено тегло, с маржове за безопасност. Най-деликатните елементи са кабелите от предварително натегнат армиран бетон, опънати между настилката и пилоните, които амортизират всяко преминаване. Това равновесие е подписът на Моранди, подчертава тя. Днес обаче  . Освен това се е увеличило и теглото на автомобилите. Според Марция Марандола едва ли съоръжението е можело да бъде пригодено за такъв голям товар. Едно от решенията е било да се облекчи тежестта по моста чрез отклоняване на част от движението. От 10 години се мисли и за изграждане на алтернативен маршрут, най-вече за тежкотоварните камиони. Салвини: Политиката на ЕС е виновна за рухването на моста в Генуа Трудно би могло да се мисли за разрушаването му и заради интензивния жп трафик под моста, който щеше да бъде парализиран. На въпрос на АФП дали може архитектът да се държи отговорен за срутването, инженерката отговаря, че това е прекалено опростенческо мислене. Тъкмо благодарение на такива експериментални съоръжения с техните слабости е станало възможно да се изучи как са били построени и какво не е могло да се предвиди при създаването им. Най-лесното сега би било да се хвърли вината на неговия създател, тъй като той вече не е тук, за да отговори (починал е през 1989 година), изтъква Марция Марандола. По думите й   - като моста Бруклин в Ню Йорк или Айфеловата кула в Париж. С времето поддръжката им, разбира се, струва повече от изграждането им и е много трудно да се правят конкретни интервенции по тях. В Генуа например поддръжката е била постоянна, но е трябвало да се преосмисли като цяло появата на целия този трафик, подчертава италианската инженерка. Салвини: Политиката на ЕС е виновна за рухването на моста в Генуа", "date": "2018.08.17", "title": "\"Близнаците\" на рухналия мост в Генуа също са заплашени"}
{"url": "http://clubz.bg/72016-zornica_daskalova_podade_ostavka_zaradi_sriva_v_tyrgovskiq_registyr", "text": "\"Изпълнителният директор на Агенцията по вписванията Зорница Даскалова подаде молба за освобождаване от заеманата от нея длъжност. Министърът на правосъдието Цецка Цачева прие оставката й.\" Това е цялото съобщение от пресцентъра на Министерството на правосъдието. Още вчера премиерът Борисов каза, че не е доволен от работата на Даскалова и обеща промени в близките \"4-5\" дни. Тази сутрин министърът на правосъдието Цецка Цачева бе извикана от премиера в сградата на Министерския съвет и двамата са обсъдили безпрецеднтата ситуация. Борисов се закани да уволни Даскалова след \"4-5 дни\" Вече втора седмица Търговският регистър не работи, след като миналия четвъртък са \"гръмнали\" част от сървърите. Чак в сряда сутринта започна работа секцията за справки за актуално състояние на фирмите и юридическите лица с нестопанска цел, а от днес вече е възобновено подаването на данни от Търговския регистър и регистър на юридическите лица с нестопанска цел към средата за междурегистров обмен (RegiX), поддържана от Държавната агенция \"Електронно управление\". Проблемите са предизвикани от поддръжката на системите, която от 2012 г. насам се извършва от \"Лирекс БГ\". Договорите обаче са засекретени от съображения за националната сигурност. Фирмата е абонирана за поддръжка и доставка на оборудване за държавни ведомства. Фирмите с имена \"Лирекс\" са наследници на популярната през 90-те години \"Натурела груп\". Напрежение създаде и мълчанието на директорката на Агенцията по вписванията Зорница Даскалова, която реши да даде пресконференция чак на петия ден след аварията. Тя увери, че няма загубена информация, но не назова причините за \"стопяването\" на сървъри. Няколко партии поискаха отстраняването на Зорница Даскалова. Вчера лидерът на \"Да, България\" Христо Иванов призова Даскалова и фирмата, която поддържа регистъра - \"Лирекс БГ\", да бъдат отстранени от процеса. Ден по-рано и от БСП поискаха оставката на Даскалова, както и на правосъдния министър Цецка Цачева. В канонадата заради неработещия от миналия петък Търговски регистър се включи и лидерът на АБВ Румен Петков - също с искане за оставката на Зорница Даскалова. Даскалова скри фейсбук профила си, в който споделяше... фалшиви новини Междувременно профилът на Даскалова във фейсбук стана популярен, където тя се представя като любител на фалшиви новини. След като снимки от нейни прозрения заляха мрежата, Даскалова скри профила си. Даскалова скри фейсбук профила си, в който споделяше... фалшиви новини", "date": "2018.08.17", "title": "Зорница Даскалова подаде оставка заради срива в Търговския регистър"}
{"url": "http://clubz.bg/72010-na_sedmiq_den_tyrgovskiqt_registyr_pusna_oshte_edna_funkciq", "text": "На седмия ден след тоталния срив на Търговския регистър, от Агенцията по вписванията съобщиха, че са успели да възстановят още една от функционалностите му, а работата по възстановяване на цялата система продължава. В сряда и четвъртък бе възобновена опцията за проверка на актуалното състояние на фирмите и справките за физически и юридически лица. Цачева за срива на Търговския регистър: Не влизам в хипотези От днес  съобщиха от агенцията. Уточнено е, че  От Агенцията по вписванията казват още, че са предприети са мерки по недопускане на сривове в инфраструктурата за възстановяване на регистъра, както и за устойчивата работа на останалите регистри, които се управляват от нея. И отново припомнят, че нарушаването на работата на регистъра не е свързано със злонамерена външна намеса, нито с инцидент в киберпространството, а рискове за злоупотреби с наличните данни не съществуват. Сайтът на Министерството на правосъдието изчезна, но се върна По-рано днес се установи, че сайтът на Министерството на правосъдието е недостъпен. От институцията увериха пред Клуб Z, че страницата ще е достъпна след 13 днес. Към 14 ч това все още не е факт. Сайтът на Министерството на правосъдието изчезна, но се върна", "date": "2018.08.17", "title": "На седмия ден: Търговският регистър пусна още една функция"}
{"url": "http://clubz.bg/72015-bsp_izvynredno_zasedanie_na_ns_zaradi_tyrgovskiq_registyr", "text": "БСП внася подписка за свикване на извънедно заседание на Народното събрание (НС) заради кризата в електронните системи на държавата. Това каза лидерът на БСП Корнелия Нинова. И уточни, че става въпрос за срива на Търговския регистър, както и за проблема със сайта на Министерство на правосъдието. Сайтът на Министерството на правосъдието изчезна, но се върна И изтъкна, че правителството е безсилно вече седми ден, за да се справи с кризата. Според чл. 78 от Конституцията  Народното събрание се свиква на заседания от председателя на Народното събрание по негова инициатива, по искане на една пета от народните представители, по искане на президента и по искане на Министерския съвет. Това означава, че за свикване на извънредно заседание са необходими 48 подписа, а БСП има 79 депутати. Според Нинова на извънредното заседание на парламента трябва да бъдат обсъдени възможностите с министъра на финансите Владислав Горанов държавата да върне парите на засегнатите хора от фалита на застрахователното дружество \"Олимпик\" чрез обезпечителния си фонд при несъстоятелност на застрахователните дружества. След това държавата трябвало да води дела с кипърското застрахователно дружество. Според зам.-шефа на БСП Крум Зарков държавата не е на висотата на своите отговорности по темата за кипърското застрахователно дружество. И допълни: Зарков обясни, че това не е направено е, тъй като и след 10 май хората са продължили да внасят вноските си по съответните застраховки.", "date": "2018.08.17", "title": "БСП: Извънредно заседание на НС заради Търговския регистър"}
{"url": "http://clubz.bg/72008-angelkova_v_kontraataka_ne_zakrilqla_mutri_a_dovela_nad_3_miliona_novi_turisti", "text": "Със статистика за успех - така министърката на туризма Николина Ангелкова реши да оттовори на бившия зам.-министър на туризма Бранимир Ботев, че по време на нейното управление в ресора туризмът бил даден на мутрите. Това съобщи \"Фокус\", цитирайки изявление на Ангелкова. Тази сутрин се разбра, че маскирани хора са се опитали да проникнат в дома на Ботев във Варна. Той разказа за случката пред бТВ и заподозря, че това е бил опит за сплашване, защото преди това си е позволявал критики към Ангелкова. Преди опита за нахлуване е бил \"предупреждаван\". Маскирани в дома на бивш зам.-министър. Той ги свързва с Ангелкова и \"мутрите\" По думите на Ангелкова изключително много се е постигнало през последните години. А изявления като това на Бранимир Ботев \"няма да доведат до нищо положително като имидж и реклама по отношение на България като дестинация\". Според нея така се уронвал престижът на туризма:  По-рано тя обяви, че ще заведе дело за клевета срещу Бранимир Ботев зради думите му и това, че уронва престижа и на институцията, и на самата нея. ", "date": "2018.08.17", "title": "Ангелкова в контраатака: не закриляла мутри, а довела над 3 милиона нови туристи"}
{"url": "http://clubz.bg/71974-prozrachnost_sys_zatymneniq", "text": "Има ли у нас гражданско общество? За общество не съм сигурен, но има отделни граждани. Аз даже познавам един от тях. Нарича се Вилям Попов – доцент (в пенсия), д-р, инженер – по управление и системология. Макар да е минал 80-те, е изключително активен. Вместо като връстниците си да ходи до Централната баня за минерална вода, а в неделя – на Витоша, той ходи да притиска държавните институции. Сам, въоръжен единствено със ЗДОИ (Закон за достъп до обществена информация). И не го прави за лична полза, а за полза на обществото – като един днешен Диоген без фенер осветлява работата на институциите. За около 15 години той е подал над 160 заявления за достъп до информация към различни държавни служби – от кмет на кметство, през всички министерства, до Министерския съвет и президентството. Понякога с питанията си притеснява и държавните медии – БНР, БНТ, както и СЕМ. Когато запитаните институции откажат да му дадат информация, Вилям Попов не се отказва – завежда дела, защото неговият любим закон (ЗДОИ) му дава това право. Водил е 40-50 дела за откази срещу различни институции. И е спечелил 2/3 от тях. Една любопитна подробност – само по времето на президента Първанов не е спечелил нито едно дело за отказана му информация. Май независимият съд в тия случаи не е бил съвсем независим… Та даже на няколко пъти го е осъдил да плати разноските по делата. Щом много питаш, гражданино, плащай! Нищо, че пенсията не е голяма… Макар да му отказват повечето отговори, преди години Вилям Попов нееднократно пита президента Първанов за ползата от неговите воаяжи. Помните ли как президентският самолет обикаляше света – от Югоизточна Азия до Южна Америка и Австралия – само едно такова пътуване излизаше половин милион лева – и то по време на тежката криза в държавата. А ползата? Тогава ни убеждаваха, че е огромна. Днес виждаме, че е пълна нула. Каквото беше и цялото президентстване на Гоце, при това не в един, а в два мандата – направо две нули. Повече от година и половина вече имаме нов президент, а Вилям Попов – нов обект за въпроси. На първата година от мандата му гражданинът Попов е подал шест заявления, с които е поискал от президента Радев да му представи документална информация по разни въпроси: например какви са мотивите му за назначаване на Иво Хрис­тов за началник на кабинета? Или: бил ли е предварително информиран, че в сградата на Българското национално радио ще бъде официално срещнат, запознат и сниман с двама висши представители на Рус­кия институт за стратегически изследвания (РИСИ), ръководен тогава от ген. Решетников? Друго важно питане към Радев: при посещението във Франция при президента Макрон съзнавал ли е какви рискове поема като глава на една държава, за да се качва на френския изтребител „Рафал” и да участва в учебен „въздушен бой”? И отново има въпроси за задграничните пътувания – колко е осъществил Радев като държавен глава за една година, по какъв повод и с каква цел е планирано и проведено всяко посещение – по покана от домакините или участие в международно мероприятие? Какъв е съставът на всяка делегация? Гражданинът Попов изисква копия от поканите и пита: какви са разходите и резултатите от всяко посещение? Поискал е също копие от отчетите на лицата, включени в официалната делегация. Ще кажете: чак пък и отчети. Що за дребнавост? Вилям Попов не мисли така – по отчетите може да се разбере каква работа са свършили президентът Радев и делегациите му в чужбина. Ако са писани формално, следователно и свършената работа е формална. От президенството са му дали отчасти исканата информация – пълен списък на задграничните пътувания на президента от началото на мандата до края на февруари т. г., включващ дата и продължителност, състав на делегацията, квартирни и дневни, транспорт. Става ясно, че президентът Радев е провел за една година 23 държавни посещения в чужбина на обща стойност 678 824,56 лв. Като се добавят и непреките разходи по уреждане и приготовление на посещенията, може да се каже, че за тях българските данъкоплатци са платили поне милион лева. Ползата? Би трябвало да я научим от отчетите… Но му отказват както копия от поканите, така и отчетите за свършената работа – обяснението: информацията за всяка задгранична командировка на Радев я имало на сайта на президенството. За тези откази Вилям Попов завежда дело в Административния съд София – град. Бях на това дело. Предварително очаквах, че съдът ще се отнесе формално. И току-виж пак присъдил на питащия пенсионер да плати разноските по делото. За моя изненада се получи друго – съдийката даде думата на гражданина Попов и го изслуша много внимателно, без да го прекъсва. Прокурорът заяви, че гражданинът е напълно в правото си да получи изцяло исканата от него информация. От президенството присъстваше юристка, която защити позицията на работодателя си – държавен глава, и поиска Попов да заплати адвокатския хонорар. Два месеца по-късно излезе и съдебното решение. В полза на питащия гражданин Вилям Попов. Заключението на съда: Исканата от жалбоподателя информация безспорно представлява публична информация с висок обществен интерес. Документите, на основата на които е взето решение за задгранично посещение, съдържат информация, даваща възможност на гражданите да си съставят собствено мнение относно дейността на задължените по закона субекти, какъвто се явява президента на РБ. Попов иска точната информация в посочените документи чрез копия от тях, а не интерпретацията є от служители на администрацията на президента. Предвид на казаното отказът е незаконен и трябва да бъде отменен. Не бързайте да се радвате: още нищо не е станало… Доброто не побеждава толкова лесно. Юристите на президентството са подали жалба до Върховния административен съд срещу решението на АССГ. А има такава зависимост: колкото по-горна е една инстанция, по-близо е до коридорите на властта…Но нека вярваме не в зависимостта, а в независимостта на българския съд. Покрай другите документи Вилям Попов ми показа цитат от речта на нашия президент Радев пред студенти и преподаватели в УНСС. Ето го: „Крайно време е да включим прожекторите… Да \n\tосветлим процесите в държавата. Да има прозрачност на собственост, на управленски решения, на харчене на публичен ресурс. Да има ясноустановени правила, които да важат за всички…” Ами добре, включете прожекторите, господин президент! Първо в президентството!  Независимо как ще се развие делото на втора инстанция, гражданинът Попов вече е подготвил ново питане към президента Радев – за посещението му в Москва при президента Путин през април т. г.. Ще иска копия от официалната покана на руската страна, както и отчет за свършената работа. Всички още се чудим каква я свършиха държавният ни глава и нашият премиер, когато един след друг се явиха при Владимир Владимирович? Защо беше тази надпревара, защо беше това челобитие? Ние европейска страна ли сме или евразийска, та държавниците ни да тичат през глава и да кършат кръст пред Кремъл? Ще научим ли истината? Едва ли, но гражданинът Попов е в правото си да пита. Ех, да имаше повече питащи граждани…Щеше да има и общество.", "date": "2018.08.17", "title": "Прозрачност със затъмнения"}
{"url": "http://clubz.bg/72001-nikolaj_stajkov_osydi_pik_za_30_klevetnicheski_statii", "text": "Николай Стайков, един от учредителите на Антикорупционен фонд и Протестна мрежа, бивш журналист в \"Капитал\", осъди агенция ПИК за клевета. В общо 30 статии агенцията е публикувала материали, уронващи престижа на Стайков. Това съобщи самият той чрез профила си във фейсбук с ироничния анонс \"Първо тук!\", както от ПИК обичат да придават ексклузивност на публикациите си. От агенцията ще трябва да заплатят и обезщетение на потърпевшия в размер на 12 500 лева. Николай Стайков: Осъдихме някой си Недялко Недялков и \"Пик\" Стайков посочва, че \"поредицата кафяви статии\" срещу него в ПИК, \"Блиц\", вестник \"Телеграф\" и сие е започнала веднага след подадения през февруари 2014 г. сигнал от него и още 12 активисти, журналисти и юристи за проверка на случващото се \"в, около, над и под КТБ\". Малко преди Стайков, учителят по история Емил Джасим, който е и в ръководството на \"Да, България\" осъди за същото друга агенция, считана за близка до депутата от ДПС Делян Пеевски - \"Блиц\". Емил Джасим vs \"псевдо медиите\": спечелен първи рунд  Емил Джасим vs \"псевдо медиите\": спечелен първи рунд ", "date": "2018.08.17", "title": "Николай Стайков осъди ПИК за \"30 клеветнически статии\""}
{"url": "http://clubz.bg/72000-google_prizna_che_prosledqva_mestopolojenieto_ni_bez_razreshenie", "text": "Ако сте си мислели, че Google спира да проследява местоположението ви, когато изключите опцията \"история на местоположението\" (Location History) от настройките на акаунта си, грешите. Както много други хора. Компанията продължава да ви проследява, когато отворите Google Maps, когато получавате ъпдейти на прогнозата за времето и при обикновено търсене на информация в който и да е браузър. 2 милиарда устройства са с инсталиран Google Chrome Причината вероятно да мислите, че спирането на проследяването на местоположението ви е толкова лесно, не е у вас. Разследване на Асошиейтед прес разкри, че Google ви подвежда да мислите така. Доскоро при справка на страницата на гугъл се казваше, че \"местата, които посещавате, повече не се съхраняват\" в паметта на акаунта, ако изключите запазването на историята на местоположенията. Всъщност компанията продължава да запазва тази информация, просто вие не я виждате. Асошиейтед прес провежда експеримента си съвместно с учени от \"Принстън\". Новинарската агенция успява да проследи домашния адрес и всички дейности на изследователя Гънс Ейкър, който споделя с журналистите Google Web & App activity. Впоследствие компанията промени тази информация. В момента се указва, че дори ако потребителят е изключил споменатата функция, то \"някои данни за местоположението могат да се съхранят при използването на други услуги като \"търсене\" и \"карти\". За да изключите наистина проследяването на местоположението ви, трябва да поразровите из настройките на вашия профил в Google. Когато сте влезли в профила си, от менюто горе вдясно трябва да влезете в настройките през   (профил в Google). След това влезте в настройките   (\"лични данни и поверителност\"), изберете   (\"отиди в моята дейност\") и от менюто вляво отидете в  (\"контрол на активността\"). Там ще откриете настройките   (\"дейност в мрежата и приложението\"), които можете да изключите, за да не проследява Google дейността ви. Пре смартфони с операционна система Android настройките Web & App Activity можете да намерите в менюто   (\"данни и персонализиране\").", "date": "2018.08.17", "title": "Google призна, че проследява местоположението ни без разрешение"}
{"url": "http://clubz.bg/71998-vineno_kulinarni_marshruti_no_s_rakiq_i_salata_za_nachalo", "text": "Българските винено-кулинарни маршрути могат да промотират съчетаването на ракия със салата преди храненето. Това каза в интервю за БТА проф. Таня Дъбева, ръководител на катедра \"Икономика и организация на туризма\" към Икономически университет - Варна. Тя обясни, че в България вече са изготвени 12 винено-кулинарни дестинации, които обхващат отделни райони в страната. Тя припомни, че френското гастрономическо наследство например е обявено от ЮНЕСКО за паметник, т.е. с изключително значение. И допълни, че българската кухня има много общо със съседите си и затова по-скоро бихме могли да говорим за балканска кухня. Тя обаче изтъкна, че все още няма райониране на страната въз основата на кулинарното наследство, макар че през годините етнографи са се занимавали с тази тема. И допълни:", "date": "2018.08.17", "title": "Винено-кулинарни маршрути, но с ракия и салата за начало"}
{"url": "http://clubz.bg/72003-kyde_e_nova_amerika", "text": "Дори и най-добрите познавачи на европейската география най-вероятно не са чували за Нова Америка, пък и всеки би допуснал, че ще да е някъде около „старата“. А тя е точно на германско-полската граница при Слубице и Франкфурт на Одер, или при „Слубфурт“. Столицата е Слубфурт, държавата – Нова Америка. Който не вярва, да пита Михаел Курцвели, архитекта на новото европейско държавно образувание. Сайтът  предоставя междувременно възможността за сдобиване с паспорт от държавата Нова Америка, която вече притежава някои от необходимите структури – като парламент например. Той е разположен в юртоподобна палатка и това подсказва, че в случая не става дума за истинска държава, а по-скоро за инсталация. И за утопия, излъчваща послания, каквито от конвенционалните държави не излизат много често. А именно – че може и без граници. Слубице и Франкфурт на Одер не за първи път попадат в рамките на една и съща държава – така е било и преди 1945 г. Но Михаил Курцвели е много далеч от мисълта да връща миналото, нито пък има намерение да прави революция – той е човек на изкуството, респективно мечтател. Убеден е, че точно както се създават границите, така могат и да се премахнат, покрай това му хрумва идеята за свързването на двата града и основаването на новата държава. Която, впрочем, съществува вече осем години. Може да бъде описана различно: като игра, като лабораторен опит или пък като нещо съвсем реално, в зависимост от гледната точка. Няма данъчни приходи, във връзка с което няма монтирани табели с името й. Но си има кметство – в изоставения физкултурен салон на едно някогашно училище. Има и герб, и химн. Както и специално място на картата на света – точно по средата, в самия център, спрямо който Париж и Лондон са провинции.  Новоамериканският паспорт може да се получи от един местен копирен център срещу две евро, но държавата има и своя валута, предимно нематериална. Механизмът функционира на принципа на обмяната – час градинарска работа срещу час консултации по пенсионни въпроси. За положените усилия се получават жетони, които впоследствие могат да се оползотворят за „заплащането“ на даден вид труд. А може и да не се стигне дотам, ако ентусиазмът на слубфуртци (повечето от които също са хора на изкуството) да поддържат идеите на Курцвели намалее, както се случва. Но той не се предава – заедно със съмишлениците си обикаля с мобилния юртоподобен парламент из Европа и популяризира Нова Америка. Следващият му проект е свързан с целебните сили на културата. Здравната каса обаче едва ли би поела разходите.", "date": "2018.08.17", "title": "Къде е Нова Америка?"}
{"url": "http://clubz.bg/71999-bylgarskiqt_film_aga_s_nagrada_za_naj_dobyr_film_v_saraevo", "text": "Българският филм \"Ага\" на режисьора Милко Лазаров спечели наградата за най-добър филм на Филмовия фестивал в Сараево, съобщи регионалната телевизия Ен 1, цитирана от БТА. Филмът разказва за живота и любовта на двама души, които живеят изолирано в далечни ледени пустини, като при това таят истинска топлина и човещина в отношенията си. Двамата главни герои - Нанук и Седна, мечтаят да съберат семейството си отново. Когато здравето на Седна се влошава и тя умира, Нанук решава да изпълни последното й желание - да намери отдавна заминалата им дъщеря Aга, избрала живота в града и загърбила традициите. Хърватинът Леон Лучев получи \"Сърцето на Сараево\", наградата за най-добър актьор за ролята си във филма от Сърбия \"Тежест\", който поставя въпроса за изправянето пред военните престъпления и последиците от тях. За най-добра актриса е обявена унгарката Софи Жамози за ролята си във филма \"Един ден\", в който играе 40-годишна жена, изгубена слред многобройните си семейни задължения.За най-добър режисьор е призната Йона Уричару за румънския филм \"Лимонада\", а за най-добър документален филм хърватската творба \"Сърбенка\" на режисьора Небойша Слиепчевич. На 24-ото издание на фестивала бяха представени 266 филма от 56 страни. Фестивалът бе посетен от над 100 000 души и около 2600 акредитирани гости.Филмовият фестивал в Сараево, чието първо издание бе през 1995 г., е едно от най-големите културни събития на Балканите", "date": "2018.08.17", "title": "Българският филм \"Ага\" с награда за най-добър филм в Сараево"}
{"url": "http://clubz.bg/71997-otkriha_tqloto_na_vtoroto_dete_pometeno_ot_vylna_vyv_varna", "text": "Тялото на второто дете, което падна и изчезна в морето във Варна на 15 август, е открито от екипа от водолази, които тази сутрин подновиха издирването. Предстои изваждането на момчето. Вчера бе открито и тялото на другото дете, но вечерта се наложи прекъсване на операцията заради бурното море, което не позволяваше гмуркания.  Тялото на едното дете е открито до Варна Трагичният инцидент се случи в сряда привечер. Двете момчета - на 13 и на 14 години, падат в морето край Морската гара във Варна, като версията е, че са били съборени от висока вълна. Издирването е започнало веднага от полицейски служители, които са били в района, съобщиха тогава от полицията във Варна. Децата, които са били близо до вълнолома, са били 6.  От прокуратурата съобщават, че продължава разследването на причините за трагедията. ", "date": "2018.08.17", "title": "Откриха тялото на второто дете, пометено от вълна във Варна"}
{"url": "http://clubz.bg/71959-rusiq_zamrazi_dela_si_v_amerikanski_dylgove", "text": "Русия e спряла да намалява своя дял в американски държавни облигации, съобщи руското издание \"Ведомости\", като се позова на данни,  на интернет страницата на Министерството на финансите на САЩ. Европейската централна банка ще изкупува облигации за 1,1 трлн. евро Според тях през юни размерът на американски дълг, който Русия притежава, е възлизал на 14.9 млрд. долара - колкото и през май тази година. Русия отново стъпва в Африка По-рано гуверньорът на Централната банка на Русия Елвира Набиулина заяви, че централната банка провежда политика на диверсификация, която включва оценка на риска, включително геополитически. Русия излезе от тридесетте най-големи притежатели на американски облигации, като намали дела си с $80 милиарда. През юни и Турция намали своя дял в американски съкровищни ​​бонове до $28.8 милиарда, което е понижение с 42%. Най-големите притежатели на американски дълг също намалиха дела си: Китай (с $4.4 млрд. до $1.18 трилиона) и Япония (делът й е спаднал до 1.03 трилиона долара, което е най-ниското ниво за страната през последните шест години). Общите инвестиции на чуждестранни държави в американските държавни облигации в сравнение с май са се запазили на нивото от $6.21 трилиона. Това се дължи на страни, които значително са увеличили своя дял. Сред тях са Великобритания, Сингапур, Каймановите острови, Южна Корея, Люксембург, Белгия, Италия. Напрежението между Русия и САЩ се отрази на държателите на американски облигации.  Отчет на Министерството на финансите на САЩ за април, публикуван на 15 юни т.г., разкри, че Русия е продала 47.4 млрд. долара спрямо $96.1, които е държала в държавни облигации (T-bonds). През март Москва е намалила дела си с 1.6 милиарда долара, през февруари с 9.3 млрд. долара. Япония е продала книжа за около 12 милиарда долара, Китай е ликвидирал приблизително 7 милиарда долара, а Ирландия - над $17 милиарда. Русия отново стъпва в Африка", "date": "2018.08.17", "title": "Русия замрази дела си в американски дългове"}
{"url": "http://clubz.bg/72002-sajtyt_na_ministerstvoto_na_pravosydieto_izchezna_no_se_vyrna", "text": "Сайтът на Министерството на правосъдието... изчезна тази сутрин, но малко сред 14,20 ч бе възстановен.  Това се случва само дни след скандала със срива на Търговския регистър. Агенцията по вписванията, към която е регистърът, е на подчнинение именно на правосъдното министерство. Цачева за срива на Търговския регистър: Не влизам в хипотези В петък сутринта интернет страницата на институцията даваше грешка. На екрана се изписваше съобщение, че сайтът не е достъпен, както и че възможните причини за това са прекъсване на интернет връзката към сървъра, на който е домейнът, липса на достъп до сървърите или ограничен такъв от администраторите.  Това се случи - малко по-късно от обявеното. Преди това за кратко някои браузъри даваха съобщение, че влизането в сайта на министерството е опасно заради проблем в конфигурацията му и предупреждаваха за рискове за информацията на потребителите, ако все пак решат да посетят страницата.  Фирмата, поддържаща Търговския регистър: Имаме колективен дух и творческо мислене Интернет делата на институциите не вървят от 10 август - миналия петък, когато беше затрит целият Търговски регистър. Първоначално обяснението бе, че причината е техническа и ще бъде разрешена до 8 часа. След това се оказа, че властите проверяват хакерска атака, а накрая - че причините наистина са технически, но функционалността на регистъра все още не е възстановена. От миналия петък до днес достъпни съответно от 15 и 16 август са само услугите справки за актуално състояние и справки за физически лица и фирми. Процесите по вписвания обаче са блокирани. Днес бе пусната и още една от функциите на регистъра.  На седмия ден: Търговският регистър пусна още една функция   Фирмата, поддържаща Търговския регистър: Имаме колективен дух и творческо мислене На седмия ден: Търговският регистър пусна още една функция", "date": "2018.08.17", "title": "Сайтът на Министерството на правосъдието изчезна, но се върна"}
{"url": "http://clubz.bg/71990-maskirani_v_doma_na_bivsh_zam_ministyr_toj_gi_svyrzva_s_angelkova_i_mutrite", "text": "Маскирани мъже са направили опит да проникнат в къщата край Варна на бившия заместник-министър на туризма Бранимир Ботев.  Това разказа самият Ботев в сутрешния блок на бТВ. За зам.-министъра обаче това не е опит за грабеж, а за сплашване. А поводът: остро интервю от изминалите дни, в което посочва, че настоящата министърка на туризма Николина Ангелкова предоставя бранша в ръцете на мутрите. Инцидентът станал снощи около 22 ч. В къщата му, близо до резиденцията на властта \"Евксиноград\", са опитали да нахлуят няколко души с качулки, маски, ръкавици и шапки. По случайност един от синовете му ги забелязал и се развикал. Единият от маскираните вече бил преодолял оградата. В същото време кола минавала по улицата, осветила мъжете с фаровете и това явно ги е притеснило. Върнали се и се качили в кола, която ги чакала, разказа Ботев. Как трима министри, вече и Цацаров, попаднаха във водевила \"Слънчев бряг\" По думите на полицаите, с които е разговарял, крадците идват призори и по малките часове на нощта, а не в 22 ч. В отговор на твърденията на Ботев от Министерството на туризма излязоха с кратко съобщение от името на Ангелкова, в което тя заявява, че ще го даде на съд за клевета. Уронвал не само нейния престиж, но и този на ръководеното от нея ведомство.", "date": "2018.08.17", "title": "Маскирани в дома на бивш зам.-министър. Той ги свързва с Ангелкова и \"мутрите\""}
{"url": "http://clubz.bg/71992-italianci_spaha_na_otkrito_zaradi_seriq_ot_zemetreseniq", "text": "Притеснени италианци спаха на открито през изминалата нощ, след като серия от земетресения разтърсиха южната част на страната. От общо девет труса, случили се в рамките на два часа, най-силният е бил с магнитуд от 5,1 по Рихтер. Епицентърът е бил близо до Монтелчифоне.  Трусовете повредиха балкони, напукаха стени и доведоха до срутване на необитаеми жилища в областта Молизе. Няма данни за пострадали пряко от земетресението, но младо момче си причини леки травми, скачайки от балкона на жилището си, съобщи БТА. Земетресенията са се усетили и в Рим и Неапол, твърдят световните агенции. Губернаторът на Молизе призова гражданите да се успокоят, подчертавайки, че въпреки оправданите им притеснения и страхове засега има само дребни материални щети. \n\tПо данни на италианската сеизмологична агенция най-силният трус е бил с магнитуд 5,1 а следващият по сила - 4,4.", "date": "2018.08.17", "title": "Италианци спаха на открито заради серия от земетресения"}
{"url": "http://clubz.bg/71993-kitaj_se_gotvi_da_bombardira_obekti_na_sasht%C2%A0sochi_doklad_na_pentagona", "text": "През последните години китайската армия е увеличила операциите на бомбардировачите си и вероятно тренира за нанасяне на удари срещу САЩ и техни съюзници, се казва в годишен доклад на Пентагона, цитиран от Франс прес и Ройтерс. Оценката беше направена на фона на засилено напрежение между двете страни поради разногласия за търговията. Според публикувания снощи доклад Китай се стреми да увеличи глобалното си влияние, като за миналата година е похарчил за отбрана над 190 милиарда долара по оценки на Пентагона. Китай тества първия си хиперзвуков летателен апарат През последните три години китайската армия е разширила надморските райони, в които действат нейни бомбардировачи, трупайки опит във важни региони. Тя вероятно се готви за удари срещу САЩ и техни съюзници, включително на територията на Гуам, се казва в доклада на Пентагона. Китай е разработил и много сценарии за военна операция срещу Тайван, от морска и въздушна блокада до десант в големи мащаби, целящ окупиране на острова. \"Ако САЩ се намесят, Китай може да опита да забави ефективното им участие и да се опита да спечели с ограничени военни действия\", според Пентагона. В доклада се подчертава, че Пекин развива и космическите си сили въпреки официалната си позиция срещу милитаризацията на Космоса. \n\tЗасега няма коментар от китайското посолство във Вашингтон.  БТА", "date": "2018.08.17", "title": "Китай се готви да бомбардира обекти на САЩ, сочи доклад на Пентагона"}
{"url": "http://clubz.bg/71963-noviqt_prezident_na_paragvaj_iska_pomirenie", "text": "Новият президент на Парагвай Марио Абдо Бенитес, родственик на управлявалия от 1954 до 1989 г. диктатор Алфредо Стреснер, обещава да преговаря с опозицията, тъй като не разполага с мнозинство в парламента. Това пише в статия на Франс прес, цитирана от БТА. Бенитес положи клетва пред половин дузина държавни глави от района, сред които бяха аржентинският президент Маурисио Макри, бразилецът Мишел Темер, уругваецът Табаре Васкес, боливийският президент Ево Моралес и колумбиецът Иван Дуке. В речта си новият президент от десницата изрази \"солидарност с народите на Венецуела и Никарагуа, в чиито страни се извършва злоупотреба с власт\". Получил образованието си в САЩ, 46-годишният шеф на фирма е член на партията \"Колорадо\", която е на власт в южноамериканската страна от 1947 г. до сега с изключение на периода 2008-2013 г. Избран за срок от пет години, Бенитес поема поста от Орасио Картес, бизнесмен от същата партия. Като сенатор по време на управлението на Картес новият държавен глава се противопостави на инициативата му за промяна в конституцията, която да позволи преизбиране на президента. Отсъствието на досегашния президент от церемонията по встъпване в длъжност на приемника му е признак за напрежението в управляващата политическа формация. Партия \"Колорадо\" има 17 от общо 45 сенатори и 41 от общо 80 депутати в парламента. Тя е разделена между привържениците на Орасио Картес и консервативното крило, чийто знаменосец е новият държавен глава. Първите 100 дни \"ще са ключов период, важен за всяко правителство. Бенитес ще трябва да си изгради легитимност\", обясни пред АФП анализаторът Даниел Монтоя. Роденият на 10 ноември 1971 г. Марио Абдо Бенитес е от \"златната младеж\" на Асунсион. Учи в престижния колеж \"Сан Андрес\", а после следва маркетинг в частния университет \"Поуст юнивърсити\" в американския щат Кънектикът. Баща му Марио Абдо е бил частен секретар на генерала президент Стреснер, на когото е и далечен братовчед. Бил е съдебно преследван за незаконно обогатяване по време на диктатурата, но е оневинен. Синът носи бремето на бащино наследство: през 2006 г. той присъства на погребението на диктатора в Бразилия, където Стреснер живее в изгнание. Бенитес встъпи в длъжност седмица след гражданските протести в Асунсион срещу политическата корупция. Противник на абортите, офицерът резервист от парагвайската армия, в която се научава да скача с парашут, присъства през миналия месец на обучение на парагвайските специални части и стреля с автомат пред усмихнатите американски инструктори. От няколко години Парагвай бележи над 4 процента растеж, но това не спомага за намаляване на бедността, тъй като разчитащият на селското стопанство и износа икономически модел не създава работни места в страната - една от най-бедните на континента. Съсобственик на два водноелектрически централи - едната с Бразилия, а другата с Аржентина - седеммилионен Парагвай, разположен между двата южноамерикански гиганта, без излаз на море, изнася електроенергия. Сред лидерите, присъствали на церемонията по встъпването в длъжност на новия президент, беше и президентката на Тайван Цай Ингвен, тъй като Парагвай е сред страните, признали Тайван въпреки натиска на Китай.", "date": "2018.08.17", "title": "Новият президент на Парагвай иска помирение"}
{"url": "http://clubz.bg/71995-grigor_i_djokovich_doigravat_macha_v_petyk_syrbinyt_vodi", "text": "Новак Джокович води на Григор Димитров в осминафинала им на турнира от \"Мастърс 1000\" в Синсинати, САЩ - 2:6, 6:3 и 2:1 с пробив в третия сет. Двубоят отдавна трябваше да е приключил, но първо закъсня заради дъжд, а след това бе прекъсван два пъти и отложен за днес (петък) около 22 ч наше време. Григор можеше да е спечелил и вече да чака следващия си съперник - Милош Раонич (Канада). Българинът защитава титлата в надпреварата в щата Охайо. Димитров изигра първия сет като по учебник и напомни за формата си миналата година по същото време. Той осъществи първия брейк в мача за 2:1. Последва втори за 5:2 и убедителен край с 6:2 само за 29 минути. Вторият сет започна по същия начин - с откриващ сервис гейм на бившия номер 1, бърза размяна и пробив за Димитров. Той затвърди - 3:1. Тук Новак показа защо дълго време беше лидер на мъжкия професионален тенис. Григор пък допусна непредизвикани грешки в сервис гейма си при 3:2. Така Ноле изравни - 3:3, а това видимо му вдъхна сили. Срещата се обърна, двамата си размениха ролите, Гришо започна да бърка доста повече. Сърбинът направи серия от пет поредни успешни гейма и изравни - 6:3. Тук дойде първото прекъсване, тъй като над Синсинати заваля силен дъжд. Двамата излязоха на корта след пауза при начален удар за Димитров, който най-накрая прекъсна рейда на опонента си. Джокович отвърна на нула и направи първия пробив в третия сет - 2:1, като хасковлията отново сбърка в близост до мрежата. Дъждът се завърна и малко по-късно, предвид прогнозите и късния час, организаторите спряха мача и го насрочиха за днес.", "date": "2018.08.17", "title": "Григор и Джокович доиграват мача в петък, сърбинът води"}
{"url": "http://clubz.bg/71987-sasht_gotvqt_novi_sankcii_sreshtu_turciq_ako_ne_pusne_pastor_brynsyn", "text": "Американският министър на финансите Стивън Мнучин заяви, че може да бъдат наложени допълнителни санкции на Турция, ако Анкара не освободи бързо американския пастор Андрю Брънсън, задържан по обвинения в шпионаж и връзка с терористична дейност, предадоха Асошиейтед прес и Ройтерс. Мнучин увери президента на САЩ Доналд Тръмп, че министерството на финансите е готово с допълнителни санкции. На срещата Тръмп заяви, че Турция \"не се е показала като добър приятел\". На срещата им в понеделник съветникът на Белия дом за националната сигурност Джон Болтън е предложил на турския посланик Анкара да освободи задържания американски пастор, за да намали икономическото и дипломатическо напрежение между двете страни, съобщава АП, цитирайки анонимен представител на американската администрация. Ердоган предлага размяна на Гюлен срещу американски пастор Според представителят на администрацията Белият дом е смятал, че е постигнал споразумение, вероятно визирайки американския натиск върху Израел да освободи затворен турски гражданин. Вместо това Брънсън беше прехвърлен под домашен арест, припомня АП. \n\tПредставителят на администрацията казва, че Турция е пропуснала голяма възможност да сложи край на напрежението заради задържането на Брънсън, довело до налагането на икономически санкции на Турция. В Турция горят долари. Катар обеща $15 млрд. на Ердоган Според Белия дом повишаването на митата върху вноса на стомана и алуминий от Турция не е свързано със случая със задържания пастор, отбелязва АП. Турция и САЩ биха могли лесно да разрешат проблемите си, но не и при сегашния подход на Вашингтон, заяви вчера турският външен министър Мевлют Чавушоглу на десетото съвещание на посланиците в Анкара. Отношенията между двете страни се изостриха поради решението на президента на САЩ Доналд Тръмп да въведе мита за внос на стомана и алуминий от Турция и поради проблема със съдбата на християнския пастор Андрю Брънсън, задържан в Турция за предполагаеми връзки с опита за преврат през 2016 г., припомня БТА. Тръмп-Ердоган: Дуел на вманиачени егоисти В Турция горят долари. Катар обеща $15 млрд. на Ердоган Тръмп-Ердоган: Дуел на вманиачени егоисти", "date": "2018.08.17", "title": "САЩ готвят нови санкции срещу Турция, ако не пусне пастор Брънсън"}
{"url": "http://clubz.bg/71994-vyprosi_za_tragediqta_v_genua", "text": "Трагедията заради рухналия мост в италианския град Генуа е сред централните теми в днешния британски и американски печат.  В редакционна статия лондонският \"Гардиън\" прави сравнение между нея и пожара в лондонския жилищен небостъргач \"Гренфел тауър\" през миналата година и отбелязва, че двата трагични инцидента с десетки жертви всеки са свидетелства за провалите на една система. Те представляват както човешка, така и социална катастрофа, нагледен пример за конструкционните дефекти и за недостатъците на системите за безопасност, но в същото време имат и дълбок политически контекст, чиито последствия ще се усещат години наред, отбелязва вестникът.  Търсенето на обяснение за рухването на моста е ключова задача. Централният въпрос е дали то се дължи повече на първоначалния проект на моста \"Моранди\" или на неадекватната му поддръжка и на неспособността да се вземе решение за затварянето му. Салвини: Политиката на ЕС е виновна за рухването на моста в Генуа Три дни след нещастието вече възникват сериозни въпроси за конструкцията на моста, за качеството на проверките при поддръжката му, за корпоративния и политическия контекст при поддръжката не само на този мост, а на цялата италианска магистрална инфраструктура. Защото, както бе в случая с \"Гренфел тауър\", имало е хора, които са предупреждавали, че нещо не е наред, но тези предупреждения не са били чути.  Политическият смисъл на случая в Генуа е и в това, че той се превръща в тест за подхода и ефективността на новото деснопопулистко правителство на Италия начело с премиера Джузепе Конте. Това правителство дойде на власт, отричайки системата. Сега обаче то отговаря за тази система, посочва \"Гардиън\". Вестникът се спира и на ролята на компанията оператор на моста \"Аутостраде пер Италия\", в която голям дял има несметно богатото семейство Бенетон.  Според друг лондонски вестник - електронния \"Индипендънт\", трагедията в Генуа е можело да бъде избегната. Сега обаче политиците и операторите на моста бързат да посочат за виновник всеки друг освен себе си. Но става все по-ясно, че истинските причини са в подхода към развитието (на икономиката и инфраструктурата), който отдава приоритет на печалбите пред нуждите на хората.  И това издание сравнява случаите с моста \"Моранди\" и с лондонския \"Гренфел тауър\", като прави извода, че причините и за двете трагедии следва да се търсят в десетилетната политика на съкращения на разходите, както и на системата на аутсорсинг, която даде контрола над инфраструктурата на частни компании, за които печалбата е над всичко.  Най-малко 35 са жертви на рухналия виадукт в Генуа (СНИМКИ) Вестникът вижда причина и в тромавата бюрократична машина, която години наред водеше безплодни дебати за частични и палиативни ремонти на моста и за това какъв размер на разходите в случая е оправдан, вместо да вземе бързо и ефикасно цялостно решение за бъдещето му. Противоречията между частния сектор, от една страна, и местните и националните власти в Италия за равнището на необходимата интервенция и за това кой да плати тези разходи в края на краищата доведоха до фатално бездействие.  По същата причина е трудно да се предскаже как подобни провали и занапред могат да бъдат предотвратени, ако логиката на приватизацията не бъде коренно променена, посочва \"Индипендънт\". Италия отдавна е известна с недобрата си инфраструктура, лошо градско планиране, слаба нормативна база и скъпи магистрали, а приватизацията означава, че когато се случи трагедия като тази с моста \"Моранди\", вината просто може да се стовари върху оператора в конкретния случай, а проблемите на необходимата по-цялостна реформа се избягват.  Американският \"Ню Йорк таймс\" също се спира на отдавнашните предупреждения на експерти за лошото и потенциално опасно състояние на 50-годишния мост \"Моранди\", като отбелязва, че дискусиите и търсенето на причините за трагедията, а с това и изводите от нея ще отнемат дълго време. Те ще изискват не само строго експертен подход, но и политическа воля на всички нива на правителството, за да се намери правилният изход.  В същото време вестникът отбелязва и неудачното поставяне на моста едва ли не върху главите на хиляди жители на града в построения отдолу жилищен квартал. Хората се оплакваха, че не могат да спят от постоянните строителни работи по поддръжката на моста, а сега едва не загинаха, когато той се срути на метри от прозорците им.  БТА Най-малко 35 са жертви на рухналия виадукт в Генуа (СНИМКИ)", "date": "2018.08.17", "title": "Въпроси за трагедията в Генуа"}
{"url": "http://clubz.bg/71988-ot_musolini_do_salvini_%E2%80%93_italiq_i_nejnite_autostradi", "text": "Първата европейска магистрала е открита именно в Италия през 1924 година. Тя свързва Милано и Варезе. Мусолини и фашистите са въодушевени строители на магистрали. На автострадите те гледат като на свидетелство за инженерното изкуство и индустриалния дух, характерни за съвременните синове на древния Рим. Икономическото чудо след Втората световна война дава нов тласък и на изграждането на магистрали. Днес Италия разполага с мрежа от автостради с обща дължина 6 800 километра. Магистралата отдавна вече не е само многолентова пътна артерия. На всеки паркинг за почивка се предлагат различни местни деликатеси, а табели и билбордове информират туристите за забележителностите в околността, като все им напомнят: Магистралите открай време се финансират и изграждат от частни оператори, за чиито заеми държавата поема гаранции, така че винаги са били благодатна почва за корупция, мошеничества, бюрокрация и териториални войни. В крайна сметка, разбира се, всяка отсечка, всеки тунел и всеки виадукт някой ден биват завършени – с голямо закъснение и много по-скъпо от планираното. Защо точно се срути изграденият през 1967 година мост в Генуа – това специалистите тепърва ще установяват. Когато го откриваха преди повече от пет десетилетия, неговият проектант и строител Рикардо Моранди минаваше за визионер в мостостроенето и изнасяше своите елегантни конструкции от железобетон чак в Латинска Америка и Африка. Оттогава насам трафикът по моста Моранди се е увеличил трикратно в сравнение с очакваното най-голямо натоварване. Мостът няколко пъти е укрепван допълнително. С хода на времето обаче както традиционно богатият град Генуа, така и регионът Лигурия, пък и цяла Италия, сякаш поизгубиха онзи пионерски дух и волята си за модернизация. На едно място екологична инициатива ще протестира срещу транспортната политика, другаде пък вместо пълно саниране ще се задоволят само с кръпки поради нуждата от икономии. Граждански сдружения гневно и с пълно основание ще осъдят корумпираните политици. После ще дойдат нови политици, но бързо ще се окаже, че и те са също толкова корумпирани, колкото предишните… Възходът на популистите от „Пет звезди“ и дясно-националистическата „Северна лига“ през последните десет години също е реакция срещу застоя в страната. В Италия се трупат само дългове, дефицит и повсеместно разочарование от политическия елит – нищо друго. Икономически растеж, вяра в бъдещето  - всичко това са химери. Чудно ли е тогава, че катастрофата в Генуа стана символ на колапса на цялото общество? Да, сегашната коалиция от леви и десни популисти не е отговорна за плачевното състояние на италианската инфраструктура. Това състояние е наследство от правителствата на могъщите леви и десни партии, управлявали страната в продължение на десетилетия. През изминалите години обаче „Северната лига“ участваше в няколко дясно-центристки коалиции, така че не може съвсем да избяга от отговорност. Лявото движение „Пет звезди“ пък трябва да се запита дали упоритата му съпротива срещу много големи инфраструктурни проекти не го приобщава автоматично към надпартийния лагер на застоя. Сега вътрешният министър Матео Салвини от „Северната лига“ за пореден път натърти, че правителството в Рим няма да спазва бюджетните предписания от Брюксел. Правителството нямало да отстъпи пред външната принуда, а щяло да се погрижи за сигурни пътища и училища и за необходимите инвестиции. Салвини: Политиката на ЕС е виновна за рухването на моста в Генуа Истински цинизъм е обаче да свързваш срутването на моста с правилата за финансова дисциплина на ЕС! Защото италианската инфраструктура от години черпи големи изгоди от структурните помощи на ЕС. Корените на проблема са в Рим, а не в Брюксел. Дали трагедията в Генуа наистина ще доведе до инфраструктурна офанзива на всички политически сили и до подем на самочувствието на италианците като модерна индустриална нация – това в момента изглежда съмнително. Защото партийните крамоли се подновиха още преди спасителните екипи да са открили всички жертви под развалините. Най-подходящите думи за случилото се намери президентът Серджо Матарела. Той нарече катастрофата \"ужасяваща и абсурдна\" и добави: След трагедията в Генуа задачата пред правителството едва ли може да бъде формулирана по-простичко и делово.", "date": "2018.08.17", "title": "От Мусолини до Салвини – Италия и нейните аутостради"}
{"url": "http://clubz.bg/71991-cacheva_za_sriva_na_tyrgovskiq_registyr_ne_vlizam_v_hipotezi", "text": "Министърът на правосъдието Цацка Цачева най-сетне проговори на тема за срива на Търговския регистър, на който е принципал.  В интервю за  тя заяви, че нямало как да няма отговорни за случая. По думите й само за 2017 г. държавата е осигурила над 4 млн. лв. за сигурността на системата, като \"специализирана фирма\" е предписала конкретни мерки за надграждане на регистъра, които са били подкрепени от Министерството на правосъдието – включително и финансово. Цачева не коментира дали става дума за саботаж, или говорим за техническа грешка - нямало да влиза в хипотези. Тя призова да се изчака заключението на службите, които са ангажирани с разследването. Христо Иванов: \"Лирекс\" и Даскалова да се отстранят от Търговския регистър - Категорично отговор на този въпрос ще бъде получен, след като излязат анализите и докладите на службите, които в момента са в Агенцията по вписванията, в това число и от Инспектората на Министерството на правосъдието. Аз съм категорична, че не може без отговорност, след като България няколко дни е без Търговски регистър. В момента, в който получих на 10 август, петък, доклада, че въпреки дадения 8-часов срок за отстраняване на нередностите, за да продължи функционирането на регистъра, той не може да бъде възстановен, в рамките на минути съм изпратила съответните писма, по надлежния ред съм информирала председателя на ДАНС, главния прокурор и, разбира се, министъра на вътрешните работи и чрез него ГДБОП. - В края на септември м.г. с оглед увеличаване на функционалността на Търговския регистър и преминаването от 1 януари т.г. и на Регистъра на юридическите лица с нестопанска цел, изготвяйки подготовка за това надграждане, аз имам доклад на изпълнителната директорка на агенцията с приложен анализ на специализирана фирма относно готовността това да се случи. В този анализ се предлагат 6 мерки, като фирмата изрично е записала, че счита, че това са единствено възможните мерки, при изпълнението на които ще се гарантира безпроблемно функциониране на регистъра и след неговото надграждане с немалката информация, която следва да поеме той от 1 януари. Агенцията по вписванията: Случват се такива неща В рамките на дни съм реагирала, изцяло съм подкрепила предписаните мерки от страна на фирмата, дала съм указания във възможно най-краткия срок Агенцията по вписванията да изпълни тези предписания и тъй като това във всички случаи е свързано и с финансови ресурси, по предложение на изпълнителната директорка на Агенцията по вписванията са направени промени в бюджета на Министерството на правосъдието, като са осигурени допълнителни средства. През декември е подписан договор за немалка сума от средства. Онова, което мога да кажа, е, че над 4 милиона за 2017 г. държавата като средства е осигурила именно за сигурността на държавния регистър. - Това, което знам, е, че след 3 май тази година фирмата чрез специална поръчка по ЗОП в резултат на нея има подписан договор. Този договор е за малко под 100 хиляди лева без ДДС, 94 хиляди. И това е по информация, която от изпълнителната директорка от вчерашния ден знам. Тези договори не се предоставят на министерството, тъй като те са правени по специален ред. Нямам информация в годините назад в кои години по кои договори фирма „Лирекс” е работила в Агенцията по вписванията. - Не мога да ви кажа. - Никъде никъде не би трябвало да се допускат технически грешки, в която и да е система и не само в IT сектора, а и във всички други, тъй като има конкретно законодателство, конкретни норми, които уреждат всяка една конкретна дейност. - Не мога да влизам в хипотези, убедена съм обаче в компетентността на службите, които работят по тези въпроси, вярвам, че ще узнаем истината. Агенцията по вписванията: Случват се такива неща", "date": "2018.08.17", "title": "Цачева за срива на Търговския регистър: Не влизам в хипотези"}
{"url": "http://clubz.bg/71989-do_30_000_jertvi_v_istanbul_ako_udari_zemen_trus", "text": "Между 26 000 и 30 000 жертви може да вземе земетресение в Истанбул, предупреди експерт, предаде \"Хюриет\". Той говори на работна среща, организирана от Дирекцията в общината на Истанбул и обясни, че е изготвен план как да се действа в случай, че мегаполиса бъде ударен от трус. Турция е една от най-сеизмичните зони в света, а Истанбул се намира точно на разлом, припомни Нурлу. Той предупреди още за възможни цунамита, които да залеят Истанбул в случай на земетресение. Професор Шукру Ерсой допълни, че според прогнози най-силната степен при земен трус в района би била около 7,7 по Рихтер. Тази година в този район са регистрирани 5000 земетресения. През 1999 година на 17 август земетресение от 7,5 по скалата на Рихтер уби 17 480 души, припомня \"Хюриет\". Разрушени и пострадали бяха над 280 000 сгради.", "date": "2018.08.17", "title": "До 30 000 жертви в Истанбул, ако удари земен трус"}
{"url": "http://clubz.bg/71969-talibanite_specheliha_sreshtu_sasht_no_gubqt_sreshtu_armiqta_na_afganistan", "text": "По улиците на Газни тази седмица войниците на правителството се биха с талибаните за бъдещето на Афганистан. Това се казва В статия на Ройтерс, цитирана от БТА. Битката беше жестока. НЕколкостотин талибански бойци атакуваха града в петък и в един момент го завладяха почти целия, като отблъснаха афганистанските сили за сигурност и те успяха да задържат само няколко ключови позиции, а местните жители трепереха от страх по домовете си. В сряда талибаните заявиха, че се изтеглят от града, но правителството съобщи, че при атака срещу намираща се наблизо военна база са били убити най-малко 44-ма полицаи и войници.  Ако талибаните бяха успели да превземат Газни, това щеше да е първата им сериозна победа на градска територия след краткотрайното превземане на Кундуз през 2015 г. Но те за пореден път демонстрираха ограничените си възможности. Бойците им продължават успешно да извършват свирепи еднократни атаки, да влизат в новините и да установяват контрол над земеделските местности. Тази седмица те превзеха няколко селски района в провинция Газни. Пролича обаче неспособността им да завоюват ключовите градове на едно правителство, разчитащо на американската и западната военновъздушна мощ и разполагащо с все по-способни собствени служби за сигурност. Сега това има огромно значение, защото действията на талибаните на бойното поле имат не само военни, но и политически цели. Атаката през тази седмица приличаше не толкова на опит за превземане на територия, колкото на преднамерена демонстрация на силата и възможностите на групировката. Целта на практика бе да се подготви почвата за вече започналите тихомълком преговори. Във вторник представители на талибаните заявиха, че групировката обмисля прекратяване на огъня през следващата седмица за празника Eйд ал Адха (Курбан байрам - б.пр.) по аналогия с безпрецедентното споразумение през юни. Афганистан обяви примирие с талибаните Ето така се води войната в Афганистан - седемнадесет години след 11 септември и последвалата инвазия. Единичните битки са важни, но най-вече от гледна точка на начина, по който се отразяват на голямата политическа схватка. И за талибаните, и за правителството насилието и преговорите са част от един и същ процес. Динамиката е много различна от времената, когато САЩ и съюзниците им разположиха десетки хиляди войници на НАТО с надеждата да смажат бунта веднъж и завинаги. Тази стратегия бе обречена на провал, не на последно място защото талибаните през цялото време знаеха, че чуждестранните сили не могат да поддържат вечно натиска. Оказа се прав, но само донякъде. Сблъскал се с все повече жертви и все по-скромен резултат и похарчил по различни изчисления баснословната сума от 1 до 6 трилиона долара, Западът изтегли основните си военни части през 2014 г. Тогава обаче започна истинската афганистанска война между новата, обучена и подкрепяна от Запада Афганистанска национална армия и талибаните, които вече знаят, че сега може би те са тези, които в дългосрочен план губят конфликта. По данни на Организацията на обединените нации до 2050 г. половината от населението на Афганистан ще живее в градовете. През 2016 г. градското население е 27 процента от населението на страната. Населението на столицата скочи от 1,5 милиона през 2001 г. до 6 милиона днес и така Кабул излезе на пето място в класацията на градовете с най-бързорастящо население в света. Афганистан все повече се урбанизира и обществото му неизбежно възприема по-либерални и лишени от предразсъдъци възгледи, а средновековните разбирания на талибаните стават все по-непривлекателни. Бунтовниците го знаят и този факт явно ги вбесява. Между април и юни атентатори самоубийци убиха с бомби десетки хора в поредица атентати в Кабул и околностите му. Талибаните поеха отговорност за повечето нападения. За други това стори афганистанският клон на \"Ислямска държава\", която все по-усилено се съревновава с по-популярните в Афганистан талибани чрез своя собствена серия от смъртоносни атаки. Нападенията бяха извършени на фона на цялостната пропагандна борба между афганистанското правителство и талибаните. Освен това през февруари президентът Ашраф Гани отправи предложение за мирни преговори без предварителни условия. Заради раздробеността на талибанското движение проследяването на този процес е изключително трудно, но е ясно, че групировката прави плахи стъпки към преговорите. През юни те отхвърлиха предложението на президента Гани въпреки безпрецедентното прекратяване на огъня за Рамазан байрам. Неофициалните контакти обаче продължават. През юли представители на талибаните заявиха, че водят \"непреки преговори\" с американски служители. През миналата седмица делегация на групировката посети Узбекистан за обсъждане на различни въпроси, включително мира в Афганистан, което е още един ясен знак за подновените дипломатически връзки. Както стана ясно и от сраженията през уикенда, тази дейност не изключва възможността за бъдещи кръвопролития. Афганистанското правителство в общи линии също продължава офанзивата си. Войската му ще бъде подсилена с нови чуждестранни специалисти и оборудване. Много правителствени войници почти не си спомнят времената преди военната интервенция начело със САЩ и нямат желание да се връщат към дните на талибанското управление. Бъдещето на Афганистан ще се реши чрез дипломатически и политически преговори, както и на бойното поле. Ситуацията остава изключително сложна. Продължават интервенциите на съседни държави, най-вече Пакистан, а в страната се шири огромна корупция. Войната продължи изключително дълго и създаде цели икономически и делови структури. Това само по себе си я прави трудна за контролиране и още по-трудна за прекратяване. По-просто казано, като се имат предвид корумпираните военни договори и рекетьорската дейност, някои силни хора биха предпочели сегашният конфликт и нестабилност да продължат. Има и някои непредсказуеми фактори, не на последно място това е американският президент Доналд Тръмп. В изказванията си преди встъпване в длъжност даде да се разбере, че иска цялостното изтегляне на американските войски от Афганистан. Впоследствие обаче нареди броят на военнослужещите на САЩ там да бъде увеличен, зачестиха и ударите на американската военна авиация. Международната подкрепа продължава да е жизненоважна за афганистанската армия, но е също толкова важно страната да разчита повече и сама на себе си. В крайна сметка представата, че конфликтът в Афганистан може да е на нечий - на САЩ, на Великобритания или на някоя друга страна, винаги е била погрешна. Конфликтът сега се връща към това, което може би винаги е бил - конфронтация между основните сили в страната. Външният свят може единствено да се опитва да насочва нещата в правилната посока. Ако афганистанското правителство спечели сегашната битка, това може да се окажат първите му стъпки към успеха.", "date": "2018.08.17", "title": "Талибаните спечелиха срещу САЩ, но губят срещу армията на Афганистан"}
{"url": "http://clubz.bg/71982-kak_se_stigna_do_tazi_olimpijska_izmama", "text": "Чаша студена вода и нови харчове за нова \"Гражданска отговорност\" за близо 275 000 български граждани. Още 50-60 милиона в касите на застрахователите. Без поемане на отговорност от Комисията за финансов надзор (КФН). Това ще е резултатът от фалита на кипърското застрахователно дружество \"Олимпик\", известен още от май тази година. Измамата \"Олимпик\" и скритите собственици Насред годината останалите застрахователи ще си разпределят едни непланирани няколко десетки милиона лева. МВР ще си затвори очите за няколко дни за тези, които карат колите си със стикер от \"Олимпик\" - защото ако караш без валидна полица, ще спрат от движение колата. Всъщност - няма и много да ги затвори, защото до 17 август техните застраховки \"Гражданска отговорност\" са валидни, а след това ще трябва да сключат нови. Новите трябва да са с дата 18 август. Ще трябва да се сключват нови застраховки, защото се оказа, че \"Олимпик\" не е внасяло пари в Гаранционния фонд, в който всички останали застрахователни компании правят отчисления. Ако беше внасяло, сега Гаранционният фонд щеше да изплаща средствата при фалита на кипърското дружество - т.е. да поеме плащанията от отчисленията на Обезпечителния фонд (част от Гаранционния) - 1,5 лева от всяка полица \"Гражданска отговорност\", издавана у нас. КФН \"проспала\" срива на кипърския застраховател \"Олимпик\" Но \"Олимпик\" е членувало в Гаранционния фонд единственото поради необходимостта да се дава информация за сключените полици. Защото не е български застраховател - лицензът му е издаден в Кипър.  Затова и Комисията за финансов надзор (КФН) не поема отговорност. Надзорът й е бил ограничен, защото застрахователят е работил в България в условията на т. нар. право на установяване или свободата на предоставяне на услуги. И други застрахователи също са   КФН за това право, гарантирано от договора за функциониране на ЕС. \"Гражданска отговорност\" от Нова година: за един 100 лв., за друг - 600 Какво означава това? Означава, че \"Олимпик\" има лиценз, издаден от Кипър, и по силата на европейското право може да извършва дейност и у нас. Спрямо него КФН няма особено правомощия - ако иска например да се запознае с финансовите му резултати, би следвало да ги изиска от тамошния регулатор.  ДАНСъри в мрака Това означава, че някой ден някой българин с полица от \"Олимпик\" може и да получи някакви пари - по-скоро стотинки, от масата на несъстоятелността. Ако стигне до този пореден кредитор, наредил се на опашката. КФН \"проспала\" срива на кипърския застраховател \"Олимпик\" \"Гражданска отговорност\" от Нова година: за един 100 лв., за друг - 600 ДАНСъри в мрака", "date": "2018.08.17", "title": "Как се стигна до тази \"Олимпийска\" измама"}
