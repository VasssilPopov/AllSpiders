{"url": "http://clubz.bg/76800-kak_se_pishe_istoriqta_na_edin_tesen_priqtelski_kryg", "text": "Трета седмица БНТ дъвче вечерята в Националната художествена галерия (НХГ). В същото време разбирам, че има доста по-сериозни проблеми около директорския пост – Министерството на културата проверява и. д. Яра Бубнова за конфликт на интереси (защото е създателка и шефка на частния Институт за съвременно изкуство - ИСИ), освен това се надигнаха гласове, че тя не е специалист по българско изкуство, завършила е в Москва през 80-те, няма докторантура и няма никакви, ама никакви сериозни изкуствоведски публикации. БНТ обаче дъвче вечерята. Сега да кажа как стоят нещата с думи прости. Ще бъде ли купена творба на Кристо с дарението от Австралия? През лятото НХГ получи наследство от българка в Астралия, към 2 млн. лева. Тези пари, доколкото знам, са за откупки. Националната галерия не е купувала от десетилетия изкуство и сега там са съсредоточени всички надежди. Художниците отвъд приятелския кръг на ИСИ очакват, че ще се купуват произведения предимно от института и неговите сателити. Това не означава просто, че някакви хора няма да вземат пари за произведенията си, означава, че цели движения няма да присъстват във фонда на Националната галерия. И не само това - както изкуствоведът Свилен Стефанов обобщи, очаква се сепаратистка политика към всички, които правят изкуство отвъд този кръг, както е правила Бубнова досега. В същия конфликт на интереси между другото беше и Мария Василева като главна кураторка на Софийската градска худжествена галерия (СГХГ) и едновременно член на ИСИ. Общината даваше пари за откупки и те отиваха „по предназначение“. След като стана скандал, тя формално напусна института. Но нищо не се промени. През 2015 г. Василева направи в СГХГ изложба, в която представи историята на българското съвременно изкуство - със заглавие „Изкуство на Промяната“. В нея тя изтри някои от най-сериозните наши съвременни групи - като група „Ръб“ и група „XXL“, цели движения просто бяха премахнати, не бяха включени в експозицията. Знаем, че историята се пише от победителите. Нашите победители ще пишат история на един тесен приятелски кръг артисти. Но пък Светлин Русев беше включен във въпросната изложба - вероятно като виден постмодернист. Не знам какво казва този факт - че Мария Василева няма грам представа какво е съвременно изкуство или че просто няма грам срам в стремежа си към власт и може да обяви всичко за такова. Най-вероятно и двете. Тия дни видяхме как и Яра Бубнова и Мария Василева, без да им мигне окото, обявиха една декорация за маса за пърформанс. Важно съобщение: това е декорация за маса По този начин, както вече някой обобщи, превърнаха пърформанса в най-мразената форма на съвременното изкуство в България. Вече споменах, те това могат добре, да банализират. Но да се върнем на БНТ. Защо там не направят нито едно предаване по тези въпроси? Защо се правят само предавания за вечерята и се канят основно хора от едната страна? Искам да попитам нещо, само питам, наистина не се заяждам, това е само предположение. Разбираме, че Яра Бубнова би искала да се купи и работа на Кристо с част от споменатите пари. Въпросът ми е, дали има вероятност сделката да мине през племенника му Владимир Явашев? Дали има такива надежди и стремления някъде? В същото време водещ на „Денят започва с култура“ и особено на тези предавания с Недко Солаков и Яра Бубнова нон стоп, знаем, е неговият близък приятел подводничар Михаил Заимов. Според вас това има ли връзка с политиката на „Денят започва с култура“? Това, че ще се купува работа от Кристо и сделката би могла да се случи през приятеля на водещия на сутрешния блок. Защото гледам и Владимир Явашев се е намесил в темата за вечерята вече и е пуснал списък на музеите, в които е ходил на вечеря след изложба. Това е покъртително! Такъв интерес към нашата вечеря! Няма да се учудя ако утре и Кристо се „изкаже“. След смъртта на Жан-Клод той се „изказва“ меко казано странно. Например, направи изявление, че се отказва от своя проект „Над Реката“, защото Тръмп станал президент (?! след като всички знаем, че се беше отказал 6 месеца преди това по административни причини). По този начин плю на всичките си предишни, а и последвали твърдения, че не се интересува от политика, а само от красивото. Твърдения, които аз лично чух с ушите си да повтаря и в Лондон. Напълно безсмислени произведения И именно по тази линия - на противоречието в това негово изявление, той беше критикуван остро по време на дискусията за него в Лондонския университет Голдсмитс. \n\tНо разбира се тук не е Лондон. Критикува се само, когато е престижно, дори да е справедливо - срещу Кошлуков, срещу Вежди, някакви безопасни мишени и всички стават бунтари. Надявам се поне осъзнаваме колко сме в кюпа и колко всички, които сега си траем, сме отговорни за това, което предстои. Важно съобщение: това е декорация за маса Напълно безсмислени произведения", "date": "2018.12.06", "title": "Как се пише историята на един тесен приятелски кръг"}
{"url": "http://clubz.bg/76801-us_diplomat_evropa_moje_da_zatvori_pristanishtata_si_za_ruski_korabi_ot_krim", "text": "Европейските съюзници на САЩ могат да затворят пристанищата си за руски кораби, идващи от окупирания Крим и от руски пристанища в Азовско море. За това предупреди специалният представител на САЩ за Украйна Кърт Волкър, цитиран от \"Гласът на Америка\". Мярката се обмисля като отговор на руското задържане на три украински военни кораба и техните екипажи в Керченския проток на 25 ноември, което Волкър нарече \"явно нарушение на международното право и нарушение на двустранно споразумение с Украйна\" от страна на Русия. Волкър заяви, че Азовско море е предмет на двустранно споразумение между Украйна и Русия и изрази несъгласието на САЩ  с руските претенции, че териториалните води около Крим са руски. С предложение за затваряне на европейските пристанища за руски кораби, идващи от Крим и Азовско море, неотдавна излезе Анегрет Крамп-Каренбауер, една от трима претенденти за поста на германската канцлерка Ангела Меркел начело на Християндемократическия съюз.", "date": "2018.12.06", "title": "US дипломат: Европа може да затвори пристанищата си за руски кораби от Крим"}
{"url": "http://clubz.bg/76808-zadyrjaniqt_v_prezidentstvoto_vlqzyl_tam_za_da_si_predade_oryjieto", "text": "Съдът остави за постоянно в ареста 72-годишният Сашко Игнатов, който в понеделник влезе въоръжен в приемната на президентството. Игнатов обясни, че е влязъл на „Дондуков” 2, за да предаде оръжието си и настоя, че мястото му не е в ареста, съобщава бТВ. Въоръжен мъж е нахлул в президентството 72-годишният мъж обясни постъпката си с финансови проблеми. Частни съдебни изпълнители разпродавали имотите на семейството му, заради задължение от 400 хил. лв.  Сашко Игнатов допълни, че преди да бъде задържан, два часа стоял пред сградата и размишлявал как да привлече медийно внимание. Мислел да стреля във въздуха, но синът му го разубедил по телефона. „В президентството отидох, отворих вратата, казах му на момчето: Ей, човече, имам оръжие и искам да го предам, извикай ДАНС или ГДБОП да си предам оръжието. Той се усмихна и вика – добре. И звънна по телефона и дойдоха. Извадих пистолета, свалих пълнителя и го дадох на друг от тях.”, разказа Игнатов.", "date": "2018.12.06", "title": "Задържаният в президентството влязъл там, за да си предаде оръжието"}
{"url": "http://clubz.bg/76804-bylgariq_e_edinstvena_v_nato_sys_100_zavisimost_ot_rusiq_v_aviaciqta", "text": "България практически отсъства от многонационалните формирования на НАТО в Източна Европа, от 391 млн. лв. за превъоръжаване по стандартите на НАТО в бюджета за 2018 г. не е похарчен и лев, а това се повтаря вече трети мандат, в който премиер е Бойко Борисов. Страната ни е единствената в Алианса, чиито Военновъздушни сили са 100% зависими от Русия, но за сметка на това  . \"Борисов има последната дума какви изтребители ще вземем\" Това се казва в позиция на \"Демократична България\", посветена на инвестициите в отбрана и развитие на способностите на армията. От извънпарламентарната коалиция припомнят, че в бюджета за текущата година, както и преди това, има заделени средства за нови изтребители, бойни машини за пехотата и военни кораби. Нито един от инвестиционните проекти не е завършен до момента. Факт е, че през ноември правителството взе ново решение, с което се отпускат милиони за ремонт и поддръжка на съветските самолети МиГ-29 и Су-25. Първите ще се поправят от руснаците, а при вторите има опит за подписване на рамково спораземуние с Беларус, защото руската компания така и не кандидатства. Една от причините за това са американските санкции срещу руски компании във военната сфера. Процедурата обаче в момента е върната до ниво \"ново обсъждане\" на офертата на Беларус. Ударно: кабинетът даде 200 млн. лева за ремонт на съветски самолети Според \"Демократична България\" заради непохарчените пари за превъоръжаване се е генерира „излишък“, като сумите по договори с Русия, и свързани страни извън НАТО и ЕС, нарастват главоломно, и то с поемане на ангажименти за години напред. От коалицията настояват премиерът Бойко Борисов най-после трябва да поеме отговорност за действителната интеграция на армията ни в структурата на силите на НАТО. И изброяват исканията си: Ударно: кабинетът даде 200 млн. лева за ремонт на съветски самолети", "date": "2018.12.06", "title": "\"България е единствена в НАТО със 100% зависимост от Русия в авиацията\""}
{"url": "http://clubz.bg/76802-fenove_na_cska_sofiq_blokiraha_mirno_orlov_most_snimki", "text": "Няколкостотин запалянковци на ЦСКА-София блокираха за половин час \"Орлов мост\" в София - точно преди мача от Първа лига срещу \"Лудогорец\" на ст. \"Българска армия\". Техният протест бе под надслов \"Да спрем гаврата с ЦСКА\" и беше провокиран от съдийството на Волен Чинков в мача срещу \"Славия\" миналата неделя. В средите на ЦСКА-София са на мнение, че реферите грешат умишлено в ущърб на техния клуб и в полза на \"Лудогорец\". \"Славия\" помрачи настроението на ЦСКА-София преди сблъсъка с \"Лудогорец\" Феновете тръгнаха от градинката пред сградата на БФС на ул. \"Иван Асен II\" в 16 часа и след минути спряха движението на \"Цариградско шосе\". Те скандираха и пяха, носеха транспаранти и пиротехнически средства. От \"Орлов мост\" те се насочиха в посока някогашния хотел \"Плиска\" и срещу Полиграфическия комбинат се насочиха към \"Българска армия\" през парка. Тогава движението бе възстановено. Шествието бе мирно - няма нанесени материални щети, нито арести.  ", "date": "2018.12.06", "title": "Фенове на ЦСКА-София блокираха мирно \"Орлов мост\" (СНИМКИ)"}
{"url": "http://clubz.bg/76783-iskash_obshtestvena_informaciq_kmet_te_prashta_na_prokuror", "text": "Какво може да се случи на активен гражданин, който реши честичко да ползва правото си по Закона за достъп до обществена информация в малка община в България? Може да бъде даден на прокуратурата. От кмета на общината. За такъв случай разказват от   в сайта си. Общината е Дряново, кметът - Мирослав Семов (който на последните избори през 2015 г. е бил номинация на ГЕРБ - б.р.), а гражданинът се казва Ангел Ангелов. Приложени са и факсимилета от документи. Кметът Семов е изпратил сигнал срещу съгражданина си до Окръжната прокуратура в Габрово. Целта - да се провери какво прави Ангелов с получената информация и дали не е налице злоупотреба с права. Последвало писане на обяснение пред прокурор по темата, става ясно от публикацията, предоставена от областния координатор на \"Програма достъп до информация\" за Гарбово Емилия Димитрова. Ангелов не вижда и никакво нарушение за това, че малка част от нея е станала достояние на повече хора, намирайки място в разпространявания безплатно местен вестник „Дряновица“. По думите му обществото има право да знае как работят кметът Семов и екипът му.  Очаква се все пак прокуратурата да се произнесе по сигнала на кмета срещу гражданина. ", "date": "2018.12.06", "title": "Искаш обществена информация? Кмет те праща на прокурор"}
{"url": "http://clubz.bg/76787-slavi_trifonov_vs_desislava_radeva_kato_ekolog_li_e_pytuvala_v_katovice", "text": "В какво качество съпругата на президента Румен Радев - Десислава го е придружавала на конференцията на ООН за изменението на климата в Катовице, след като длъжност \"първа дама\" по българското законодателство няма. Била ли е тя \"легитимирана\" на форума като заместник-ръководител на българската делегация.  С този въпрос се занимава снощи \"Шоуто на Слави\", като очаквано темата повлече крак и днес. И вкара \"Дондуков\" 2 в обяснителен режим. Радев: Европа може да помогне за чистата енергия, ако не създава пречки пред руския газ към България В ефир водещият Слави Трифонов показа документ, според който на английски език са записани водачите на 24-тата сесия от Конференцията на страните от Обединените нации по Рамковата конвенция за промените на климата. В него на първо място, като водач на делегацията, е президентът Радев, а на второ място, като заместник-ръководител на делегацията, е посочена Десислава Радева. Според Трифонов Радева е била обозначена в този документ и като \"съпруга на президента на Република България\". Борисов и Цацаров гостуват в \"Шоуто на Слави\". Президентът отказа След което водещият направи коментар: И продължи: Отново НСО, отново Десислава Радева След запитване на Клуб Z от президентството посочиха, че т. нар. първа дама не е била заместник-ръководител на делегацията, а имало грешка при акредитирането за събитието, за която от самото президентство са сигнализирали. Ето какво заявиха от екипа на Румен Радев: Борисов и Цацаров гостуват в \"Шоуто на Слави\". Президентът отказа Отново НСО, отново Десислава Радева", "date": "2018.12.06", "title": "Слави Трифонов vs Десислава Радева: като еколог ли е пътувала в Катовице"}
{"url": "http://clubz.bg/76791-borisov_zavede_cacarov_i_shefa_na_dans_na_sreshtata_s_poslanicite_ot_es", "text": "Министър-председателят Бойко Борисов проведе работна закуска с посланиците на държавите от Европейския съюз, организирана от посолството на Австрия в България като ротационен председател на Съвета на ЕС. Това съобщиха от пресцентъра на МС. Това се казва в официалното съобщение. Любопитна подробност е, че на срещата са присъствали главният прокурор Сотир Цацаров и шефът на ДАНС Димитър Георгиев.  ", "date": "2018.12.06", "title": "Борисов заведе Цацаров и шефа на ДАНС на срещата с посланиците от ЕС"}
{"url": "http://clubz.bg/76806-intrigata_ostava_cska_sofiq_i_ludogorec_napraviha_raven_snimki", "text": "ЦСКА-София и \"Лудогорец\" направиха боево 1:1 в големия мач на 18-ия кръг в Първа лига. Така разликата в точките на върха остава 6 в полза на \"орлите\" - 45 срещу 39. \"Левски\" има 38. Гол със задна ножица в добавеното време лиши \"Левски\" от победа Клаудиу Кешеру вкара с глава в 29-ата минута, а 67-ата Кирил Десподов с хубав удар от воле изравни. Фенове на ЦСКА-София блокираха мирно \"Орлов мост\" (СНИМКИ) Жалко е, че двубоят се игра пред много малко публика на стадион \"Българска армия\" - около 7-8 хиляди зрители. Преди близо година двата съперника спориха за Купата на същия стадион и тогава той бе пълен. Треньорът на \"червените\" Нестор Ел Маестро донякъде изненада, че пусна в титулярния състав 18-годишния Валентин Антов. Той се справи с голямата отговорност - за пореден път. В началните минути домакините бяха по-активни. Голови ситуации липсваха и пред двете врати. В 29-ата минута гостите изпълниха заучено корнер, Антон Недялков, който за първи път игра на Армията след напускането си към САЩ в края на миналата година, чукна топката към Клаудиу Кешеру и румънецът откри. Малко след това Марселиньо тества Витаутас Черниаускас, който изби топката при удара му отблизо. В края на полувремето \"червените\" успяха да осъществят натиск. Стигна се кратко разбъркване пред Ренан, а 43-тата \"орлите\" имаха късмет при чудесен удар на Рубен Пинто - кълбото мина на сантиметри встрани от рамката. \"Лудогорец\" взе инициативата след почивката и в 49-ата можеше да получи дузпа, но именникът Николай Йорданов реши да не отсъди 11-метров удар при съпрокосновение на Божидар Чорбаджийски с Кешеру след центриране отдясно. \"Зелените\" продължиха да контролират двубоя. Предвид това, изравнителният гол на Десподов падна донякъде изненадващо. В 67-ата Станислав Манолев имаше много пространство, вдигна топката и Десподов опъна мрежата - 1:1. Чудесно изпълнение. Попадението даде импулс на ЦСКА-София, стадионът също се разбуни. По-опасните ситуации обаче продължиха да се редят пред Черниаускас, макар и не 100-процентови. Не мина без нерви - традиционно за този сблъсък. Бившите съотборници в \"Литекс\" Антон Недялков и Кристиян Малинов едва не стигнаха до \"хващане за гушите\". \"Лудогорец\" разчиташе на активна преса и постепенни атаки, а ЦСКА-София - на контри и центрирания. В 89-ата минута Сисиньо фаулира Десподов и получи заслужен втори жълт и червен картон. Малко след това домакините остро оспорваха решението на Николай Йорданов да даде много малко добавено време - 2 минути. В крайна сметка те бяха пет. В последните секунди \"червените\" избухнаха още веднъж - имаше единоборство между Лукас Саша и Десподов в пеналта на \"Лудогорец\". Видоепотворенията показаха, че няма основание за наказателен удар. По-рано през втората част Йорданов подмина фаул срещу голмайстора за 1:1 на линията на наказателното поле. Така - 1:1. В края имаше бурни освирквания, а \"орлите\" имаха трудности при прибирането си в съблекалнята - към тях летяха предмети, бутилки и дори седалки. Получи се мач на прилично качество с много заряд - типична битка между тези два отбора. Николай Йорданов се справи добре и не развали празника си. Фенове на ЦСКА-София блокираха мирно \"Орлов мост\" (СНИМКИ)", "date": "2018.12.06", "title": "Интригата остава - ЦСКА-София и \"Лудогорец\" направиха равен (СНИМКИ)"}
{"url": "http://clubz.bg/76807-trenoryt_na_chervenite_ludogorec_si_svyrshi_rabotata_v_macha_ni_sys_slaviq", "text": "Старши треньорът на ЦСКА-София Нестор Ел Маестро направи интересно изявление след мача с \"Лудогорец\" (1:1) - че съперникът на \"червените\" \"си е свършил работата\" в миналия кръг, когато тимът му падна от \"Славия\" с 0:1 при доста слабо съдийство на Волен Чинков. След това Ел Маестро за първи път в тв интервю използва родния си език и рече дословно: Интригата остава - ЦСКА-София и \"Лудогорец\" направиха равен (СНИМКИ) \"Славия\" помрачи настроението на ЦСКА-София преди сблъсъка с \"Лудогорец\" \"Славия\" помрачи настроението на ЦСКА-София преди сблъсъка с \"Лудогорец\"", "date": "2018.12.06", "title": "Треньорът на \"червените\": \"Лудогорец\" си свърши работата в мача ни със \"Славия\""}
{"url": "http://clubz.bg/76805-rosen_jelqzkov_ne_vijdal_kak_shte_se_spazva_praviloto_za_chetirite_meseca_za_shoforite_v_es", "text": "Само България и Литва са били против предложенията на Брюксел за т. нар. план „Макрон“, каза в четвъртък по бТВ транспортният министър Росен Желязков. Този проблем показва разделението на Европа на периферия и централни държави, смята той. Европа надви България. Шофьорите ще се връщат у дома най-малко веднъж на 4 седмици Според него българските превозвачи са много конкурентноспособни и имаме един от най-добрите автопаркове. По думите му тези общи законодателни решения целят да не засегнат големите европейски държави, но по този начин се дискредитират периферните държави и ги ощетяват. Желязков коментира и че за да се нагала правило, то трябва да бъде приложимо и да може да се контролира. В момента той не виждал вариант, при който да се следи дали даден шофьор се е прибрал вкъщи след четири месеца по пътищата. Неговото мнение е, че тази мярка е по -скоро, за да се удовлетворят исканията на гражданите в Западна Европа. Той подчерта, че България все така няма да подкрепи и забраната да се спи в кабините, защото нашите били модерни и предлагали всички условия за почивка в тях. Той съобщи, че е oсвободил като членове на Съвета на директорите на „Холдинг БДЖ” Велик Занчев и Владимир Владимиров. Досегашният финансов директор на дружеството продължава да работи още около месец, за да има плавен преход, обясни още министърът по бТВ. Новите лица в ръководството на БДЖ ще са Григори Григоров и Светломир Николов, които имат богат опит в системата и добри мениджърски умения. Оставки на върха в БДЖ след обявен пълен одит Велик Занчев и Владимир Владимиров са освободени, защото одитния доклад за анализ на риска показа, че дружеството има сериозни пропуски в мениджмънта, които не се дължат толкова на лична човешка слабост, а на неумението да се справят с новите предизвикателства, свързани с интензивното развитие на компанията, обясни министърът. За концесията на Летище \"София\" Желязков обясни, че имало голям международен интерес. По думите му в концесията е заложено изграждането на нова писта. Печалбата на летището сега е 10 млн. лева годишно, а може да се удвои, смята той.   Оставки на върха в БДЖ след обявен пълен одит", "date": "2018.12.06", "title": "Росен Желязков не виждал как ще се спазва правилото за четирите месеца за шофьорите в ЕС"}
{"url": "http://clubz.bg/76786-odobriha_samo_chastichni_prava_za_vryshtaneto_na_migranti", "text": "Съветът на ЕС постигна днес частично споразумение за промяната в начина на работа на европейската гранична служба \"Фронтекс\". Става дума само за връщането на мигранти и сътрудничеството с трети страни. Това означава, че  все още не могат да започнат преговори по въпроса с Европарламента. С други думи – няма споразумение, преди да са договорени всички части от него. Макрон: Който не иска „Фронтекс“, излиза от Шенген Не бе прието предложението на Еврокомисията за осигуряване на 10 000 европейски граничари, които да охраняват външните граници на Съюза и да бъдат разполагани дори без съгласието на държавата, в която биват изпращани. \"Фронтекс\" ще може да осигури техническа и оперативна подкрепа на страните от ЕС при връщането на мигранти. Това ще става по молба на засегнатата страна или по инициатива на самата агенция, съгласувана със съответната страна. Подкрепата обхваща всички етапи на връщането – подготовката и дейностите след връщането и след пристигането. Тя ще включва и помощ при доброволно завръщане. Граничната служба ще може да помага и на държавите членки в установяването на самоличността на граждани на трети страни и в придобиването на документи за пътуване. Засилва се сътрудничеството с трети страни. Това ще стане, след като \"Фронтекс\" получи широки правомощия за това, без никакви ограничения. Тук има възможност за сключване на споразумения между ЕС и трети страни (които според сегашните правила са само такива, които граничат със Съюза). Това ще позволи на \"Фронтекс\" да разполага екипи за конторлиране на границата и връщане на мигранти, както и да действа в трети страни. Агенцията ще има правото да разполага експерти в качеството на офицери за свръзка. Те ще бъдат част от местните или регионалните мрежи за сътрудничество между тези офицери и експерти по сигурността от ЕС. Ще бъде даден приоритет на разполагането на хора за свръзка в страните, откъдето идват мигранти, или такива, през които минават транзит.", "date": "2018.12.06", "title": "Одобриха само частични права за връщането на мигранти"}
{"url": "http://clubz.bg/76794-globa_do_4_ot_oborota_za_teroristichno_sydyrjanie_v_internet", "text": "Съветът на ЕС прие днес предложението за въвеждане на глоба до 4 на сто от световния оборот на интернет платформите, които не премахнат терористично съдържание до един час от момента, в който това е било поискано от съответните власти. Предвижда се размерът на глобите да бъде определян от всяка отделна държава в ЕС. Правилата ще засягат всички, които доставят интернет услуга в ЕС, както и съдържанието, свързано с насилие. Не се предвижда разлика в зависимост от това дали доставчиците на услугите са в ЕС или извън него. КЗП глоби интернет търговец за заблуждаващо послание \"Спечели 15%...\" Съветът настоява доставчиците да разработят собствени мерки за предотвратяване на разпространението на подобно съдържание. Те трябва да се постараят премахнато веднъж съдържание да не се появи отново в интернет. Днешното решение открива пътя за начало на преговорите с Европарламента по новите правила.", "date": "2018.12.06", "title": "Глоба до 4% от оборота за терористично съдържание в интернет"}
{"url": "http://clubz.bg/76778-novite_zakoni_prieti_majkite_vdigat_palatkoviq_lager_snimki", "text": "След 6 месеца и 6 дни протести днес майките на децата с увреждания разтуриха палатковия лагер пред парламента. Той бе вдигнат на 1 юни тази година под наслова \"Системата ни убива\". Родителите на децата с увреждания искаха законови промени за месечна издръжка поради увреждане, технически помощни средства и лична помощ в дома и на работното място.  След половин година протести вчера и днес Народното събрание гласува промени в два закона - Закона за хората с увреждания и на Закона за личната помощ. Първият, приет на второ четене вчера, предвижда задължителна индивидуална оценка на потребностите на хората с увреждания и нови парични добавки. Т. нар. финансова подкрепа се обвързва с линията на бедност. Според степента на увреждане на даден човек подкрепата ще е от 7 и 57 процента от сумата, определена като линията на бедност. Сметките показват, че към момента помощта от държавата ще е между 24 и 198 лв. месечно.  Законопроектът за личната помощ, за който от лятото настояват майките, а няколко пъти идеята им бе отхвърляна, урежда асистентските услуги за хората с най-тежки увреждания. Предвидените в него добавки трябва да започнат да се отпускат от държавата от 1 септември 2019 г. Достъпът до лична помощ ще се определя според индивидуалната оценка на всеки гражданин с увреждане. С право на асистент ще са пълнолетни с 90 и над 90 на сто увреждане и деца с 50 и над 50% увреждане. Те ще могат да ползват личен асистент до 168 часа месечно. Лагерът обаче не изчезва, а се премества - от януари той ще бъде пред Министерството на здравеопазването. Протестиращите искат и нова система за оценка на уврежданията и потребностите на човека, породени от заболяването.  Тежкият процес до приемане на законопроектите доведе до две оставки - първо на социалния министър Бисер Петков, която Борисов обаче не прие, а след това и на вицепремиера Валери Симеонов заради непремерените му изказвания към майките и децата с увреждания. Новата вицепремиерка: Не знам дали ще имам същия ресор като Симеонов Симеонов се завърна като редови депутат, а шефката на кабинета му стана вицепремиер на негово място.", "date": "2018.12.06", "title": "Новите закони - приети, майките вдигат палатковия лагер (СНИМКИ)"}
{"url": "http://clubz.bg/76797-kakvi_sa_smetkite_na_temenujka_petkova_za_aec_belene", "text": "Министерството на енергетиката има оптимистична и песимистична версия за строителството на АЕЦ\"Белене\", ако се намери стратегически инвеститор - за 8 години за 9 милиарда евро или за 10 години за 10 милиарда eвро. Предложение от стратегически инвеститор за до 9 млрд. евро и срок до 8 години за изграждането на АЕЦ \"Белене\" ще бъде оценено най-високо. Това съобщи министърът на енергетиката Теменужка Петкова, която представи днес пред парламентарната Комисия по енергетика информация за процедурата по избор на инвеститор и структурирането на проекта. От енергийното министерство смятат, че този срок за изграждане на централата е реалистичен, защото проектът е в напреднала фаза, тъй като притежава необходимата лицензионна процедура, съобщи БТА. Освен това има изградена площадка и оборудването за атомната централа се намира в България. Инвеститор за АЕЦ \"Белене\" ще се избира на 9 етапа Максималната стойност за изграждането на АЕЦ \"Белене\" е 10 млрд. евро, а максималният срок за реализация - 10 години, поясни министър Петкова. Участието на българската страна ще стане само и единствено с апортиране на всички относими активи, които България притежава във връзка с този проект, заяви енергийният министър. Според оценки на енергийното министерство до момента инвестициите на българската държава до момента в несбъднатата втора атомна са за около 3 милиарда лева. Най-удачен вариант за структура на проекта е участие в отделна проектна компания с всички активи, които са относими към проекта АЕЦ \"Белене\" и съответно тези активи ще бъдат оценени и самото апортиране на тези активи в новата проектна компания ще стане паралелно с разговорите с потенциалните инвеститори. НЕК плаща нови €37 милиона заради АЕЦ \"Белене\" От енергийното министерство смятат, че най-оптималният вариант за реализацията на такъв тип проекти е за 20 процента собствен капитал и 80 процента привлечен капитал. Министърът по енергетиката подчерта, че проектът ще трябва да бъде реализиран изцяло на пазарен принцип, без предоставяне на държавна гаранция, без предоставяне на корпоративна гаранция, без включването на дългосрочни договори за изкупуване на електрическа енергия от страна на държавата. Предложение за над 30 процента участие на български компании в реализацията на проекта ще бъде с предимство. От техническа точка бъдещият инвеститор трябва да се придържа към проекта, който е нотифициран от Европейската комисия през 2007 г. Това означава, че трябва бъде използвано изцяло оборудването, което е произведено за този проект, както и да бъдат използвани всички лицензии, уточни Теменужка Петкова. Процедурата, свързана с избор на стратегически инвеститор за изграждането на АЕЦ \"Белене\", е предвидено да премине през 9 етапа. Началото й може да бъде дадено в началото на 2019 г., посочи енергийният министър. Вместо АЕЦ \"Белене\" по-добре да отворим Царичинската дупка НЕК плаща нови €37 милиона заради АЕЦ \"Белене\" Вместо АЕЦ \"Белене\" по-добре да отворим Царичинската дупка", "date": "2018.12.06", "title": "Какви са сметките на Теменужка Петкова за АЕЦ \"Белене\""}
{"url": "http://clubz.bg/76790-tajsyn_fyuri_iska_revansha_s_uajldyr_da_se_igrae_na_old_traford", "text": "Тайсън Фюри си пожела втория боксов мач в тежка категория срещу Дионте Уайлдър да се играе на стадиона на любимия му отбор - \"Манчестър Юнайтед\". Снощи гигантът бе специален гост на \"Олд Трафорд\" за двубоя на \"червените дяволи\" срещу \"Арсенал\" (2:2) от Висшата лига. Миналата неделя Уайлдър и Фюри направиха зрелище в зала \"Стейпълс сентър\" в Лос Анджелис, а съдиите не определиха победител - срещата завърши наравно. Равенство: мачът Уайлдър - Фюри не излъчи победител (СНИМКИ) След края двамата си отправиха комплименти, не пропуснаха да се заядат с големия си съперник Антъни Джошуа и си обещаха нов двубой. Уайлдър, който остана шампион на WBC, нямал нищо против да прелети океана, за да срещне още веднъж Циганския крал. Тайсън Фюри бе приветстван на \"Олд Трафорд\" с шалче в цветовете на \"Юнайтед\" - червено, бяло и черно. Запитан дали все още се чувства ощетен (Фюри два пъти бе свален в нокдаун, но записа повече и по-чисти удари в главата на своя съперник) гигантът, който е роден край Манчестър, отвърна: С последното Фюри напомни за прочутата реплика на Кубрат Пулев \"продължаваме напред\" след поражението на Владимир Кличко през есента на 2014 г. А ден по-рано Уайлдър също заяви, че следващият му мач ще е отново с Фюри. Той отхвърли възможността в близко бъдеще да срещне Антъни Джошуа, макар да се зарадва на афишираното в туитър желание на англичанина да излезе на ринга както срещу Дионте, така и с Тайсън. Мениджърът на Джошуа - Еди Хърн, заяви за британските медии, че хваща самолета за Лос Анджелис, за да договори най-накрая чакания от години мач с Уайлдър, който се оценява на десетки милиони долари. Бронзовия бомбардировач обаче го охлади. Ясно е, че иска да си вдигне цената. Междувременно Франк Уорън направи интересна прогноза, че през април Антъни ще срещне украинеца Александър Усик, който е световен шампион в полутежка категория, но вече \"се качва\" в тежка и на него се възлагат огромни надежди да стане една от звездите на дивизията.", "date": "2018.12.06", "title": "Тайсън Фюри иска реванша с Уайлдър да се играе на \"Олд Трафорд\""}
{"url": "http://clubz.bg/76793-okonchatelno_desislava_ivancheva_i_zamestnichkata_%D1%9D_ostavat_v_aresta", "text": "Бившата кметица на \"Младост\" Десислава Иванчева и бившата ѝ заместничка Биляна Петрова остават в ареста.   на Апелативния специализиран съд е окончателно. За него бе съобщено освен от съда, и на профила на Иванчева във фейсбук. Двете обвиняеми в подкуп искаха промяна на мярката за неотклонение в по-лека - поне \"домашен арест\". Първата инстанция на два пъти уважи искането, но втората - не. Десислава Иванчева излиза от ареста - този път веднага На 16 ноемви съдията от СНС Иво Хинов пусна за твтори път и двете, позовавйки се на съдебно психиатрична, и на съдебно медицинска експертиза. Той прие, че условията в ареста след повече от 7 месеца застрашават дори менталните им способности - да се защитават адекватно. Определението му трябваше да влезе в сила веднага в частта с домашния арест, но АСНС го отмени същия следобед, когато роднините на двете ги чакаха часове наред с багажа пред \"Майор Векилски\".  Затова пък за същинското определение Апелативните спецсъдии никак не бързаха - чак до днес.", "date": "2018.12.06", "title": "Окончателно: Десислава Иванчева и заместничката ѝ остават в ареста"}
{"url": "http://clubz.bg/76789-banevi_veche_v_sofiq_s_obvineniq_za_1_mlrd_lv", "text": "Прокуратурата публикува днес след пристигането на Николай и Евгения Баневи от Франция прецизирани обвинения срещу тях. Те са за колосални суми от над 1 млрд. лв., обединени в 7 отделни деяния, за които ще им искат постоянна мярка \"задържане под стража\" от спецсъда. Обвиненията са: Двамата кацнаха на Летище „София“ малко след 13 ч. Баневи бяха арестувани на 26 октомври в Ница във връзка с разследване за източване на завод „Полимери“ АД. Те са с повдигнати обвинения за престъпно сдружаване за периода 2009-2018 г. и за присвояване и данъчни престъпления в периода 2010-2011 г. Днес се чакат Баневи. С белезници Според главния прокурор Сотир Цацаров  на българска територия те ще бъдат арестувани за 72 часа с искане за постоянно задържане. Мерките за неотклонение на семейството бизнесмени ще се гледат в петък. От Специализираната прокуратура обясниха, че парите от „Полимери“ АД са отивали в офшорки на семейство Баневи и по този начин предприятието е било източвано. Баневи присвоили 1,5 млн. лв., твърдят от спецпрокуратурата Зам. главният прокурор Иван Гешев обяви като новина, че към отговорност ще бъде привлечена и майката на Николай Банев - Мария (77 г.), тъй като тя е титуляр на някои от сметките. За нея ще бъде искана парична гаранция. Вероятно заради напредналата ѝ възраст. Баневи присвоили 1,5 млн. лв., твърдят от спецпрокуратурата", "date": "2018.12.06", "title": "Баневи вече в София с обвинения за 1 млрд. лв."}
{"url": "http://clubz.bg/76779-chez_pregovarq_veche_s_indijcite_za_biznesa_si_v_bylgariq", "text": "Индийската компания \"Индия пауър\" е потвърдила пред БНР, че работи по сделката за българските активи на ЧЕЗ. Кой ли ще даде на г-жа Гинка Върбакова парите за ЧЕЗ? Компанията, която беше в съдружие с българската \"Фючър енерджи\", е вторият класиран кандидат след \"Инерком\", еднолична собственост на Гинка Върбакова. След като в края на миналия месец от \"Инерком\" не успяха да осигурят финансирането по сделката, което е над 320 милиона евро, от централата в Прага потвърдиха, че започват преговори с втория класиран кандидат. Предмет на сделката е най-голямото електроразпределително дружество в Западна България с близо 3 милиона клиенти и още няколко дружества на ЧЕЗ у нас. В позицията си до БНР от индийската компания казват, че по стратегически причини няма да коментират още каквото и да било развитие по сделката, но се надяват скоро да има какво да кажат. Искаме да знаем гинките КЗК незаконосъобразно спряла нов опит на \"Инерком\" за сделка с ЧЕЗ Искаме да знаем гинките КЗК незаконосъобразно спряла нов опит на \"Инерком\" за сделка с ЧЕЗ", "date": "2018.12.06", "title": "ЧЕЗ преговаря вече с индийците за бизнеса си в България"}
{"url": "http://clubz.bg/76780-i_dvojnichkata_na_merkel_se_pensionira_skoro", "text": "Облечена в червено сако и с кехлибарена огърлица, със светлокестенява коса, оформена в прическа каре с бретон, Урсула Ванецки може да мине за обикновена канцеларска служителка в Германия. \n\tНо когато пътува из германската столица в черна лимузина с телохранители, Ванецки създава илюзията, че е най-могъщата жена в страната: тя не само има очевидна прилика с Ангела Меркел, а и се движи точно като германската канцлерка. Ванецки се е появявала многократно през годините като двойничка на Меркел. Но сега, когато Меркел се готви да се оттегли от политиката, Ванецки ясно си дава сметка как ще се чувства, когато този ден най-сетне настъпи. Утре Меркел ще отстъпи поста си като лидер на Християндемократическия съюз (ХДС) след 18 години начело на партията. Пред нея са разпръснати снимки и други спомени, документиращи, както се изразява тя, \"голямото приключение на моя живот\". \n\tВсичко започнало през 2005 г. с един карнавален костюм. Тъй като първоначалната й идея за костюм не била сполучлива, тя бързо се пременила в друг - и влязла в роля, която изглежда била подходяща точно за нея. Това е вярно. Нейните рамене са наклонени леко напред, дланите й се движат, когато жестикулира, а ръцете й над лактите стоят прилепени до тялото. След като била открита издокарана като Меркел, Ванецки била убедена от приятели да изпрати свои снимки на агенция за двойници на знаменитости. \n\tОттогава тя е рекламирана като  \n\tТя се появява по телевизията и във филми, като изненадващ гост на празненства и при групови посещения в Берлин.  \n\tНо винаги е внимавала в какви роли влиза. Поглеждайки назад, тя казва: Но не могла да предвиди, че Меркел ще има толкова продължителна политическа кариера. \n\tВанецки не крие възхищението си към канцлерката: Това било хоби, открило пред нея свят, който тя иначе никога не би преживяла. Все пак Ванецки не е тъжна поради перспективата в бъдеще да прекарва по-малко време под светлината на прожекторите. Омръзнало й е от сценичната треска и стреса да се опитва да прави всичко точно както трябва за клиентите си.  А откакто Меркел стана мишена за някои хора след разразяването на бежанската криза, в живота на Ванецки се промъкна и страхът.", "date": "2018.12.06", "title": "И двойничката на Меркел се пенсионира скоро"}
{"url": "http://clubz.bg/76777-bryuksel_iska_smqna_na_dolarite_s_evro_v_energijni_sdelki", "text": "Европейската комисия (EК) обяви план, който може да преобърне глобалната финансова система, ако се реализира - използването на еврото при енергийни сделки както в рамките на общността, така и извън нея. Това ще повиши ролята на еврото като водеща световна резервна валута, която да може да оспорва доминацията на американския долар, коментира Ройтерс. След 18 часа преговори - споразумение за реформи в еврозоната В доклада, представен тази седмица от ЕК, се отбелязва, че е необходимо Европейският съюз да успее да замени долара с еврото при финансови транзакции, свързани с петролни и газови продукти, за да се избегнат политическите рискове, свързани с щатската валута.  Нарастване на ролята на еврото ще \"позволи на европейските предприятия да се възползват от по-силна автономия и финансиране, като намалят излагането си на съдебни действия, предприети от юрисдикции от трети страни. Това ще подкрепи целта на ЕС за изграждане на Енергиен съюз, който да осигурява безопасно, жизнеспособно и достъпно енергоснабдяване\". Инициативата, подета от Брюксел, е в резултат на решението на Съединените щати да се оттеглят от споразумението за ядрената програма на Иран и от последвалото налагане на американски санкции, което накара много европейски компании да преустановят търговските си отношения с Техеран. Европейската комисия все пак признава, че \"решението за използване на дадена валута в крайна сметка се взема от участници на пазара\" и че най-ефективният начин да се разшири международната роля на еврото е чрез реформи в еврозоната, блокирани от години заради различни национални интереси. Ердоган: Обменете доларите под дюшека за лири Ройтерс припомня, че през двайсетте години, откакто съществува единната европейска валута, в глобален план ролята на еврото достигна своя връх в началото на последното десетилетие, след което неговото използване намаля по време на финансовата криза през 2007-2008 г. След това еврото не успя да се възстанови и доларът все така си остава най-използваната валута в света. 60% от емитираните държавни облигации и от глобалните валутни резерви са в щатски долари. Еврото остава втора резервна валута, но неговият дял на финансовите пазари е под 20 на сто. ЕК признава, че господството на долара се дължи на по-високата ликвидност, по-ниските разходи за транзакции и с оглед използването му като еталон на пазарите на стоки и на деривати финансови инструменти, което трудно може да бъде оспорено в краткосрочен план. Новите търговски конфликти и използването на щатската валута като инструмент за принудително налагане на санкции срещу Иран породиха загриженост в други страни по отношение на американския долар. Това би могло да засили ролята на еврото в световен план, смятат официални представители на ЕК. Европейският съюз е най-големият вносител на енергия в света с внос за около 300 милиарда евро.  ЕК също така отбелязва, че ще обмисли стъпки за увеличаване на използването на еврото от страна на производителите на въздухоплавателни средства, като например компанията \"Еърбъс\", както и на пазарите на суровини. Еврозоната придърпва част от парите на ЕС към себе си Комисията ще проучи и възможността за мерки за улесняване на плановете на Европейската централна банка за европейска система за незабавни плащания, която би могла да оспори доминиращата роля на американските платежни карти и на нарастващата финансова роля на американските дигитални гиганти в сферата на платежните услуги.  Първоначално този план беше предложен от Европейската централна банка миналата седмица, но досега само осем - главно средни или малки банки от Испания, Германия и Франция, са се съгласили да го подкрепят, припомня Ройтерс. През ноември 2000 г. Ирак реши да продава петрола си за евро - по предложение на Саддам Хюсеин. Макар че тогава Багдад държеше 2% от световния петролен пазар - преди санкциите, такъв прецедент не беше допуснат. Ердоган: Обменете доларите под дюшека за лири Еврозоната придърпва част от парите на ЕС към себе си", "date": "2018.12.06", "title": "Брюксел иска смяна на доларите с евро в енергийни сделки"}
{"url": "http://clubz.bg/76781-ninova_bojkotira_kongresa_na_pes_i_pojela_zdrave_na_stanishev", "text": "Нещо като бойкот, ама не съвсем, обяви лидерът на БСП Корнелия Нинова на конгреса на Партията на европейските социалисти (ПЕС). Председател на ПЕС, от която българската левица е част, е Сергей Станишев и на предстоящия утре и вдругиден конгрес в Лисабон се очаква да затвърди лидерската си позиция. Нинова обаче нямало да отиде – в знак на протест срещу резолюциите, които се очаква да приеме ПЕС – за равенството между половете и миграцията. Вместо нея, щяла да пътува Деница Златева, международен секретар на партията. Корнелия Нинова по-демократична от Станишев и Миков И се мотивира: И след „любимата“ тема с Истанбулската конвенция, Нинова се прехвърли на другата любима: миграцията. По думите и конгресът на ПЕС ще приеме резолюция относно политиката по миграция, в която се предлага държавите-членки да поемат солидарна отговорност за приемане на мигранти и ако това не се случи на такава държава да бъдат налагани финансови и икономически санкции. В документа се посочвало още, че трябва да се улесни достъпът на мигранти чрез издаване на хуманитарни и студентски визи, визи за сезонна заетост и др. България за Пакта за миграцията на ООН: Въздържаме се Иначе пожела крепко здраве на Сергей Станишев и затвърди, че левицата ще го подкрепи за нов мандат начело на ПЕС. Всъщност, друг кандидат за поста няма. Но в контекста именно на европейските избори отказа да каже дали Станишев отново ще води листата на левицата. По програма на конгреса в Португалия ще бъдат обсъдени и приети насоките за стартиращата през 2019 г. кампания за европейски избори. Освен нов президент и ръководство на ПЕС, ще бъде утвърдена и кандидатурата на европейската партия за председател на Европейската комисия. Както е известно, това е Франс Тимерманс. Франс Тимерманс обяви Истанбулската конвенция за приоритет на европейската левица Конгресът ще приеме и резолюции (част от които явно БСП не приема), които ще са в основата на платформата на ПЕС за европейските избори през 2019 г. Основен акцент е поставен върху социалното и икономическо развитие на ЕС, подобряването на благосъстоянието на младите хора, ограничаването на неравенствата, засилването на равнопоставеността на половете, стимулирането на демокрацията и върховенството на закона, намаляването на негативните последици от миграцията, както и стимулирането на вътрешната кохезия на Съюза и активното му участие в световните процеси. България за Пакта за миграцията на ООН: Въздържаме се Франс Тимерманс обяви Истанбулската конвенция за приоритет на европейската левица", "date": "2018.12.06", "title": "Нинова бойкотира конгреса на ПЕС и пожела здраве на Станишев"}
{"url": "http://clubz.bg/76773-panov_sydyt_e_arbityr_ne_proqvqva_edinomislie_s_prokuraturata", "text": "Председателят на ВКС Лозан Панов изчете днес бавно и методично всичките 20 точки с правомощията на Пленума на ВСС, залегнали в Закона за съдебната власт. Това бе реакцията му по повод открито писмо на съдии от Апелативния спецсъд   които искаха именно от Пленума становище за проверката, назначена им със заповед на Панов заради мълниеносното произнасяне по арестите на Десислава Иванчева и Биляна Петрова.  Апелативните съдии попитаха ВСС - редно ли е Лозан Панов да прави така Така се стигна до днешната точка 53 от дневния ред - разглеждане на писмото на съдиите от АСНС. Докато членовете гледаха в тавана отегчено, председателят на ВКС изреждаше, че Пленумът и пр. Панов заключи, че писмото според него не е адресирано по компетентност и пое ангажимент да го вкара още в следващото заседание на Съдийската колегия на 11 декември. \"Предполагам, че колегите са се заблудили от писмото на и.ф. административните ръководители на Специализираната и Апелативната прокуратура\" - така пък той намекна за уникалното \"писмо-съвет\" на въпросните прокурори, адресирано до АСНС, в което призоваваха , изискани за проверка. Лозан Панов заключи и явно по-сериозно: Намеси се представляващият Съвета Боян Магдалинчев, който му каза, че и те именно това предлагали от началото: въпросът да отиде в съдийската колегия. И освен това: Думата взе само още и главният прокурор Сотир Цацаров, като започна с уточнение - първо, че няма да им чете закона, защото се предполага, че всички го знаят, и второ - че няма да чете нещо предварително написано, защото не му е нужно, за да кажел какво мисли. Той сам предложи и текст на решение, което да се гласува, а Цветинка Пашкунова само допълни към него да се прикачат и всички съотносими материали, като например заповедта на Лозан Панов за проверка на АСНС. Така въпросът приключи без повече \"екшън\" и с 20:0 гласа писмото на съдиите срещу съдия № 1 бе пратено... на съдиите.", "date": "2018.12.06", "title": "Панов: Съдът е арбитър, не проявява единомислие с прокуратурата"}
{"url": "http://clubz.bg/76776-kuba_veche_ima_3g_za_vsichki", "text": "В Куба вече има 3G достъп за всички притежатели на мобилни телефони, съобщи CNBC. Държавният телеком ETECSA обяви, че ще предлага нови пакети от мобилни данни в цялата страна. Това е част от плана за дигитализация на островната държава, останала години наред изолирана от света. Куба позволи на Google да инсталира сървъри на острова Докато в Европа чакаме 5G, кубинците ще трябва да се задоволят с технология от 1998 г.  Цените също ще са ужасяващи - за 7 долара човек ще има до 600MB данни месечно, а за 30 долара - до 4GB. 30 долара, или конвертируеми кубинси песос, е и средната заплата в страната за 2017 г. Г-н Никой или новият силен човек в Куба. Само един депутат не гласува за него Именно през 2017 г. кубинците получиха достъп до домашен интернет и Wi-Fi точки. Същата година Google даде пример и отвори първите си сървъри в страната. През 2013 г. пък отвориха първите интернет кафенета.  Така с оттеглянето на фамилията Кастро от властта карибската държава все повече се модернизира. Това не променя нито изключителната ѝ бедност спрямо външния свят, нито разклаща все още солидния авторитарен режим на комунистическата партия. Г-н Никой или новият силен човек в Куба. Само един депутат не гласува за него", "date": "2018.12.06", "title": "Куба вече има 3G за всички"}
{"url": "http://clubz.bg/76771-shte_byde_li_kupena_tvorba_na_kristo_s_darenieto_ot_avstraliq", "text": "Как ще бъде похарчено наследството на Маргарита Занеф, завещано на Националната галерия? Това се питат мнозина творци от столичната артсцена, откакто бе оповестена последната воля на българката, живяла в Австралия и починала през 2016-а, да дари близо 2 млн. лв. на институцията. Българка от Австралия завеща 1,84 млн. лв. на Националната ни галерия По думите на Бубнова са необходими правила как и за какво да бъдат използвани парите от наследството, защото досега не е имало подобен случай, а от галерията биха искали да насърчат и други дарители да постъпят като Маргарита Занеф. Изборът какви произведения да бъдат купени ще бъде направен по системата на   казва директорката. Първо специалистите и уредниците от Националната галерия дават предложения, след това втора комисия от външни експерти посочва кои от предложените творби да бъдат купени. По думите ѝ експертите от галерията не вярват, че занапред ще има редовно пари за запълване на сбирката – затова сега искат да използват наследството на г-жа Занеф за откупки, с които „ . На въпрос дали ще опитат да купят произведение на Кристо Ярослава Бубнова отговори, че предложението ѝ към „предишното ръководство“ било именно такова. Ако бъде решено със завещаното от Маргарита Занеф да бъде купена работа на Кристо, според Бубнова парите ще стигнат за  . Тя уточни, че този разговор е хипотетичен. Междувременно експертите от галерията вече били събрали своите предложения.", "date": "2018.12.06", "title": "Ще бъде ли купена творба на Кристо с дарението от Австралия?"}
{"url": "http://clubz.bg/76775-ogradata_s_turciq_padna_pak", "text": "На т. нар. възпиращо съоръжение по границата с Турция, по-познато просто като \"оградата\", не му върви. Част от заграждението се е срутило, като за това съобщиха различни групи в социалните мрежи. От БСП не пропуснаха възможността отново да повдигнат темата за злоупотреби при строителството на съоръжението и обявиха, че все още чакат произнасяне на прокуратурата по стария им сигнал. Оградата се срина... Видимо и непатриотично Срутването е станало в местността \"Дълбоки дол\", на 12 километра от Малко Търново, обяви и депутатът от левицата Николай Цонков в профила си във фейсбук, сезиран от граждани. Според първоначалните информации това е станало на 4 декември. Според бившия вицепремиер и най-голям радетел за изграждането на оградата - Валери Симеонов обаче става въпрос за свличане на земни маси още на 27 ноември - причинено от обилни валежи. Пред журналисти Цонков обясни, че левицата ще изпрати писмо до областния управител на Бургас Вълчо Чолаков с искане за обяснения. Припомни и че все още се чака отговор от прокуратурата относно проверката, инициирана от левицата при предишното пропадане на оградата. Наскоро в ефира на бТВ главният прокурор Сотир Цацаров обяви, че ако насрещната проверка, която в момента извършват ДАНС и експерти потвърди заключенията на специализираната прокуратура, то вероятно ще има повдигнати обвинения. Левицата твърди, че има злоупотреби при обществените поръчки за изграждането на съоръжението, като отговорници за възлагането им са областните управители на областите по протежение на оградата. Оградата на границата ще се ремонтира без конкурс за фирмите Пак в кулоарите на парламента коментира и Валери Симеонов. По думите му срутването е станало на 27 ноември, като всеки можел сам да си направи справка за количеството дъждове паднали в този ден - били над 70 литра на квадратен метър. Засегнати са около 30-40 метра от нея, вече се работело по възстановяването й. Симеонов припомни, че има заделени пари в бюджета за такива форсмажорни сутуации. Оградата на границата ще се ремонтира без конкурс за фирмите", "date": "2018.12.06", "title": "Оградата с Турция падна... пак"}
{"url": "http://clubz.bg/76772-delyt_na_nelegalnite_cigari_v_bylgariq_s_ryst_ot_06_za_tretoto_trimesechie", "text": "България остава с едно от най-ниските нива на незаконна търговия с цигари в ЕС - 5,3% е делът на потребление на незаконни цигари в България през третото тримесечие на 2018 г., според традиционното изследване на празни опаковки от цигари у нас. С бойки темпове към спад на контрабандните цигари Спрямо предходното тримесечие има увеличение с 0,6%, но въпреки това ниските нива на контрабанда с цигари в страната остава като устойчива положителна тенденция повече от година, констатират в традиционното си изследване петте компании от \"Инициативата срещу незаконната търговия\", което измерва нивото на незаконна търговия с цигари чрез събиране и анализ на празни цигарени опаковки на всеки три месеца. Делът на потребление на контрабандни цигари остава над средното за страната или се повишава в следните градове: В следните градове обаче е отчетено по-ниско от средното за страната потребление на контрабандни цигари или значително намаление: България остава с едно от най-ниските нива на незаконна търговия с цигари за третото тримесечие на 2018 г. , като по-високи нива за същото тримесечие са отчетени в съседните Гърция и Румъния, както \n\tи във Франция, Германия, Полша, Италия и в някои от страните в Балтийския регион. Затвор до 10 години за производство на цигари и алкохол без лиценз Според авторите на изследването \"устойчиво ниските нива на незаконна търговия у нас се потвърждават и от официалните данни за ръст и рекордни нива на бюджетните приходи от акциз върху тютюневите изделия, както и ръст на легалния пазар. 2018 година бележи рекорд и по отношение на броя на разкритите незаконни производства в страна от правоприлагащите органи\". Резултатите от изследването показват, че част от марките цигари остават популярни на нелегалния пазар и са едни и същи. Наред с това, обаче, системно се появяват и нови - от типа т. нар. \"illicit whites” (брандове без аналог на легалния пазар и създадени с цел незаконна търговия), които излизат на пазара в цялата страна, внезапно и бързо, заменяйки други предишни масово предлагани варианти. Някои от новопоявилите се са Wall Street, Regina, Mark1. След като най-новите данни от проучването бяха предоставени на всички заинтересовани институции в страната, премиерът Бойко Борисов е коментирал, че \"данните говорят за реално свършената работа на всички служби, приходни агенции и прокуратурата\". Затвор до 10 години за производство на цигари и алкохол без лиценз", "date": "2018.12.06", "title": "Делът на нелегалните цигари в България с ръст от 0,6% за третото тримесечие"}
{"url": "http://clubz.bg/76784-grigor_dimitrov_az_sym_santimentalen_chovek", "text": "Григор Димитров открехва вратата към вътрешния си свят, семейството, миналото и трудностите от малък да заживее сам в чужбина във втората част от интервюто пред Десислава Стоянова от бТВ. Журналистката разговаря с най-добрия ни тенисист в Монте Карло, където той се готви за новия сезон. Григор Димитров с Агаси в отбора, нова ракета и нови надежди Григор разказва за трудностите да практикува любимия си спорт като дете в Хасково: А ако не се занимаваше с тенис? Григор: Няма да играя в София, това е частен турнир Димитров напуска България на много крехка възраст. Заминава за САЩ на 12 години, след това и за Барселона. Разполага с ограничени средства. А първото участие в голям турнир? Григор: Няма да играя в София, това е частен турнир", "date": "2018.12.06", "title": "Григор Димитров: Аз съм сантиментален човек"}
{"url": "http://clubz.bg/76782-us_iztrebitel_katastrofira_s_cisterna_vyv_vyzduha", "text": "Два американски военни самолета с общо седем души на борда са паднали край бреговете на Япония, предаде Ройтерс, като се позова на морската пехота на САЩ. \n\tКомюникето не дава много информация за нещастния случай. Представител на американските власти, пожелал анонимност, уточни, че инцидентът е станал с изтребител Ф/А-18 и самолет цистерна КС-130. Единият от пилотите е бил спасен, съобщи японската обществена телевизия Ен Ейч Кей, цитирана от ТАСС. Инцидентът е станал в района на префектура Кочи, на южния японски остров Шикоку. По- късно японското министерство на отбраната съобщи, че още един член на екипажа е открит във водите края бреговете на Япония. Състоянието на открития по-рано пилот е стабилно. Не е известно състоянието на втория военнослужещ, който бил открит на около 100 км южно от нос Мурото на остров Шикоку в Югозападна Япония. Съдбата на останалите петима военни е неизвестна.  Корпусът на морската пехота съобщи по-рано днес, че изтребител Ф/А-18 и самолет цистерна КС-130 се сблъскали и разбили по време на тренировъчен полет, след като излетели от базата си \"Ивакуни\" близо до Хирошима, пише БТА.", "date": "2018.12.06", "title": "US изтребител катастрофира с цистерна във въздуха"}
{"url": "http://clubz.bg/76763-i_naj_religiozni_v_evropa_sa", "text": "Религията е по-маловажна за европейците, отколкото за хората в Африка, Латинска Америка или Съединените щати, сочи проучване, цитирано от ДПА. В същото време сондажът, проведен от института \"Пю\", отчита големи разлики между отделните държави в Европа. Най-религиозни на континента са  . 55 процента от участниците в анкетата от Румъния са се самоопределили като силно религиозни.  На другия полюс са   (едва 7 процента),   (по 8 на сто). Само 12 процента от   се самоопределят като силно религиозни. Делът на тези хора достига 27 на сто в  . Грандоманщина по румънски Германците се оказват най-големите скептици що се отнася до съществуването на Бог - едва 10 процента от тях са \"напълно сигурни\" в това. На обратния полюс са  - цели 79 процента от тях вярват, че Бог съществува - както и жителите на   (73 на сто). Най-много ходят на църква поляците. 61 процента от участниците в анкетата от   казват, че присъстват на църковна служба поне веднъж месечно.", "date": "2018.12.06", "title": "И най-религиозни в Европа са..."}
{"url": "http://clubz.bg/76769-ne_moje_da_se_priloji_i_tova_da_dovede_do_iziskuemoto_doverie", "text": "Електронно дистанционно гласуване няма да има на следващите избори, защото няма да бъде гарантирана сигурността на вота. Това заяви пред БНР шефът на правната комисия Данаил Кирилов (ГЕРБ). Вчера правната комисия одобри на първо четене предложенията на управляващите за промени в Изборния кодекс. Те предвиждат да няма номера пред имената на партиите в бюлетината, възможност за машинно гласуване да има само в малките избирателни секции, а въвеждането на електронно гласуване да бъде отложено. Очаква се промените да влязат в зала през следващата седмица. Кирилов посочи, че има поне 4 варианта за избягване на ефекта \"15/15\" - дублиране на номера на партийната листа с преференцията в нея. Единият вариант е разминаване на номерата на партии и преференции - примерно партиите да са от 1 до 100, а преференциите – над 100. Но би могло да се подходи и с друг вид идентификация - с букви. Кирилов отрече за договорки за промени заради съпротивата на ДПС срещу отпадането на номерата пред имената на партиите. Но посочи, че с оглед на опасността от твърдения за въвеждане на образователен ценз \"би следвало да изберем способ, който е оперативно приложим, но и да не създава излишни затруднения с оглед изискванията за свободата на вота\". Според Кирилов машинното гласуване ще бъде въведено в поне 1000 секции от около 12 000, което е двойно разширение на неговото прилагане. Според него е възможно по време на дебатите да се посочи точен брой секции или точен критерий - над 300 или над 500 избиратели, записани в съответната секция. Имало и по-усложнени варианти.", "date": "2018.12.06", "title": "\"Не може... да се приложи... и това да доведе до изискуемото доверие\""}
{"url": "http://clubz.bg/76768-vikove_podkrepa_za_lozan_panov_pred_vss_snimki", "text": "С викове \"Подкрепа\" активисти на гражданската инициатива \"Правосъдие за всеки\" се събраха пред сградата на ВСС, където днес има заседание на пленума. Организират нов Марш за правосъдие заради Иванчева и Петрова  На мегафон се четеше речта на Лозан Панов пред международната съдийска конференция у нас, на която той говори за липса на независимост и влияния в системата, за главния прокурор и др. и заради която реч съдийската колегия на ВСС опитва да го \"препита\" с въпросник - защо така е говорил. Главният прокурор преследва критиците си и поставя чадър над приятелите си Три блиндирани буса за борба с масовите безредици беше стоварила СДВР срещу 25-имата активисти, ако не броим обикновените патрулки. От скука единият си тръгна. Поводът за действията на активистите е т. 53 от дневния ред, в която би трябвало пленумът  във връзка със скоростта на разглеждане на мярката за неотклонение на Десислава Иванчева и Биляна Петрова. ВКС иска да провери блокираното пускане на Иванчева. Прокурори: \"Не може\" 11 съдии - основно от ръководството, \"маркова извадка\" от магистрати от Пловдив и 3-ма членове на т. нар. бетнно мнозинство на бившия ВСС, писаха до пленума на Съвета по повод това, че ВКС им назначи проверка. Преди това прокуратурата ги \"посъветва\" в писмо да не дават документи на проверяващите от ВКС. Ето и част от мотивите на \"Правосъдие на всеки\": Събраните хора замалко блокираха движението на трамваите по ул. \"Екзарх Йосиф\" по-скоро символично, но всичко се размина без ексцесии.  Главният прокурор преследва критиците си и поставя чадър над приятелите си ВКС иска да провери блокираното пускане на Иванчева. Прокурори: \"Не може\"", "date": "2018.12.06", "title": "Викове \"Подкрепа\" за Лозан Панов пред ВСС (СНИМКИ)"}
{"url": "http://clubz.bg/76767-revizoro_i_mareshki_e_kupuval_nelegalni_goriva", "text": "Един от двама \"крупни контрабандисти\" на горива вече е извън пазара, а другият бил на път да фалира. Това се разбра от думите на депутата от \"Обединени патриоти\" Емил Димитров-Ревизоро пред Нова тв. Появата му в ефир бе в отговор на атака от лидера на \"Воля\" Веселин Марешки. Той обяви вчера, че ще пита главния прокурор Сотир Цацаров да провери дали Ревизоро, щом съобщава в медиите, че знае за съществуването на контрабандисти, е сезирал компетентните органи. И ако не - има ли разпънат чадър.  Оказа се обаче, че Марешки \"стреля\" напразно, поне според твърденията на Димитров. Депутатът от \"Обединени патриоти\" обяви, че е подал сигнал в прокуратурата за първия \"контрабандист\" още преди година и по случая тече досъдебно производство. Имена не бяха споменати, а Ревизоро каза, че не знае докъде е стигнало разследването, защото няма и право да пита държавното обвинение по текущи случаи. Складовете, доставящи нелегално горива, които били и със съмнително качество, вече ги нямало, имало и смъртен случай \"при съмнителни обстоятелства\". Отнет е и лицензът на въпросния икономически оператор. Димитров обаче даде да се разбере, че лидерът на \"Воля\" е чудесно запознат със ситуацията, въпреки че се правел, че нищо не знае. Марешки е бил сред \"потърпевшите\" от разпространението на контрабандни горива с примеси, твърди Ревизоро.  Според депутата от \"Обединени патриоти\" затворената заради нелегална търговия с горива компания се е разделила на други две фирми, които и в момента пререгистрират нови транспортни фирми, а търговията с горива е била прелята в „друг оператор”. Повече подробности обаче не се чуха.  За т.нар. втори контрабандист Емил Димитров поясни, че той бил на път да фалира. Прокуратурата работи и по този случай. Кой е този човек обаче също не се разбра. Стана ясно само, че неотдавна премиерът Бойко Борисов се е похвалил с акция, при която е била открита \"двойна тръба\" редом със законните мощности. В бранша можело да стане \"голям проблем\".", "date": "2018.12.06", "title": "Ревизоро: И Марешки е купувал нелегални горива"}
{"url": "http://clubz.bg/76766-v_rusiq_v_imeto_na_zritelq_se_sluchvat_%E2%80%9Eujasni_neshta%E2%80%9C", "text": "В името на зрителя се правят „ужасни неща“, заявява режисьорът Юрий Бутусов на връчването на годишните зрителски награди „Звездата на театрала“. Церемонията бе на 3 декември в московския театър „Вахтангов“. Бутусов става лауреат в една от най-важните категории – призът „Най-добър спектакъл“ е присъден на неговата постановка „Хамлет“ в театър „Ленсъвет“. Работата на режисьора е позната и на българската публика – през 2012 г. той постави „Лов на диви патици“ в Народния театър в София.  При получаването на наградата във „Вахтангов“ Бутусов произнася кратко слово, предизвикало овации, съобщава сайтът „Театрал онлайн“.", "date": "2018.12.06", "title": "В Русия в името на зрителя се случват „ужасни неща“"}
{"url": "http://clubz.bg/76764-dnes_se_chakat_banevi_s_beleznici", "text": "Задържаните във Франция Евгения и Николай Баневи се очаква да бъдат върнати в България днес.  Според главния прокурор Сотир Цацаров вече на българска територия те ще бъдат арестувани за 72 часа с искане за постоянно задържане. Франция ще екстрадира Баневи в България. Засега Съпрузите бяха задържани във френския град Ница в края на октомври. Това се случи, след като те бяха обявени за издирване от българските власти и задържани въз основа на европейска заповед. Баневи присвоили 1,5 млн. лв., твърдят от спецпрокуратурата Срещу тях тече разследване за присвояване на пари от приватизирани предприятия и документни измами. Помръкналият блясък на Баневи. Скромно припомняне кои са те   Баневи присвоили 1,5 млн. лв., твърдят от спецпрокуратурата Помръкналият блясък на Баневи. Скромно припомняне кои са те", "date": "2018.12.06", "title": "Днес се чакат Баневи. С белезници"}
{"url": "http://clubz.bg/76770-firma_na_cvetan_vasilev_osydena_da_vyrne_125_mln_evro_na_ktb", "text": "Софийският градски съд е осъдил на първа инстанция свързаната с банкера Цветан Василев люксембургска фирма V2 Investment. Тя трябва да върне 125 млн. евро заеми на КТБ, става ясно от  . То е било взето на 3 декември след жалба на синдиците на КТБ Кристи Маринова и Ангел Донов.  Заемите са послужили на люксембургската офшорна компания да стане собственик на БТК. Средствата са дадени като кредити на няколко български компании. Те ги преразпределят и накрая стигат до дружеството V2 Investment, регистрирано в Люксембург, което купува телекома. Тогава в сделката Цветан Василев държи мажоритарния дял, а останалата част е разпределена между VTB Capital и кредиторите на БТК. До момента нямало погасени вноски по кредитите, става ясно още от публикацията. Решението на софийските градски магистрати може да се обжалва в двуседмичен срок от съобщаването пред Софийския апелативен съд. Цветан Василев, който е обвиняем у нас за 146 престъпления за 2.7 милиарда лева, се намира в сръбската столица Белград. Въпреки неколкократните искания за екстрадицията му от българската страна, Василев и съпругата му продължават да живеят необезпокоявано там. ", "date": "2018.12.06", "title": "Фирма на Цветан Василев осъдена да върне 125 млн. евро на КТБ"}
{"url": "http://clubz.bg/76774-dejstvasht_zam_kmet_poema_resora_na_podaliq_ostavka_evgeni_krusev", "text": "Зам.-кметът Дончо Барбалов ще наследи ресора \"Транспорт и инфраструктура\" в Столичната община след оставката на колегата си Евгени Крусев. Това съобщи кметицата Йорданка Фандъкова пред Столичния общински съвет днес, предаде БТА.  Крусев хвърли оставка заради текущо разследване срещу него за длъжностно престъпление във връзка с нарушение на Закона за обществените поръчки при ремонта на ул. \"Граф Игнатиев\" в столицата. Оставката бе приета веднага.  Зам.-кмет на София с оставка и обвинение заради ремонта на \"Графа\" Разследването на прокуратурата започна по сигнал за подмяна на проекта за ремонта, свързан с подложките на релсовия път за трамваите по централната улица. Оказа се, че по трасето са положени друг вид подложки за обиране на вибрациите от първоначално одобрените, когато поръчката е спечелена от \"Джи Пи Груп\".  Как \"Джи Пи Груп\" ремонтира \"Графа\" с по-евтини и шумни плочки Барбалов е зам.-кмет с ресор \"Финанси и стопанска дейност\" и е в общината от 2011 г. Според сайта на Столичната община в момента е временно изпълняващ длъжността и по направление \"Столично общинско здравеопазване\".  А транспорта не му е ново поприще. През 2016 г. отново Барбалов е човекът, който временно поема задълженията на подалия оставка тогава зам.-кмет Любомир Христов. Причината за оставката и тогава бе скандал около обществена поръчка. Тогава сюжетът бе свързан с търг за навеси на спирки на градския транспорт.    Как \"Джи Пи Груп\" ремонтира \"Графа\" с по-евтини и шумни плочки", "date": "2018.12.06", "title": "Действащ зам.-кмет поема ресора на подалия оставка Евгени Крусев"}
{"url": "http://clubz.bg/76760-di_cajt_es_i_nato_ne_mogat_da_predostavqt_iztochna_evropa_na_putin", "text": "Европейският съюз и НАТО не могат да се откажат от политиката си на разширяване и да предоставят против волята й Източна Европа на Путин.  Но да продължават тази политика, би отключило нови кризи. Това е дилема, пише  в свой кментар, публикуван в германския седмичник за политика “Ди Цайт”. Украинският президент отправи молба към НАТО да изпрати кораби в кризисния регион на Черно море. Там, където руски военни нападнаха украински кораби, отвлякоха моряци и така погазиха украинско-руския договор от 2003 г. Порошенко обяви военно положение в някои региони на Украйна. НАТО пази мълчание относно молбата на Порошенко. Не може да се разчита на подобна мисия. Но запитването отново вади на светло една дилема на Запада от началото на руско-украинския конфликт. Си Ен Ен: САЩ готвят бойни кораби за Черно море С анексирането на Крим преди почти пет години между двете държави избухна война. Предшестваха други събития – свалянето на проруския президент  ) и предложението на ЕС за сключване на обхватен митнически съюз с Украйна. Оттогава Русия и Украйна, от 300 години тясно взаимообвързани, се превърнаха във врагове. На пръв поглед заради един технически въпрос – митнически съюз. Действително спорът е около свободата на Украйна, относно нейното бъдеще сама да решава суверенно и самостоятелно. Но едва от 2014 г. ЕС и НАТО са изправени пред въпроса как да действат относно желанията на източноевропейски държави по отношение на митнически съюз, зони за свободна търговия и членство. Тази седмица по време на форума “Външна политика” на фондация “Кьорбер” в Берлин естонският отбранителен министър Юри Луик сподели как страната му през 2002 г. го е постигнала: Днес обаче това е първата идея на НАТО. По отношение на Украйна тя се възприема негативно. Това беше така още през 2008 г., когато НАТО предложи на Украйна членство – все някога, все някъде, все някак си, но й отказа план за привилегировано партньорство. Тогава по въпроса за НАТО страната беше прекалено разединена. Беше крайно несигурно, дали някога НАТО би защитавала Украйна. От 2014 г. сред западния отбранителен съюз и ЕС нарастват съмнения дали наистина е добре да се води политика на разширяване. Наскоро двама американски учени направиха предложение политиката на разширяване изцяло да се преосмисли и по този въпрос с Русия да се постигне единодушие. Самуел Чарап и Джереми Шапиро се аргументираха – при нова сделка Западът да признае, че всички институционални договорености в Източна Европа трябва да са приемливи за Русия. Ответно Москва да се откаже от военни интервенции и да ограничи влиянието си. Източна Европа иска повече войски на НАТО заради Русия. България също Това повдига въпроси. Русия ще се самоограничи ли някога? Може ли по този начин да се реши руско-украинският конфликт? Какво ще се случи в Източна Европа, ако при съгласуване с Русия НАТО и ЕС ограничи или сложи край на политиката си на разширяване? Това би предизвикало екзистенциален шок в Грузия, Молдова, Беларус и в други държави. Вратата към Запада би била затръшната, а тази на Изток би се превърнала в авариен изход. Без алтернативи ще са руският Евразийски икономически съюз и московският военен чадър. Това би разклатило цялата статика на Източна Европа. Обратното – с опасности е свързано и безгрижното продължаване на политиката на разширяване. Никой не иска да се повтори украинският земетръс от 2014 г. Това, което при приема на Черна гора в НАТО през 2017 г. изглеждаше безпроблемно, при случай с Молдова ще доведе до европейски крах. Ако страна като Молдова встъпи в НАТО, Русия би могла незабавно да тества отбранителната си способност. А НАТО ще е безпомощна. Превантивно чрез териториални конфликти Русия държи в шах възможни кандидатки за членки на пакта. Украинци, молдовци, грузинци могат да разказват дълго по темата. НАТО продължава подготовката за членство на Грузия Това е дилемата на ЕС и НАТО. Те не могат да се откажат от политиката си на разширяване и против волята на източните европейци да ги оставят в сферата на руското влияние. ЕС и НАТО обаче не могат да продължат политиката си, без да предизвикват нови кризи. Европейците трябва да продължат да живеят с тези неясноти. Разширяването не бива нито да приключи, нито да се ускорява, нито да се отказва, нито да се потвърждава. ЕС и НАТО си запазват правото да приемат нови държави, когато сметнат това за добре и когато тези страни са готови за прием. Но на европейците не бива да се забранява да кандидатстват за прием. На европейската политика й са нужни избор и възможности. Към това се числи и разширяването.   Източна Европа иска повече войски на НАТО заради Русия. България също НАТО продължава подготовката за членство на Грузия", "date": "2018.12.06", "title": "\"Ди Цайт\": ЕС и НАТО не могат да предоставят Източна Европа на Путин"}
{"url": "http://clubz.bg/76759-si_en_en_sasht_gotvqt_bojni_korabi_za_cherno_more", "text": "Съединените щати са пристъпили към подготовка за изпращане на свои военни кораби в Черно море, съобщи телевизия Си Ен Ен, цитирана от ТАСС. \n\tСи Ен Ен се позовала на трима представители на американските власти, според които въоръжените сили на САЩ са поискали от Държавния департамент да уведоми Турция за тези планове. Съединените щати се готвят за такава мярка  , пише БТА.  \n\tНа 25 ноември Русия задържа там три украински бойни кораба и техните екипажи. На 24-мата задържани украински моряци бяха повдигнати обвинения в незаконно пресичане на руската граница, по които може да бъдат осъдени на до 6 години затвор. Те ще останат в ареста поне до 25 януари в съответствие със съдебно решение, припомня ТАСС. Русия обвинява Украйна, ЕС и САЩ, че търсят конфликт в Черно море От Държавния департамент са отказали коментар по въпроса. \n\tСъгласно Конвенцията от Монтрьо Съединените щати трябва да уведомят Турция най-малко 15 дни предварително за предстоящо преминаване на свои военни кораби през Босфора и Дарданелите в Черно море. В мирно време бойни кораби на нечерноморски държави могат да останат в Черно море не повече от 21 дни, отбеляза телевизия Си Ен Ен, цитирана от ТАСС. \n\tКомандващият украинските военноморски сили адмирал Игор Воронченко междувременно предложи да бъде разменен за 24-мата свои сънародници, предаде ДПА. Германският таблоид освен това цитира майките на арестуваните украински моряци, които искат директен контакт с канцлера Ангела Меркел, за да им помогне. Майките на задържаните от Русия украински моряци възнамеряват да напишат писмо до Меркел.  ", "date": "2018.12.06", "title": "Си Ен Ен: САЩ готвят бойни кораби за Черно море"}
{"url": "http://clubz.bg/76719-zyuddojche_cajtung_gazoprovodyt_na_putin", "text": "За руския президент Владимир Путин се твърди, че проявявал известен интерес към германската вътрешна политика. Ето защо не е напълно изключено, че до ушите му е стигнало казаното от политика християндемократ Фридрих Мерц по отношение на газопровода “Северен поток 2”. Кандидатът за наследник на Ангела Меркел като председател на Християндемократическия съюз (ХДС) постави въпроса  . Путин би следвало да знае, че в Германия поне се замислят по темата от гледната точка на събитията в Азовско море. В случай, че сега Путин го знае, не е трудно да си представим реакцията му – смях от сърце. САЩ: \"Северен поток 2\" е лоша идея Газопроводът, за чието блокиране изведнъж в Германия се дискутира така обхватно, отдавна е в строеж. Дадени са ключови разрешителни, положени са стотици километри тръби, а опитът да бъде включена Европейската комисия бе провален не на последно място от Германия. Ако изобщо проектът се сблъска със сериозни трудности, то ще е не заради внезапно преосмисляне от страна на Берлин, а поради заплашените от Конгреса на САЩ западни инвеститори с налагане на санкции. Ако поради страх от наказания в САЩ отделни концерни отпаднат, най-вероятно Русия ще се опита сама да осигури финансирането. Не е вярно, че не е имало навременни предупреждения за последствията от проекта. Още в началото Украйна би тревога, че газопреносната й мрежа, до този момент неотменима при транзитирането на газ от Русия на запад, ще стане излишна. И Европейската комисия своевременно предупреди, че “Северен поток 2” подкопава целта за по-голяма независимост от руски газ. На мушката в Германия: \"Северен поток 2\" За разлика от Германската социалдемократическа партия сред редиците на ХДС понякога имаше и критика, но тя беше съзнателно игнорирана от канцлерката и партийна лидерка. Едва от няколко месеца Ангела Меркел признава, че при новия газопровод между Русия и Германия не става дума само за икономически, а и за политически проект. Тя очаквала уверения от Русия, че транзитирането на газ ще продължи да е през Украйна. Подобни уверения означават само едно – успокояване на германската съвест. Посочените от Меркел, Мерц и мнозина други от ХДС политически проблеми са резултат от това, че Русия при Путин изобщо не се интересува нито от международното право, нито да дава някакви собствени уверения. Това е видно в Крим, в Донбас, а напоследък се обостря и обстановката в Азовско море. Чрез транзитирането на газ Киев губи една от малкото си презастраховки срещу една експанзивна и агресивна Русия. При това положение да успокояваш Украйна с изгледи за руски обещания или договорни задължения, граничи с проклятие. Важното за Путин е газопроводът да бъде построен. Останалото са празни приказки. Няма изгледи и руският натиск спрямо Украйна да намалее. Путин ще продължава да използва всяка слабост на съседната страна. За тази цел “Северен поток 2” ще му е в помощ. Сега темата в Германия се обсъжда на висок глас. Прекалено късно. На мушката в Германия: \"Северен поток 2\"", "date": "2018.12.06", "title": "\"Зюддойче цайтунг\": Газопроводът на Путин"}
{"url": "http://clubz.bg/76754-novinata_che_se_tyrsi_kravar_s_3000_leva_zaplata_se_okaza_fejk", "text": "Има село Столетово, има местна кравеферма, но никой не търси и не е търсел кравар за 3000 лева заплата на месец. Това обясни Ваня Григорова от КТ \"Подкрепа\", която представи в сряда   на \"Солидарна България\" и фондация \"Фридрих Еберт\" за работната сила в България. През юни т. г. bTV съобщи за обява за работа, в която се предлага 3000 лв. заплата за животновъд без специализирано образование и опит. Отпуска му се къща с лятна кухня и двор, където да живее. От телевизията направиха репортаж за собственика, който обясни, че се работи 8 часа на ден, а работата се върши основно от машини. \"Синът ми е работил по 15-16 часа, за 510 лева, с проститутки от Молдова\" Картинката се оказа друга. Пред камерата човекът твърдеше, че фермата е модернизирана, не се работи по традиционния начин, а с едно копче се контролира целия процес. Въпреки това никой не искал да работи, поради което вероятно ще потърси желаещи от чужбина. Посещение на място от изследователи и разговори с тамошните жители показват, че такава обява изобщо не им е била известна. Фермата имала четирима работници - двама от тях са семейство, но то заминало ненадейно, което всъщност провокирало реакцията на собственика с обявата. Полушеговито-полусериозно хората подметнаха, че вероятно тази заплата от 3000 лв. е не за един, а за всичките четирима работници, се посочва в изследването. По европейски проект се оказва модернизиран само един от оборите, обслужването на останалите е свързано с традиционен тежък физически труд. В крайна сметка понастоящем семейството работници се е върнало и продължава да се труди в същата кравеферма. Предположенията на местните хора са, че те са се върнали за кратко в родното им място (град Луковит в Северна България), за да може да роди бременната жена, но не са имали намерение да напускат завинаги фермата. Междувременно обаче, подлъгани от телевизионния репортаж, множество кандитати за работното място са се обаждали и са идвали в селото в търсене на необичайно високото за България заплащане. До карловското село е пътувал дори човек от Видин, а няколко месеца по-късно интересът не стихва. Според собственика на фермата, кандидатите не са били готови да извършват тази работа, \"очаквали са да стоят на бюро и да гледат отстрани животните\". Според местните натоварването е голямо, а заплатата значително по-ниска от оповестената. Тук се очертават два проблема и съответните поуки. Първо, ако семейството е имало трудови договори, не би си позволило да напусне без предупреждение. Когато работодателите не предлагат трудови договори, трябва да знаят, че неизвестността и несигурността е както за наетите, така и за тях. Второ, първата реакция на собственика гласи: \"Журналистите сте запознати, че проблемът с работната ръка е сериозен\". ", "date": "2018.12.06", "title": "Новината, че се търси кравар с 3000 лева заплата, се оказа фейк "}
{"url": "http://clubz.bg/76762-franciq_se_razbolq_ot_jylta_treska", "text": "Първо Великобритания, а сега вече и Франция е на път да изостави Германия като надежден партньор. Прекалено опростенческо е да се смята, че протестът на \"жълтите жилетки\" е чисто вътрешнополитически проблем на един млад и неумело действащ президент. \"Задният ход\", който обяви правителството във вторник, е лошо предзнаменование за всички реформаторски инициативи на Еманюел Макрон. Човек трябва да е голям оптимист, за да не забележи началото на края на един политик, който беше смятан за европейски носител на надежди. При тези обстоятелства Макрон няма как да осъществи крайно необходимото саниране на френските държавни финанси. Във Франция вече започнаха да обсъждат дали не е по-добре отново да се наруши трипроцентната граница за бюджетния дефицит, за да се финансират социалните облаги за средното съсловие. А плановете за съкращаване на част от безбройните, често пъти конкуриращи се пенсионно-осигурителни системи явно също ще пропаднат заради сегашните социални недоволства. Оттук-нататък Еманюел Макрон няма вече да е в състояние да прокарва своите решения просто така. Дори в послушната досега правителствена фракция в Националното събрание вече ври и кипи. Яростта, която се изля с пълна сила срещу президента, има дълга предистория. През 2005 година за първи път възникна един хетерогенен съюз от противници на Европейския конституционен договор. И по онова време мнозина се изкушаваха да припишат провала на договора на грешките на тогавашния президент Жак Ширак. В действителност референдумът разкри разломните линии, които застрашават да разкъсат и днешното френско общество. На единия полюс бяха онези, които смятаха, че няма защо да се страхуват от Европа. Добре образованите и дееспособни французи единодушно гласуваха с \"да\", защото бяха убедени, че една открита пазарна икономика, която е конкурентоспособна в международен план, може да им донесе предимства и да им открие шансове за просперитет и израстване. На другия полюс бяха хората, които смятаха Европа и свързаната с нея глобализация за нещо опасно, което ще разруши утвърдения им жизнен модел. Тези хора не желаеха да се превръщат в беззащитни жертви на глобалната конкуренция и затова се противопоставиха на обещанията, че животът им може да се подобри в бъдещия пъстър и екологичен свят на обединена Европа. \"Таймс\": Миропомазаният Макрон плаща за високомерието си Това противопоставяне не се е променило и днес. За болшинството французи е нещо нормално да ходят на работа с кола. И те не са готови да плащат лъвския пай от разходите по екологичната политика, приета в ЕС. Още повече, че повечето французи са чисто и просто принудени да пътуват до работното си място с личния автомобил. Затова яростта им срещу междувременно отменения екологичен данък върху бензина и дизела се възпламени толкова силно. Французите, които отхвърлят Европа по най-различни причини, от 2005 година насам са в мнозинство. Затова беше равносилно на чудо, че през май 2017 година 66% от избирателите решиха да дадат последен шанс на ЕС. Еманюел Макрон олицетворяваше надеждата, че модернизацията на Франция и обновлението на Европа все пак са възможни. Някои сега твърдят, че легитимността на Макрон е била слаба от самото начало. Те привеждат като аргумент резултатите от първия тур на изборите, когато той спечели само 24 процента от гласовете. Тези хора обаче забравят, че през 2002 година Жак Ширак отиде на балотаж с по-малко от 20 процента от гласовете, но неговата легитимност не беше оспорвана от никого. Ако французите гласуваха за Макрон само от страх пред Марин льо Пен, защо тогава помогнаха на неговото движение да получи мнозинство на последвалите парламентарни избори? Защо не подкрепиха останалите утвърдени партии? Безспорно е, че и най-малки промени в съотношението на гласовете за първите четирима претенденти за президентския пост можеха да доведат до съвсем друг окончателен резултат. Отпадането още на първия тур на изборите беше травматично преживяване за левия популист Жан-Люк Меланшон. Оттогава насам той търси реванш и представя Макрон като узурпатор. Това обяснява и защо Меланшон сега подклажда готовността за насилие и разрушителната ярост на част от \"жълтите жилетки\". А съратникът на Меланшон, Франсоа Руфен дори заплаши, че Макрон ще свърши като Джон Ф. Кенеди. Помогнете на Макрон, спасете Европа Подобни акции обаче не бива да отклоняват погледа от грешките на самия Макрон. По време на предизборната борба той бе обещал на своите сънародници една мирна \"революция\" отдолу. Но след като влезе в Елисейския дворец започна да се държи като абсолютен монарх. Президентът проигра много доверие. Преди година и половина Франция се противопостави на антиевропейските тенденции, но сега се разболя от \"жълта треска\" - без изгледи за бързо оздравяване. . Помогнете на Макрон, спасете Европа", "date": "2018.12.06", "title": "Франция се разболя. От \"жълта треска\""}
{"url": "http://clubz.bg/76761-arestuvaha_v_kanada_direktorka_na_huawei_po_iskane_na_sasht", "text": "Финансовата директорка на китайската технологична компания Хуавей (Huawei) бе арестувана в Канада по искане на САЩ заради подозрения, че е нарушила американските санкции срещу Иран, предаде Ройтерс. \n\tНовината бе съобщена от канадския в. \"Глоуб енд мейл\" и потвърдена от Министерството на правосъдието. \n\tМън Ванчжоу била задържана на 1 декември във Ванкувър, тъй като Съединените щати искат тя да бъде екстрадирана. За утре е насрочено съдебно заседание за евентуалното пускане на китайката под гаранция. \n\tОсвен финансова директорка на Хуавей, Мън е и един от заместник-председателите на управителния съвет на един от най-големите производители на телекомуникационно оборудване и потребителска електроника в света. Тя е дъщеря на основателя на китайската компания Жън Чжънфей. \n\tПосолството на Китай в Канада осъди решително ареста на Мън и поиска тя да бъде освободена незабавно. Тръмп и Си се разбраха да няма нови мита От Хуавей заявиха в комюнике, цитирано от Франс прес, че не са знаели за предполагаемите незаконни дейности на финансовата им директорка. Китайската компания изрази увереност, че канадската и на американската съдебна система ще стигнат до справедливо решение по случая. \n\tВластите в САЩ разследват Хуавей поне от 2016 г. за предполагаемо продаване на американски стоки на Иран и други страни в нарушение на законодателството на Съединените щати за износа и санкциите, казаха източници на Ройтерс през април. \n\tАрестът може да скара Вашингтон и Пекин, броени дни след като американският президент Доналд Тръмп и китайският му колега Си Цзинпин договориха на среща в Аржентина стъпки за прекратяване на търговската война между двете най-големи икономики в света. Фондовите пазари в САЩ и Азия реагираха на новината с понижения на котировките, на фона на опасенията от по-нататъшно изостряне на напрежението. Китай поиска от Канада незабавно да освободи финансовата директорка на китайската технологична компания Хуавей (Huawei) Мън Ванчжоу, заяви днес на брифинг говорителят на китайското министерство на външните работи Гън Шуан. \n\tКитай вече заяви решителната си позиция пред САЩ и Канада. Настояваме тези страни незабавно да обяснят причините за задържането и да освободят задържаната. Настояваме и за осигуряване на спазването на законните й права и интереси, каза Гън Шуан, предаде БТА. \n\tКоментирайки обвиненията срещу Мън Ванчжоу, че е нарушила американските санкции срещу Иран, Гън Шуан обясни, че Китай, като член на Съвета за сигурност на ООН спазва стриктно всички резолюции на Съвета, но е категорично против едностранни санкции извън решенията на Съвета за сигурност на ООН.", "date": "2018.12.06", "title": "Арестуваха в Канада директорка на Huawei по искане на САЩ"}
