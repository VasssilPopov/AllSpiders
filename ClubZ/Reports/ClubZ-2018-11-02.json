{"url": "http://clubz.bg/75331-sasht_razpolagat_7000_voenni_po_granicata_s_meksiko", "text": "Над 7000 военни ще бъдат разположени до края на почивните дни в граничещите с Мексико американски щати - Калифорния, Аризона и Тексас, два дни преди междинните избори на 6 ноември, в навечерието на които президентът Доналд Тръмп постави имиграцията в центъра на кампанията си, предаде Франс прес. Числото отговаря на това, което вече беше обявено: на границата се изпращат 5239 войници, те ще се присъединят към 2100 запасняци от Националната гвардия, които от няколко месеца са на позиции там, уточни днес Майкъл Кучарек - говорител на Нортком (Северното американско военно командване). Нортком надзирава операцията, наречена \"Верен патриот\". Тя трябва да пресече пътя на керваните от мигранти от Централна Америка, които са се насочили към САЩ, за да искат убежище. Тръмп: Сахара не може да е по-дълга от US границата с Мексико Военните подкрепления ще бъдат предварително разположени в основните армейски бази в тази щати, най-вече в базата на ВВС Дейвис-Монтан в Аризона, в базите на ВМС в Сан Диего (Калифорния) и в Корпус Кристи (Тексас), както и в калифорнийската база на морската пехота Кемп Пендълтън. Окончателното им разположение \"трябва тепърва да бъде определено\", уточни говорителят Кучарек. Според източник от Пентагона, пожелал анонимност, хиляда войници днес вече са пристигнали в местността Макалън (Тексас), един от главните гранични пунктове в Мексико. Те ще бъдат натоварени с мисии по тилова подкрепа, включително ще опъват палатки \"за войниците\", каза Кучарек и уточни, че засега не е взето никакво решение за изграждане на палаткови селища за мигранти. Няколко дни преди гласуването Тръмп умножи изказванията си, целящи да мобилизират избирателите, особено по темата за имиграцията. \"Това е нашествие\", отсече той вчера, като каза, че идната седмица ще подпише указ по въпроса. Тръмп заяви, че задържаните мигранти ще бъдат въдворени в палаткови лагери или на други места, докато бъдат експулсирани или молбите им не бъдат одобрени. БТА", "date": "2018.11.02", "title": "САЩ разполагат 7000 военни по границата с Мексико"}
{"url": "http://clubz.bg/75328-dvete_korei_s_obsht_otbor_na_olimpijskite_igri_v_tokio", "text": "Северна и Южна Корея искат да участват с общ отбор на летните олимпийски игри в Токио през 2020 г. и да домакинстват на олимпиадата през 2032 г., съобщава CNN, цитирайки обща декларация, публикувана след преговори между делегации в КНДР. Началото на спортното обединение вече започна и ще продължи догодина с единен тим на Световното по хандбал в Германия. Двете страни ще изпратят съвместно писмо до Международния олимпийски комитет (МОК), в което ще информират за намеренията си и по двете направления. Двете Кореи под общ флаг на откриването на олимпиадата \"Топененето на ледовете\" стартира в началото на тази година след среща между държавните глави. Двете Кореи дефилираха под общ неутрален флаг на зимните игри в Пьончан. Имаха и съвместен отбор в надпреварата по хокей на лед при жените. МОК реагира радушно, като призна и нещо като \"медиаторска\" роля. Двете Кореи ще засилят сътрудничеството в спорта, се казва още в декларацията. Те ще организират съвместни състезания и лагери. Една от целите на това е формирането на общия отбор за Токио 2020 да стане по-лесно. Хокейният състав не беше направен лесно, в Южна Корея се оплакваха, че състезателките е трябвало да се запознаят малко преди игрите, че комуникацията е вървяла трудно, имало е \"културни различия\" и в крайна сметка селекцията е била отслабена, а не обратното. По-добре се случиха нещата на Световното по тенис на маса през май в Швеция. Двете Кореи и там заминаха обединени, а отборът им загуби от Япония на полуфинал. Корея не е излизала с единен тим на олимпийски игри от 1936 г. в Берлин.", "date": "2018.11.02", "title": "Двете Кореи с общ отбор на олимпийските игри в Токио"}
{"url": "http://clubz.bg/75327-13_zaginali_sled_kato_avtobus_padna_v_reka_zaradi_svada_mejdu_pytnichka_i_shofora", "text": "Сбиване между пътничка и автобусен шофьор е довела до падането на автобуса в река Янцзъ в Китай, при което са загинали най-малко 13 души, предаде ДПА, като цитира Синхуа. Драмата се разиграла в неделя в югозападния мегаполис Чунцин. Тринайсет тела са извадени от водата, двама души остават в неизвестност. Властите са ангажирали 70 плавателни съда, водолази и подводни роботи за претърсването на водите на реката, предаде Франс прес.  Разпространен от китайските медии видеозапис от камерата за наблюдение, която заедно с тахографа е извадена от вътрешността на автобуса, показва как жената удря шофьора по главата с мобилния си телефон. В отговор той също започва да я удря, изпуска волана и автобусът рязко завива наляво. Камерите за сигурност на моста са заснели как той навлиза в насрещното движение, удря се в кола, разбива предпазната ограда и пада в реката.  Разследването установило, че 48-годишната Лю се скарала с шофьора, понеже пропуснала спирката си. Шофьорът трябвало да направи отклонение поради ремонт на пътя и предупредил пътниците предварително да слязат по-рано. Жената не го направила и когато по-късно осъзнала, че е пропуснала спирката си, поискала от шофьора да спре, но той отказал, понеже нямало редовна спирка наблизо. Пътничката се ядосала и избухнала кавгата, която прераснала в юмручен бой и довела до смъртоносния край.", "date": "2018.11.02", "title": "13 загинали, след като автобус падна в река заради свада между пътничка и шофьора "}
{"url": "http://clubz.bg/75305-hakeri_predlagat_danni_za_257_000_potrebiteli_na_fejsbuk_sledite_vodqt_kym_rusiq", "text": "Нов теч на информация за 257 000 потребители на Фейсбук, като на 81 000 от тях има достъп дори до личните съобщения. Хакерите, които стоят за това, твърдят, че имат данни за 120 милиона души. Те са използвали зловредно разширение на браузърите, за да го постигнат. Руската служба на Би Би Си прави  стига до извода, че следите на хакерите водят към Русия. Съобщение за продажбата на лични данни на потребители на социалната мрежа Фейсбук е публикувано за първи път още в началото на септември в Blackhatworld. Авторът на предложението е с прякор FBSaler и твърди, че разполага с голяма база данни, която включва 120 милиона профила като има възможност за подбор по държави. Той продава тези сведения за 10 цента на акаунт. Като доказателство към офертата е приложен линк към сайта Fbserver, където са пубилкувани данни на над 250 000 потребители. В началото на октомври Fbserver спира да работи, но на два пъти се мести като последно може да бъде открит като Socialser21, който е действащ до 29 октомври т. г. Хакерска атака засегна 90 милиона души във фейсбук По молба на руската секция на Би Би Си британската компания Digital Shadows прави анализ на публикуваните данни. Еспертите стигат до извода, че публикуваната извадка включва основно данни на потребители от Украйна, техни са 47 000 от осветените акаунти. Руски са 12 000 от профилите. Основно данните съдържат биографични подробности, списък с приятелите на потребителите, в някои случаи има дата на раждане и номер на телефон. В 81 000 от акаунтите анализаторите установяват, че има и записи на техните лични съобщения във Фейсбук. Сайтовете, които предлагат за продажба акаунтитe, се позиционират като \"Facebook camanalytica archive\" - т. е. архив на данните от скандалното изтичане, свързано с компанията Cambridge Analytica. Но това едва ли съответства на действителността, защото Cambridge Analytica е имала достъп до личните съобщения едва на 1500 потребители. Освен това британската компания е събрала данни от почти 90 милиона акаунта, актуални към 2015 г., докато сегашните лични съобщения са от края на май 2018 г. Публикуваната база данни не е свързана със скорошния мащабен срив на данни на потребители на \"Фейсбук\", тъй като атаката към социалната мрежа стана след появата на сайта Fbserver. Вероятно хакерите са успели да източат данните на потребителите като са ползвали зловредни разширения на браузърите, които получават достъп до данните, които се споделят във Фейсбук. До този извод стигат потребители на социалните мрежи, които са провели собствено разследване. Вицепрезидентът на социалната мрежа по управлението на продуктите Гай Роузън обяснява, че компанията се е свързала с разработчици на браузъри, за да се убеди, че разширенията вече са недостъпни. Освен това от Фейсбук са се обърнали към съответните институции, за да поискат да се отключи сайтът с персоналните данни. За коя от трите реинкарнации на  Fbserver обаче вицепрезидентът на компанията не уточнява.   . Например създателят на сайта Fbserver при регистрацията дава поща на  Mail.ru. До началото на октомври порталът има петербургски IP адрес, който по-рано е използван за разпространение на вируса LokiBot, който краде пароли. По данни на американската компания ThreatConnect с Fbserver са свързани още 20 ресурса, част от които използват или са използвали руски IP адреси. За близостта на тези сайтове свидетелства и фактът, че имат общ DNS сървър, поща на администратора на сайта и т. н. Един от IP адресите на \"огледалото\" Socialser21 принадлежи на руския хостинг провайдър King Servers. През 2016 г. ThreatConnect забелязва, че шест от осемте адреса, през които става атаката на сървъра на Демократическата партия на САЩ преди президентските избори в САЩ през 2016 г., също е с провайдър King Servers. Директорът на King Servers Владимир Фоменко след вдигналия се сега шум обяви, че е наредил да се махне Socialser21 от сървъра. Информация за това кой стои зад портала Фоменко каза, че е готов да даде само по искане на правоохранителните органи или на съда. От Би Би Си пишат и писмо на дадения от Fbserver email адрес за връзка с хакерите. В отговор получават писмо на английски, подписано с Джон Смит. \"Смит\" обяснява, че той и групата му разполагат с данни на 120 милиона потребители на социалната мрежа, като 2,7 милиона са от Русия. ", "date": "2018.11.02", "title": "Хакери предлагат данни за 257 000 потребители на Фейсбук. Следите водят към Русия"}
{"url": "http://clubz.bg/75307-edin_populist_pecheli_vse_poveche_privyrjenici_v_ispaniq", "text": "Когато Сантяго Абаскал застана пред поддръжници в конферентна зала в барселонски хотел по-рано тази година, крайнодесният лидер усети, че нещо се е променило, пишат Белен Карено и Хулиен Тойер от Ройтерс в анализ. В залата имаше 2000 души. На по-ранни прояви той едва успяваше да привлече повече от няколко десетки. Някога определян за аутсайдер в испанската политика, Абаскал започва да набира популярност в една страна, която до този момент се съпротивляваше на вълните от популизъм, които заляха Европа. Според социолозите неговата създадена преди четири години партия \"Вокс\" (VOX), която настоява за по-строга имиграционна политика и по-слаб Европейски съюз, ще спечели първите си места в парламент на европейските избори догодина. Каталунски сепаратист: ЕС да се взре в Испания, както в Полша и Унгария \"Вокс\" дори би могла да спечели едно или повече места в испанския парламент на изборите в средата на 2020 г. и да стане първата влязла в парламента крайнодясна партия след края на диктатурата на Франко през 1975 г., а също така и определяща сила при формирането на правителство. Подкрепата за партията се засили тази година вследствие на кампанията за отцепване на Каталуния, която провокира националистическа реакция срещу автономните региони на Испания. Избиратели, подкрепяли консерваторите или социалистите през последните 40 години, също са изкушени от това, че \"Вокс\" не е традиционна партия и от твърдата й линия по всички въпроси, като се започне от абортите и се стигне до имиграцията. На проява в град Валенсия по-рано през месеца повече от хиляда души от всякакви възрасти и произход се събраха една сряда вечер в ресторант, за да слушат Абаскал. Седемдесетгодишната пенсионерка Ампаро Бергара, която винаги е гласувала за Народната партия, заяви, че ще гласува за \"Вокс\" на следващите избори. Въпреки това все още не се смята за вероятно \"Вокс\" да се превърне в истинска сила в испанската политика. Абаскал е син на баски политик от Народната партия, който в продължение на десетилетия е получавал смъртни заплахи от сепаратистката групировка ЕТА. Успехът на \"Вокс\" частично се обяснява с демонстрирания от Абаскал образ на силен и енергичен лидер. Той носи стегнати костюми и е с грижливо поддържана брада, а до неотдавна носеше пистолет, за да защитава себе си и баща си от хората, които ги заплашват. \"Вокс\" също така разчита на хора от общественото пространство, които привличат различните видове избиратели: сред тези хора има тореадор, комедиант, бивш телевизионен водещ, надзирател в затвор, който е бил отвличан от ЕТА, и баща на изнасилен и убит тийнейджър. В опит да подражава на бързия успех на новопоявили се испански партии като \"Подемос\" и \"Сиудаданос\" \"Вокс\" разпространява посланието си сред хората. ЕС иска намаление на дългосрочния дефицит на Франция, Испания, Португалия и Словения В Мадрид десетки партийни симпатизанти прекарват уикендите си, седейки на агитационни маси в набелязани квартали (както по-богати, така и работнически) и разговаряйки с избирателите. Те обясняват как \"Вокс\" ще разбие \"системата\" (както партията нарича испанския политически и финансов елит), ще премахне политическата автономия на регионите, ще отмени закон, защитаващ жените от от домашно насилие и ще защитава по по-добър начин испанските граници. Само през септември са проведени повече от 100 улични събития в Мадрид, а по-рано през този месец 10 000 души се събраха на проява, в рамките на която бе обявена новата политическа програма на \"Вокс\". \"Вокс\" освен това използва доста и социалните мрежи, тъй като в качеството си на партия без представители в парламента тя получава слабо отразяване от традиционните медии. \"Вокс\" обича Инстаграм и твърди, че много избиратели са разбрали за партията от УотсАп. Броят на плащащите членски внос партийни членове се удвои и достигна около 13 000 души през последните четири месеца. Въпреки че това е доста скромно в сравнение с други испански партии, новите финансови средства на разположение на \"Вокс\" откриват възможността за бъдещото й разрастване. \"Вокс\" ще използва парите, за да отвори ново седалище в центъра на Мадрид и да наеме нов персонал, заяви Абаскал. Тя планира и да похарчи още пари за реклама в социалните мрежи. Италианците виждат Салвини като истинския си лидер Социологическите проучвания показват, че тази стратегия дава резултати. Проучване от миналия месец сочи, че \"Вокс\" би спечелила 1,3 процента на парламентарни избори, което би и позволило да разполага с един или няколко депутати. Според друго проучване партията би спечелила 5,1 процента и близо един милион гласа, което е 20 пъти повече от последните парламентарни избори през 2016 г. Повечето политически анализатори се съмняват, че \"Вокс\" ще се превърне в значима партия, защото не се е справила със задачата да привлече избиратели извън средната класа. Подобно на \"Вокс\" повечето европейски популистки партии, които са във властта или определят дневния ред в страни като Италия, Германия и Франция се фокусираха върху изборите за Европейски парламент, които избирателите често използват, за да изразят недоволството си. Въпреки че първоначално регистрираха лоши резултати, те използваха Европейския парламент, за да засилят влиянието си сред по-малко радикалните избиратели.  На последните европейски избори през 2014 г. \"Лигата\" спечели едва шест процента от гласовете на италианците. Сега тя е по-старшият партньор в управляващата коалиция, като последните проучвания на общественото мнение сочат, че тя разполага с подкрепата на около 30 процента от избирателите - резултат, който би я извел на първо място пред \"Движение 5 звезди\" като най-популярната партия на Италия. \"Алтернатива за Германия\" спечели седем места на европейските избори през 2014 г. През 2017 г. тя спечели места в 14 от 16-те регионални парламенти в Германия и 93 места в Бундестага, ставайки третата най-популярна германска партия. \"Алтернатива за Германия\" отряза амбициите на Банън за партньорство Абаскал, който е противник на федерална Европа, но поддържа Европа като съюз от суверенни страни и мястото на Испания в еврозоната, се опитва също така да спечели подкрепа и в чужбина. Той заяви, че е установил връзки с френския \"Национален сбор\" и \"Алтернативата за Германия\" и че се възхищава от италианския вътрешен министър Матео Салвини, въпреки че \"Лигата\" подкрепя отцепването на Каталуния. \n\tАбаскал поддържа връзка и със Стив Банън, който се опитва да обедини европейската крайна десница преди изборите през май догодина. Той посочи обаче, че \"Вокс\" не смята да се превръща в сателит на ръководеното от бившия съветник на Доналд Тръмп движение. \"Вокс\" не отстоява международни интереси, а единствено интересите на Испания. Искаме да определим следващото испанско правителство и вярваме, че можем да сме част от него\", подчерта Абаскал. БТА ЕС иска намаление на дългосрочния дефицит на Франция, Испания, Португалия и Словения Италианците виждат Салвини като истинския си лидер \"Алтернатива за Германия\" отряза амбициите на Банън за партньорство", "date": "2018.11.02", "title": "Един популист печели все повече привърженици в Испания"}
{"url": "http://clubz.bg/75303-qponski_ostrov_izchezna_bez_nikoj_da_zabeleji", "text": "Остров в Североизточна Япония се е изпарил. Първоначално това е останало незабелязано от жителите на намиращия се на 500 метра главен остров Хокайдо, предаде \"Гардиън\". Японската брегова охрана заяви, че островът последно е бил изследван през 1987 г., когато се е подавал едва на 1.4 метра над водата. Според специалисти силният вятър и плаващи ледници, често срещани през зимата, постепенно са го разрушили. Изчезналият \"Енсабе Ханакита Коджима\" е един от 158-те необитаеми острови, които японското правителство наименува през 2014 г., за да очертае ясно териториалните си граници и да разшири икономическата си зона. По-възрастните рибари твърдят, че от години не са посещавали района около острова, тъй като навигационните системи са го отбелязвали като \"подводен риф\". Предстои инспекция на района и ако се потвърди изчезването на острова, територията на Япония ще се смали, макар и едва с 500 метра. Островът е разположен на запад от Северните територии, които са обект на дългогодишен конфликт между Япония и Русия (тя ги нарича \"Курилските острови\"). Отнети са от Токио и присъединени към тогавашния СССР след Втората световна война. Отбелязването на островите е значимо и заради споровете между Токио и Пекин относно принадлежността на островите Сенкаку (Япония) или както са познати в Китай - Дяоюйдао в Източнокитайско море. Държавата не е единствената страна, която наскоро е загубила остров. Част от Американската територия бе заличена от световната карта, след като един от източните острови на Хаваите бе разрушен от урагана Уалака миналия месец.", "date": "2018.11.02", "title": "Японски остров изчезна без никой да забележи"}
{"url": "http://clubz.bg/75299-hologrami_vmesto_prepodavateli", "text": "Imperial College в Лондон въвежда иновации в лекциите - те ще се водят и от преподаватели, които ще се появяват в аудиторията във вид на холограма, съобщава Би Би Си. Университетът представи новата технология пред широка публика. Намерението е да стане първото висше учебно заведение в света, което ще провежда редовни лекции по този начин. Подобна технология вече е била използвана по време на концертни изпълнения, когато пред публиката се появява холографско изображение на знаменитост, която вече не е между живите - например Майкъл Джексън или Елвис Пресли. Холограмата не трябва да се бърка с илюзорно изображение или техниките на илюзионизма, известни като Призрака на Пепър, при които с помощта на специално осветление обектът може да се появява или изчезва. Технологично осъвременена версия на такива ефекти са използвани от някои от политиците, в това число и от кандидата за президент на Франция Жан-Люк Меланшон и премиера на Индия Нарендра Моди, важни са в развлекателната индустрия. Така например Меланшон през 2017 г. се появи в седем различни точки на земното кълбо едновременно. Imperial College ще използва технология, разработена от канадската компания Arht Media \"Проблемът с Призрака на Пепър е, че изисква твърде сложна подготовка, а цената на провеждането на едно събитие може да стигне до 150 хил. биртански лири или 195 хил. долара\", обяснява Лефевр. За да се получи изображението в аудиторията на другия край на света, лекторът трябва да застане пред камера на черен фон и трябва да е осветен от двете страни. Университетът планира да използва две студия извън границите на Великобритания - в Лос Анджелис и в Торонто, както и преносим комплект, за да се включват преподавателите, които живеят в чужбина да провеждат лекции за студентите. Според представители на университета тази технология има редица предимства. Например лекторът може да се появява в няколко аудитории едновременно. Лекциите могат да бъдат записани и възпроизведени за следващо използване, макар че тогава няма да може да има взаимодействие с аудиторията. Съществуват и някои минуси - много по-малко вероятно е преподавателят да остане след лекциите и да си говори със студентите. А и винаги има риск от технически срив.", "date": "2018.11.02", "title": "Холограми вместо преподаватели"}
{"url": "http://clubz.bg/75324-iran_prodyljava_da_iznasq_petrol_vypreki_sankciite_na_sasht", "text": "Санкциите на САЩ все още не успяват да   петролния износ на Иран, предава \"СНН Бизнес\". Дори се говори, че някои държави, сред които Япония, Индия и Северна Корея, ще могат да изкупуват петрол от Техеран без заплаха от наказания.  По данни на анализатори държавата е продавала по 1.5 милиона варела на ден през октомври въпреки наближаващия 5-ти ноември, когато се очаква да влезе в сила втората \"порция\" санкции. Те ще засегнат енергийния сектор на Иран, строителството на кораби, всички петролни транзакции, както и сделките между чуждестранни финансови институции и Централната банка на Иран. Иран: Санкциите на САЩ ще имат сурови последствия за световния ред  На компаниите и правителствата беше даден шестмесечен срок да намалят търговията си с Иран в енергийния сектор, когато санкциите бяха оповестени през май.  Представител на правителството в Америка спомена през юни, че няма да бъдат правени отстъпки и че държавите, които не ограничат покупките си от Иран, ще бъдат наказани. През август Тръмп заплаши, че ще има   за тези, които не прекратят тъговските си отношения с Техеран. Много купувачи от Европа и Азия се съобразяват с разпоредбите на САЩ. Но Китай, Индия и Турция, както и други държави, все още изкупуват огромно количество ирански петрол. Иранските производство и износ на петрол достигнаха своя връх при съответно 3.8 и 2.4 милиона варела на ден през втората четвъртина на тази година. Тези данни са предоставени от \"Организацията на страни износителки на петрол\" (ОПЕК) и \"Международната агенция по енергетиката\" (МАЕ). Това означава, че износът е спаднал с 900 000 варела на ден. Техеран: САЩ няма да ни спрат да изнасяме петрол Страховете от   на глобалния пазар доведоха до притеснения за натрупване на излишък. Междувременно Саудитска Арабия се опита да наложи износа на повече варели, за да се възползва от изолацията на Иран. Но иранският петрол продължава да тече и на Рияд ще се наложи да помисли за намаляване на производството.  Представител на правителството на Саудитска Арабия сподели, че кралството е увеличило производството си до 10.7 милиона варела на ден, от 10.5 милиона през септември. Сега обаче се притеснява какво ще прави с излишъка, заради надценения ефект на Американските санкции. \"Блумбърг\" публикува в четвъртък информацията, че САЩ ще позволят на осем държави, сред които Япония, Индия и Южна Корея, да продължат да изкупуват иранския петрол в ограничени количества, за да се избегне увеличаването на цената на петрола. Тръмп към ОПЕК: Свалете цените на петрола Според източници от администрацията на Тръмп се очаква Държавният секретар Майк Помпео да разкрие повече подробности в петък. Дори и това да се случи, глобалните запаси от петрол може да намалеят в началото на следващата година. МАЕ заяви, че настоящите санкции   от колкото предишните през 2012 г., когато иранският износ бе ограничен до 1.2 милиона варела на ден. Според данни на \"Фактс Глобал Енержи\" иранският износ ще се стабилизира през първата половина на 2019 г. до 800 000 варела на ден. \"Райстад Енерджи\" заплашва, че износът може да спадне дори до 600 000 варела на ден в  и то само ако Китай продължи да внася петрол в същото количество от преди налагането на санкциите. Техеран: САЩ няма да ни спрат да изнасяме петрол Тръмп към ОПЕК: Свалете цените на петрола", "date": "2018.11.02", "title": "Иран продължава да изнася петрол въпреки санкциите на САЩ"}
{"url": "http://clubz.bg/75326-shef_na_levski_emocionalno_iskam_preigravane_na_macha_s_cherno_more_video", "text": "Изпълнтелният директор на \"Левски\" Красимир Иванов направи неочаквана визита днес - той посети пресконференция на шефа на съдийската комисия на БФС Йордан Сталев амфитеатралната зала на централата до резиденция \"Бояна\". След това направи интересно изказване пред портата на базата. Шефът на съдиите: Рефери са заплашвани, прокуратурата знае Вчера \"сините\" разпространиха остра декларация, в която призоваха Сталев да подаде оставка, поискаха чуждестранни съдии и посочиха трима, които не желаят повече да ръководят мачове на \"Левски\". Иванов чу три пъти \"не\" от Сталев, а също така как пловдивчанинът определя позицията като \"несериозна\" и че той и комисията няма да се поддадат на натиск и ултиматуми. Последва уточняващ въпрос от тв репортер от голяма медия дали \"Левски\" е внесъл искане за преиграване  Какво ще предприеме \"Левски\", след като чу \"не\" на всичките си искания? Иванов предложи  и на Борислав Михайлов, който беше издигнат и подкрепен от Спас Русев в пламенна реч на изборния конгрес на БФС през февруари. А ако ще се преиграва \"Черно море\" - \"Левски\", дали да не се преиграе и ЦСКА-София - \"Левски\" (0:1), след като Сталев призна за неотсъдена дузпа в полза на \"червените\" при сходна ситуация с тази въъв Варна? Иванов добави, че иска \"качествена услуга\" от страна на съдиите. И че в момента българският футбол струва 6 милиона лева - на толкова са оценени тв правата. Шефът иска да са сто милиона, обаче това нямало как да стане при лошо съдийство. Красимир Иванов официално заяви, че Холмар Ейолфсон ще бъде опериран във вторник в Барселона и ще липсва до края на сезона, а контузията му в коляното е станала заради наводняването на терена от страна на \"Черно море\". Цялото му изявление, можете да видите във видеото по-горе.", "date": "2018.11.02", "title": "Шеф на \"Левски\" \"емоционално\": Искам преиграване на мача с \"Черно море\" (ВИДЕО)"}
{"url": "http://clubz.bg/75312-vmro_zaplashva_katq_mateva_sys_syd_za_kleveta", "text": "Депутати от ВМРО дадоха заявка, че партията и нейният лидер - вицепремиерът Красимир Каракачанов може да съдят бившата директорка на отдел \"Българско гражданство\" в Министерство на правосъдието Катя Матева. Както е известно, Матева е подавала поне два сигнала срещу \"воеводите\" и Каракачанов - през 2016 година и през 2017 година, касаещи търговия с български паспорти от Държавната агенция за българите в чужбина, в която ВМРО от години кадрува. Арестуваният понастоящем председател на ДАБЧ Петър Харалампиев е лично посочен за поста от Каракачанов. Въпреки че прокуратурата не е открила нарушения в описаните от Матева сигнали и те са потънали в забвение, Катя Матева стана обект на атаки от ВМРО и в частност от вицепремиера заради тези си твърдения. Иначе формално от държавното обвинение посочват, че нейните сигнали нямат нищо общо с настоящото разследване за търговия с българско гражданство. Катя Матева: Подадох сигнал срещу Каракачанов, а той се издигна Матева бе гост на сутрешния блок на бТВ днес, където отново застана зад написаното от нея в сигналите си от последните две години като бе категорична, че всичко това може да се докаже.", "date": "2018.11.02", "title": "ВМРО заплашва Катя Матева със съд за клевета"}
{"url": "http://clubz.bg/75314-izgubeni_v_signalite", "text": "Сагата с търговията с БГ паспорти в Държавната агенция за българите в чужбина (ДАБЧ) прерасна в междуинституционалната такава, след като президентството и прокуратурата влязоха в диалог подавали ли са от \"Дондуков\" 2 сигнали до държавното обвинение за злоупореби в агенцията или не. Тази сряда държавният глава Румен Радев заяви, че сигнали за злоупотреби в ДАБЧ са постъпвали и в президентската администрация и те са били предадени на прокуратурата. \"Всички сигнали, които са получавани в президентската институция за Държавната агенция за българите в чужбина, са предавани в прокуратурата\", каза днес и вицепрезидентът Илияна Йотова в Димитровград, цитирана от БНР. Румен Радев: Акции много, присъди малко Веднага след изказването на Радев зам.главният прокурор Иван Гешев даде брифинг (нарочен от по-рано), но на него освен за успехите на прокуратурата \"без аналог в новата ни история\", обяви и че сигнали от институции не са пристигали. И по-специално от президентството: И за да зарадва многобройните почитателите за неповторимия си стил, Гешев каза: В прокуратурата нямало сигнали от президента за търговия с български документи Така стигаме до момента, в който от прокуратурата все пак трябваше да уточнят, че при тях   постъпвали сигнали от президентската институция. Става въпрос за изготвения от Катя Матева, бивш директор на дирекция \"Българско гражданство\" в Министерство на правосъдието. Това е същата тази Катя Матева, която е изпращала данни за това, че ВМРО на вицепремиера Красимир Каракачанов се облагодетелства финансово от търговията с български паспорти. По собствените й думи тя е изпратила сигнал до премиера още през септември 2016 година, а до държавния глава - през март 2017-а. След което разказват, че на ДАНС е била възложена проверка по случая. \"В хода й са изисквани документи и са снемани обяснения от бивши министри и заместник – министри на правосъдието, от бивш председател на ДАБЧ и от множество други длъжностни лица. Това е наложило удължаване на срока на проверката, като по нея, на 05 юни 2017 г. е постъпил нов сигнал от същия подател (Матева) с оплаквания за упражняван натиск и осъществяване на незаконосъобразни действия, свързани със служебното й правоотношение, от страна на заместник на министър-председателя\".  И цялото нещо приключва с  . С постановление от 25 октомври 2017 г. прокуратурата е отказала образуване на наказателно производство. Катя Матева: Подадох сигнал срещу Каракачанов, а той се издигна Както е известно, у нас преценката дали да се образува или не една проверка, респективно досъдебно производство от всеки прокурор е подчинено само на по-главния от него, респективно - на най-главния. То не подлежи на никакъв съдебен или инстанционен контрол. От ведомството на Сотир Цацаров обаче държат да отбележат, че  Тук идва любопитният момент: В прокуратурата нямало сигнали от президента за търговия с български документи Катя Матева: Подадох сигнал срещу Каракачанов, а той се издигна", "date": "2018.11.02", "title": "Изгубени в сигналите"}
{"url": "http://clubz.bg/75309-referendum_v_nova_kaledoniq_za_nezavisimost_ot_franciq", "text": "Тази неделя в тихоокеанския остров Нова Каледония ще се проведе референдум, в който жителите на бившата френска колония ще решат дали да запазят статута си на полузависима държава или изцяло да се отделят от Франция, предаде \"Индипендънт\". Въпреки че имигрантите, които са дошли на острова след 1994 г. са изключени от вота, значителна част от местното население (\"канаки\"), в комбинация с мнозинството от останалите мигранти ще гласуват против независимостта. Смята се, че това ще им осигури комфортна преднина пред \"твърдите отцепници\". В периода 1984-1988 г. Нова Каледония е раздирана от конфликти между поддръжниците на независимостта (предимно сред членовете на \"канаки\") и тези, които предпочитат островът да остане част от Франция (френските мигранти и техните наследници). След подписването на мирния договор през 1988 г. се постига съгласие да се проведе референдум десет години по-късно - през 1998 г. Тогава обаче двете страни се съгласяват на допълнителна отсроча - в рамктие на 15-20 години, като подписват \"Споразумението от Нумеа\".  1 милион каталунци искат независимост на митинг в Барселона \"Споразумението от Нумеа\" прави значими стъпки в посока политическо еманципиране от Франция. Създаден е първичен сенат, както и централен изпълнителен орган. Проведени са реформи за подобряване живота на по-бедните \"канаки\". В Нова Каледония са концентрирани четвърт от световните запаси на никел и лидерите сред \"канаките\" разполагат с голям дял в няколко компании, занимаващи се с обработването на сребристобелия метал. Същевременно, Франция се грижи за по-голямата част от публичните разходи на острова. Тиери Латаст, който е официалния представител на Париж в Нова Каледония, подчертава, че подкрепата ще бъде прекратена, ако референдумът е успешен. При неуспех \"Споразумението от Нумеа\" осигурява възможността, при одобрение от конгреса, да се гласува още два пъти - през 2020 и 2022 г.. Но категорична загуба на предстоящия референдум ще мотивира политиците, които желаят островът да остане част от Франция, да настояват за промяна на договора. Френският премиер Едуар Филип ще посети столицата Нумеа ден след провеждането на вота. Корсика е друг остров, но много по-близо до \"вкъщи\", в който също се провежда активна кампания за свикване на референдум за отделяне от Франция. Едва през 2014 г. сепаратистите от \"Фронт за национално освобождение на Корсика\" (ФНОК) се отказаха от въоръжената борба като подход за постигане на целите си.", "date": "2018.11.02", "title": "Референдум в Нова Каледония за независимост от Франция"}
{"url": "http://clubz.bg/75320-lozan_panov_predlaga_galina_zaharova_za_svoj_zamestnik", "text": "Haĸaзaтeлният cъдия Гaлинa Зaxapoвa дa cтaнe зaм.-пpeдceдaтeл нa Bъpxoвния ĸacaциoнeн cъд и дa oглaви Haĸaзaтeлнaтa ĸoлeгия. Toвa e пpeдлoжeниeтo нa Лoзaн Πaнoв, ĸoeтo тpябвa дa бъдe глacyвaнo oт BCC, съобщи \"Де факто\". Зaxapoвa, в мoмeнтa пpeдceдaтeл нa Bтopo нaĸaзaтeлнo oтдeлeниe, тpябвa дa зaeмe мяcтoтo нa oтивaщaтa в KC Πaвлинa Πaнoвa. Павлина Панова и Надежда Джелепова са представителите на магистратите в Конституционния съд A ĸaндидaтypaтa й e билa oдoбpeнa oт плeнyмa нa BKC днec c безапелационните 60 глaca „зa“ cpeщy 1 „пpoтив“, cлeд изcлyшвaнe. Toвa пpeдвиждa нoвaтa пpoцeдypa пo Зaĸoнa зa cъдeбнaтa влacт, Гaлинa Зaxapoвa e извecтeн cъдия, бeшe и члeн нa BCC в пpeдeн cъcтaв.   в знaĸ нa нecъглacиe c пoлитиĸaтa нa мнoзинcтвoтo. Тогава ставаше въпрос за избора на \"семейната приятелка \" на Цветан Цветанов Владимира Янева за админстративен ръководител на СГС. Πpeдceдaтeлят нa BKC имa тpимaтa зaмecтници, пo eдин нaчeлo нa тpитe ĸoлeгии. Taзи гoдинa зa зaм.-пpeдceдaтeл, pъĸoвoдeщ Гpaждaнcĸaтa ĸoлeгия, бe избpaнa Cвeтлa Димитpoвa (пpeди тoвa бe Kpacимиp Bлaxoв, който също отиде в КС, но от квотата на парламента). Зaм. пpeдceдaтeл, нaчeлo нa Tъpгoвcĸaтa ĸoлeгия, e Дapия Πpoдaнoвa. Oт BKC cъoбщaвaт: „Cъдия Зaxapoвa имa нaд 30 гoдини юpидичecĸи cтaж – изцялo в opгaнитe нa cъдeбнa влacт. Tя зaпoчвa ĸapиepaтa cи ĸaтo cтaжaнт cъдия в Coфийcĸия гpaдcĸи cъд и e пocлeдoвaтeлнo млaдши cъдия в тoзи cъд, paйoнeн cъдия, a впocлeдcтвиe и зaмecтниĸ-пpeдceдaтeл нa Πeти paйoнeн cъд, cъдия и зaмecтниĸ-пpeдceдaтeл нa Coфийcĸия гpaдcĸи cъд, cъдия и зaмecтниĸ-пpeдceдaтeл нa Coфийcĸия aпeлaтивeн cъд, a oт 2013 г. e cъдия във Bъpxoвния ĸacaциoнeн cъд, ĸaтo oт eднa гoдинa e пpeдceдaтeл нa Bтopo нaĸaзaтeлнo oтдeлeниe. B пepиoдa 2007 – 2011 г. тя e члeн нa Bиcшия cъдeбeн cъвeт. Лeĸтop e в peдицa oбyчeния, opгaнизиpaни oт Haциoнaлния инcтитyт нa пpaвocъдиeтo. B пpeдлoжeниeтo нa пpeдceдaтeля нa BKC дo Πлeнyмa нa cъдa ce ĸaзвa: „Убeдeн cъм, чe oтличнaтa пpoфecиoнaлнa ĸвaлифиĸaция нa cъдия Зaxapoвa e пpeдпocтaвĸa дa бъдaт зaпaзeни виcoĸoтo ĸaчecтвo нa paбoтaтa и eĸипнocттa, cъздaдeни в Haĸaзaтeлнaтa ĸoлeгия. Дългoгoдишният ú юpидичecĸи oпит ĸaтo cъдия и зaмecтниĸ-пpeдceдaтeл нa тpи cъдилищa и ĸaтo члeн нa BCC e cвидeтeлcтвo зa нeйнитe opгaнизaтopcĸи ĸaчecтвa, oтгoвopнocт, нeзaвиcимocт и cпpaвeдливocт, ĸaĸтo и yмeниe дa oтcтoявa cвoитe пpинципи и идeи, ĸoитo щe ú пoзвoлят дa пpoдължи дa paзвивa дeйнocттa нa Haĸaзaтeлнaтa ĸoлeгия нa BKC. Cигypeн cъм, чe бeзcпopният aвтopитeт и пpoфecиoнaлизъм нa cъдия Гaлинa Зaxapoвa щe мoтивиpaт ĸoлeгитe в cтpeмeжa им ĸъм пpoзpaчнo, cпpaвeдливo и eфeĸтивнo пpaвocъдиe.“ Πpeдcтoи ĸaндидaт зa нoв зaмecтниĸ дa издигнe пpeдceдaтeлят нa BAC Гeopги Чoлaĸoв нa мяcтoтo нa Haдeждa Джeлeпoвa. Bъв Bъpxoвния aдминиcтpaтивeн cъд зaм.-пpeдceдaтeлитe ca двaмa, дpyгият e Mapиниĸa Чepнeвa. A в пpocтpaнcтвoтo витaят paзлични имeнa зa мяcтoтo нa Джeлeпoвa.", "date": "2018.11.02", "title": "Лозан Панов предлага Галина Захарова за свой заместник"}
{"url": "http://clubz.bg/75325-merkel_v_polsha_vypreki_konfliktite_mejdu_dvete_dyrjavi", "text": "Ангела Меркел пристигна днес във Варшава за междуправителствени консултации с Полша, предадоха ДПА и Асошиейтед прес, цитирани от БТА. Канцлерката бе посрещната с военни почести от полския министър-председател Матеуш Моравецки. След това лидерите се оттеглиха за разговори при закрити врата. Дневният ред на консултациите между правителствата на Германия и Полша включваше двустранното сътрудничество и въпроси, свързани с икономиката, европейската политика, вътрешната и външната сигурност. Преговорите се провеждат в момент, когато отношенията между двете съседни държави са белязани от конфликти. Полски служители призовават Германия да плати милиарди долари на Полша за вреди, причинени от нацистите по време на Втората световна война. Берлин казва, че не съществуват правни основания за тези искания. Друг ключов въпрос е силната съпротива на Полша срещу германско-руския проект за газопровод \"Северен поток-2\". Според Варшава газопроводът ще даде на Русия извънредно голям контрол в Европа и ще навреди конкретно на Полша и Украйна. \"Северен поток 2\" - геополитика или корупция? Германия е недоволна от съдебната реформа в Полша, която според Европейския съюз подкопава съдебната независимост. Полското правителство настоява, че реформира една корумпирана и неефективна система. Това са 15-ите полско-германски междуправителствени консултации. Последната подобна среща беше през 2016 г. в Берлин.  Отношенията между двете страни се обтегнаха през 2015 г., когато в Полша на власт дойде партията \"Право и справедливост\". Консерваторът Качински се връща на власт в Полша Правителството е особено критично към либералната миграционна политика на Меркел и отказва да приема бежанци от други части на ЕС. Австрия, която в момента е ротационен председател на ЕС и която също е управлявана от дясно правителство, обяви наскоро, че няма да бъде част от споразумение на ООН за миграцията, което трябва да бъде подписано в Мароко през декември. Австрия обмисля да се оттегли от миграционен пакт на ООН САЩ, Унгария и Австралия също декларират, че няма да подпишат договора. Унгария напуска споразумението на ООН за миграцията Полша, Италия и Дания може да ги последват. Консерваторът Качински се връща на власт в Полша Австрия обмисля да се оттегли от миграционен пакт на ООН Унгария напуска споразумението на ООН за миграцията", "date": "2018.11.02", "title": "Меркел в Полша въпреки конфликтите между двете държави"}
{"url": "http://clubz.bg/75310-ungariq_shte_pomaga_na_turciq_da_reformira_sydebnata_si_sistema", "text": "Унгария планира да помогне на Турция да реформира съдебната си система, предаде ДПА, цитирана от БТА. Той не даде повече подробности каква точно помощ възнамерява да предложи Будапеща. В същото интервю Трочани заяви, че планира да внесе в парламента нов закон за съдебната система.  Унгарското дясно правителство е критикувано от ЕС по различни въпроси, включително заради усилията му да отслаби независимостта на съдебната система. Европейският парламент гласува през септември започването на наказателна процедура срещу Унгария за   на основните ценности на ЕС.Това може да доведе до лишаване на страната от право на глас в Съюза. Европарламентът даде зелена светлина за лишаването на Унгария от глас Унгарският министър-председател Виктор Орбан оспорва демократичните ценности на ЕС и се стреми да гради   държава. В реч през 2014 г. той посочи Русия, Китай и Турция като примери за този вид ограничена демокрация.", "date": "2018.11.02", "title": "Унгария ще помага на Турция да реформира съдебната си система"}
{"url": "http://clubz.bg/75308-izkustvo_ili_capanica", "text": "Курс по модернизъм и постмодернизъм, който започва в София през ноември, ще ни учи как да разпознаваме изкуството и как да го различаваме от цапаници и имитации. Заниманията са фокусирани върху различните стилове и движения от ХХ и ХХI век. По тази причина и заниманията включват много забавни игри и работа в групи. Яж като Пикасо За курса не се изискват предварителни знания, а започва с визуални упражнения при които участниците се учат не само да гледат, но и да „виждат” различните елементи в картините. Обучението се състои от 15 теми, които разглеждат ключови произведения на ХХ и ХХI век, както и тяхната връзка с историята, модата, религията, политиката, архитектурата. Фокусът е изкуството след Втората световна война, но курсът включва и някои важни движения от модернизма – като експресионизъм, кубизъм, дада, сюрреализъм. Особено ударение е поставено на съвременното изкуство от 60-те години до днес и големите промени в стила, настъпили заедно с него – ленд арт, поп арт, концептуализъм, инсталация. Друга важна тема е връзката между американския кич и социалистическия реализъм. Заедно със западните образци, се прави паралел с произведенията у нас, обсъждат се паметниците и тяхната съдба. Няколко занимания са посветени на нашата връзка с изкуството и какво то ни казва за нас като хора, за връзката ни с другите хора, с миналото и с политиката. Трябва ли една жена да е гола, за да влезе в музей? Това е  , който превежда на достъпен език произведенията на постмодернизма, твърдят организаторите. Затова го посещават дори хора, завършили художествената академия. Курсът се проведе за първи път в София през есента на 2014 г. и поради големия интерес, последваха още четири негови издания. През лятото на 2015 г. бе проведен за последен път, тъй като водещата Нада Нешева замина за Великобритания за докторската си дисертация посветена на изкуството като съпротива. Заниманията през 2014-2015 г. бяха посещавани от архитектки, галеристи, колекционери, художници, преподаватели и студенти, политици, както и хора от далечни на изкуството професии, които го обичат и искат да знаят повече за него. Новият курс ще се провежда в бивша фабрика на Лъвов мост, преобразена в съвременно пространство от домакините - агенция All Channels Communication.  Обучението преминава в две групи – в сряда от 18,30 (или от 19,00 часа) и в събота от 14,00 часа (всеки е свободен да си избере една група, но ако пропусне да дойде в сряда, може да компенсира в събота и обратно). Таксата за участие е 200 лв. Тя обаче се плаща едва на третото или четвъртото занимание, за да могат участниците да решат дали наистина искат да посещават курса. Досега такива прецеденти не е имало, твърдят те. Случвало се обаче някой да пропусне часове поради натоварено всекидневие. Тогава този участник запазва правото си да посещава пропуснатите занимания в някое от следващите издания на курса. За новото издание вече са се записали и хора, които веднъж са го изкарали преди четири години, но искат да си го припомнят, разкрива Нешева. Тя е завършила История и теория на изкуството във Великобритания и е работила като журналистка с ресор култура, което, според нея и до днес ѝ помага да „превежда сложните теми на достъпен език”. Изнасяла е лекции в различни британски университети, за последен път – миналото лято тя говори пред лондонския Голдмситс на тема „Кристо и Красивото”. Напълно безсмислени произведения  е и един от постоянните автори на списание „Клуб Z“ и сайта www.clubz.bg. Трябва ли една жена да е гола, за да влезе в музей? Напълно безсмислени произведения", "date": "2018.11.02", "title": "Изкуство или цапаница?"}
{"url": "http://clubz.bg/75302-sled_18_godini_nachelo_na_unikredit_bulbank_hamparcumqn_se_otteglq", "text": "След 18 години като главен изпълнителен директор на Уникредит Булбанк, Левон Хампарцумян го напуска от 1 май 2019 г. Надзорният съвет на най-голямата по активи българска банка е одобрил Теодора Петкова да поеме позициите на председател на управителния съвет и главен изпълнителен директор. И БНБ като регулатор също трябва да одобри решението. Левон Хампарцумян: Криза като с КТБ няма да видим втори път Според съобщението на Уникредит Булбанк, Петкова и Хампарцумян ще работят заедно в името на плавен преход към новото управление. Левон Хампарцумян остава ангажиран с банката и ще поеме надзорни функции, става ясно от прессъобщението. В него също така се цитира директорът за Централна и Източна Европа на Уникредит Каро Вивалди, който казва: \"Левон Хампарцумян е доказан визионер в българския банков сектор\". 64-годишният Левон Хампарцумян е едно от известните лица в България. Банкерът, който е завършил ВХТИ-София, е работил като директор в \"Купърс и Лайбранд\", в \"ПрайсуотърхаусКупърс\", в \"Ърнст енд Янг АФА\". Той беше и почетен консул на Канада у нас от 1997 г. до влизането му във властта - в кабинета \"Костов\" беше заместник-министър на икономиката с ресор приватизация. По това време сключи няколко важни сделки - за \"Бороспорт\", продадено на РМД \"Самоков Боровец 21\", и за \"Пампорово\", което спечели \"Турист инвест\". Дъщерята на Левон Хампарцумян стана директор в БНБ След като Агенцията за приватизация пое големите сделки, тя бе оглавена от Хампарцумян през 2000 г. Година по-късно, след приватизацията на Булбанк - външнотърговската банка на България, през която минаваха обслужванията на външния дълг, той стана главен изпълнителен директор и председател на Управителния съвет на УниКредит Булбанк. Продажбата на Булбанк приключва през октомври 2000 г. - 360 млн. евро за 98% от капитала й. Държавата се отказва и от над 152 млн. лева дивидент.  UniCredito Italiano SpA придобива 93% от капитала, а Allianz AG - 5 на сто. През 2000 г. Булбанк продава своите участия в Корпоративна търговска банка (99.9%), Обединена българска банка (35%) и HypoVereinsbank Bulgaria (49%). Тогавашният шеф на Булбанк Чавдар Кънчев критикува приватизацията ѝ, като заяви публично, че собственият капитал на трезора е 650 млн. лева, а купувачът предлага цена само със 7.5% над това.  Левон Хампарцумян: Гърците искат комунизъм, защото не знаят какво е Към средата на 2018 г. със своите над един милион клиенти УниКредит Булбанк е на първо място на българския пазар по активи (близо 20 млрд. лева), депозити (над 15 млрд. лева), кредити (близо 12 млрд.лв). УниКредит Булбанк е \"Най-добра банка в България\" според международните издания Euromoney и Global Finance. Банката е част от УниКредит, чиято ясна и дългосрочна стратегия е да бъде успешна паневропейска търговска банка. УниКредит обслужва 26 милиона клиенти в Западна, Централна и Източна Европа. Групата има силен местен и международен опит, който споделя със своите клиенти чрез водещи банки на 14 основни пазара в Европа: Италия, Германия, Австрия, Босна и Херцеговина, България, Хърватия, Чехия, Унгария, Румъния, Словакия и Турция. Чрез международната си мрежа, УниКредит обслужва клиенти в още 18 страни по целия свят. В края на септември компанията за изкупуване на задължения в България - Агенция за събиране на вземания ЕАД (АСВ), част от норвежката B2Holding ASA, придоби портфейл с необслужвани кредити с номинална стойност от близо 250 млн. евро от Уникредит Булбанк. Това е най-големият портфейл с просрочени кредити, изкупуван някога в банковия сектор в България. За последните 2 години това е трета сделка между колектора и Уникредит Булбанк. Предишните две бяха за 93 млн. евро и 84 млн. евро.  В същото време заради обезценката на турската лира, няколко големи европейски банки, сред които и Unicredit, които са публични компании, станаха обект на специално наблюдение, стана ясно през август т. г. Това са големите банки BBVA, BNP Paribas и Unicredit, съобщи The Financial Times. Според данните на Банката за международни разплащания най-високият риск е за големите испански банки, отпуснали около 83 млрд. долара, докато банки от Франция и Италия са отпуснали кредити за съответно 38 и 17 млрд. долара.  Дъщерята на Левон Хампарцумян стана директор в БНБ Левон Хампарцумян: Гърците искат комунизъм, защото не знаят какво е", "date": "2018.11.02", "title": "След 18 години начело на Уникредит Булбанк, Хампарцумян се оттегля"}
{"url": "http://clubz.bg/75304-narqzali_kashogi_za_da_go_raztvorqt_po_lesno_v_kiselina", "text": "Убийците на саудитския журналист и дисидент Джамал Кашоги са нарязали тялото му, за да се отърват по-лесно от него, като го разтворят в киселина, твърди съветник на турския президент Реджеп Тайип Ердоган пред турския всекидневник \"Хюриет\". Турция: Кашоги е бил удушен веднага след влизането в консулството Кашоги беше убит на 2 октомври в саудитското генерално консулство в Истанбул, което той посети, за да получи документи, за да се ожени. Рияд първо твърдеше, че той е напуснал сградата, но след това призна, че Кашоги е умрял в нея след спречкване с екип на силите за сигурност, който извършвал нерегламентирана операция. Саудитска Арабия досега не е отговорила къде е тялото на Кашоги и отказва да предаде на Турция арестувани от нея заподозрени в разследването на случая. Части от трупа на Кашоги открити в кладенец, твърди турски политик В публикувано в сряда комюнике прокуратурата на Истанбул заявява, че \"жертвата е била разчленена\" и че \"от нея са се отървали\", без да се уточнява как. След това съобщение турски представител е казал пред \"Вашингтон пост\", че властите работят по версия, според която тялото е било разтворено в киселина в консулството или в резиденцията на консула, която е наблизо. Части от трупа на Кашоги открити в кладенец, твърди турски политик", "date": "2018.11.02", "title": "Нарязали Кашоги, за да го разтворят по-лесно в киселина"}
{"url": "http://clubz.bg/75298-sreshtata_v_evksinograd_svetovnoto_po_futbol_2030_na_balkanite_gazyt_prioritet", "text": "България, Румъния, Гърция и Сърбия да кандидатстват за общо домакинство на Световното първенство по футбол през 2030 г., а като основен приоритет бе посочено развитието на доставките на газ за региона и свързаността чрез инфраструктура. Това са основните теми, които премиерите Бойко Борисов, Виорика Дънчила и Алексис Ципрас и президентът Александър Вучич са обсъдили на регионалната среща в Евксиноград, стана ясно от изявленията след разговорите. В тях участва и министър-председателят на Израел Бенямин Нетаняху. България иска да се включи в газовия проект между Египет, Гърция и Кипър Последен - за да обобщи резултатите, говори домакинът на сбирката Борисов. Веднага след това премина на темата газови доставки.  САЩ готвят мерки за намаляване доставките на руски газ в Европа Преди него Нетаняху бе обяснил за \"големия тръбопровод\" - става дума за нов проект за най-дългия газопровод под вода - Източносредиземноморският газопровод, който да свързва Израел с Европа - през Кипър, Крит и Гърция, до Италия и към Балканите. Премиерът на Израел също постави енергетиката сред трите най-важни за сътрудничество - редом със сигурността и технологиите.  В обобщението си премиерът Борисов използва и карта - за да представи инфраструктурните проекти в региона и готовността на някои от тях. Той съобщи, че с Алексис Циплас са обсъдили да подпишат обща декларация, която да се приеме от парламентите на двете страни, за изграждане на железопътна връзка Солун - Кавала - Александруполис - Бургас - Варна - Русе. Разбиване на старите навици на Балканите , попита риторично българският министър-председател и продължи с разказа за проектите за пътища, сочейки по картата - как магистралата София-Белград е почти готова, само се чака \"археолозите да излязат оттам\" и как когато и последната отсечка е готова, заедно с магистралите \"Струма\" и \"Марица\", от Белград до Истанбул няма да има светофари. За магистралата Солун-София остава само отсечката през Креснеското дефиле, каза още Борисов: Президентът на Сърбия Александър Вучич също съобщи, че трябва да бъде подкрепен Балканският маршрут на газа.  Борисов с нова идея: еднакви тол такси на Балканите Вучич посочи, че имайки предвид последните проекти за снабдяване на Европа с газ, заедно с Борисов, са помолили премиера Бенямин Нетаняху за подкрепа за така наречения балкански маршрут, тъй като това би било добро решение  не само за България и Сърбия, но и за Унгария, Австрия, дори за северната част на Италия. Премиерът на Гърция каза още, че е коментирана и възможността за създаване на една постоянна организация за сътрудничество между България, Гърция, Румъния и Сърбия и също обяви идеята четирите страни да станат общи кандидати \"за едно голямо спортно събитие през следващото десетилетие\", макар да се спомена точно опцията да се кандидатства за домакинство на Световното първенство по футбол през 2030 г. По думите му тепърва ще се уточняват подробностите. За важността на инфраструктурната свързаност и газовите доставки и диверсификацията им говори и Виорика Дънчила, премиер на Румъния.  Съвместните изявления сред срещата на високо равнище в Евксиноград завършиха и с обща снимка, на която всички участници поставиха ръце една върху друга в знак на приятелство. Домакинът Борисов лично аранжина гостите си да позират пред фотографите.  САЩ готвят мерки за намаляване доставките на руски газ в Европа Разбиване на старите навици на Балканите Борисов с нова идея: еднакви тол такси на Балканите", "date": "2018.11.02", "title": "Срещата в Евксиноград: Световното по футбол 2030 - на Балканите, газът - приоритет"}
{"url": "http://clubz.bg/75315-parlamentarnite_lideri_na_vlastta_v_spisyka_s_otsystvashti_za_kvoruma", "text": "Лидерите и на двете управляващи парламентарни групи ГЕРБ и \"Обединени патриоти\" - Цветан Цветанов и Волен Сидеров - са сред депутатите, които днес не бяха в пленарната зала. Заради обявения предварително бойкот от БСП и отказ на избраниците от ДПС да се регистрират, както и заради отсъствието на общо 16 народни представители от властта, Народното събрание не работи в петък. Заради липса на кворум.  Народното събрание днес не работи. Няма кворум Цветанов тази седмица - когато също не се събра кворум, обеща, че ще стегне редиците и ще върне депутати от болнични, командировки и отсъстващи по лични причини. Днес обаче самият той, като председател на комисията по вътрешна сигурност и обществен ред, бе в командировка във Велико Търново за участие в конференция за трафика на хора. След това бе в Горна Оряховица, за да открие площад. Там пред журналисти коментира проваления кворум и разкритикува опозицията: Депутатите от БСП и ДПС днес бяха в Народното събрание, но не се регистрираха, показвайки, че управляващите не могат да съберат достатъчно хора за заседание. Независимият бивш представител на левицата Спас Панчев (който спаси кворума в сряда) и 8 от 12-те избраници на \"Воля\" бяха в пленарната зала, но броят им не стигна. Имената на останалите 7 представители на ГЕРБ, които не бяха в парламента, са Председателят на комисията по култура и медии  не е бил в залата при първите два опита Народното събрание да заработи, но за последния трети опит се е присъединил към присъстващите си колеги.  Каква е причината вторият парламентарен лидер на властта - Волен Сидеров - да отсъства днес - няма информация. Официалната справка на Народното събрание обаче показа, че твърдението на представители на ГЕРБ, че хората от \"Атака\" не са се регистрирали и затова не е заработил парламентът, се оказа не съвсем така. Общо 8 от 27-те представители на \"Обединени патриоти\" отсъстваха. Освен Сидеров, от \"Атака\" в списъка са още   и  . Николай Александров се е присъединил към присъстващите на втория опит за регистрация. От хората на НФСБ в залата не са били   и  . А от ВМРО -   и  След бойкот на ДПС и БСП: нов \"златен пръст\" за кворума Лидерът на \"Воля\"  също не е в присъствения списък за заседанието на парламента в петък, заедно с колегите си Гергана Стефанова, Елена Аксиева и Кръстина Таскова, показа още справката на Народното събрание. По-късно се разбра, че той е на визита при Вселенския патриарх Вартоломей . От съобщението става ясно, че посещението е \"частно\" и според \"Воля\" то е по покана на патриарха. Цветан Цветанов обаче се зарече, че за извънредното заседание във вторник кворум ще има, без значение дали опозицията от БСП и ДПС отново ще обяви бойкот. Тогава трябва да бъдат гласувани на първо четене проектите за бюджет на държавното обществено осигуряване и на НЗОК. В дневния ред за другата седмица е и Бюджет 2019.  Цветанов ще връща болни и оперирани депутати на работа. В името на кворума Каква част от изброените отсъстващи депутати имат уважителна причина за това ще стане ясно, когато излезе списъкът с \"неизвинени\" отсъствия за месеца в сайта на Народното събрание. Според правилника за организацията и дейността на законодателния орган санкцията за отсъствие без уважителна причина е финансова. Наказанието важи за всички, които не са се регистрирали чрез електронната система в началото на пленарния ден, без значение дали причината е реално \"неоправдано\" отсъствие или бойкот. След бойкот на ДПС и БСП: нов \"златен пръст\" за кворума Цветанов ще връща болни и оперирани депутати на работа. В името на кворума", "date": "2018.11.02", "title": "Парламентарните лидери на властта - в списъка с отсъстващи за кворума"}
{"url": "http://clubz.bg/75318-shefyt_na_sydiite_referi_sa_zaplashvani_prokuraturata_znae", "text": "Шефът на съдийската комисия на БФС Йордан Сталев призна за грешки на водещи български съдии на ключови мачове по време на пресконференция в централата в \"Бояна\". Те бяха показани и на видеозапис. Въпреки това Сталев не смята да подава оставка - нещо, за което \"Левски\" го призова вчера в отворено писмо. На брифинга присъства изпълнителният директор на \"сините\" Красимир Иванов заедно с пресаташето на клуба Петър Мисов. Подобно нещо не се вижда всеки ден - представители на клуб да дойдат специално на журналистически брифинг. Пред тях Сталев определи декларацията от \"Герена\" като \"несериозна\", както и няколкото искания в нея. \"Левски\": Битката за титлата и купата се води на тайни срещи и със заплахи На свой ред Иванов каза пред журналисти, че е меко казано недоволен и разочарован от начина, по който реферският бос е реагирал. По думите му \"Левски\" иска преиграване на мача с \"Черно море\", още повече след признанието на Сталев, че е имало дузпа за \"сините\" срещу \"Черно море\" през първото полувреме.  Йордан Сталев коментира и ситуация от двубоя с ЦСКА-София, при която защитник на \"Левски\" спира топката  с ръка - и в този случай е имало 11-метров удар. Общото между двете е арбитърът - Ивайло Стоянов. Той е бил наказан след дербито и два кръга е бил извън нарядите за Първа лига. Сега ще липсва по-дълго. По тази логика можело да се преиграе и дербито, допусна Красимир Иванов. Сталев призна, че четирима съдии са му се оплакали, че са били заплашвани. Той е подал сигнала до Борислав Михайлов, който пък се е обърнал към прокуратурата. Пловдивчанинът не даде повече подробности. Получил е сигнали за заплахите, след като мачовете са минали. Не назова имената на реферите. Сталев започна с това, че пресконференцията е била планирана, а не е в отговор на писмото на \"Левски\". Искал е да говори пред медиите след изиграването на първите 13 кръга от шампионата. Постави добра оценка на съдиите и на работата на комисията, която по думите му, създала такава обстановка, че сега три отбора водят битка за титлата, а първенството от години не е било толкова интересно. За седем месеца, откакто Сталев е начело на комисията, реферите ни получили 34 мача в Европа. Само една оценка е незадоволителна - на депутата от ГЕРБ Стефан Апостолов за срещата от квалификациите на Шампионската лига между \"Розенборг\" (Норвегия) и \"Валур\" (Исландия), когато отсъди три дузпи и направи гафове. Останалите са високи и това говорело много за отношението на УЕФА. Все пак Сталев призна за проблем - неотсъждането на дузпи тогава, когато ги има, както в два от посочените по-горе случаи. На семинар преди началото на първенството на съдиите било обърнато внимание да не дават несъществуващи наказателни удари. Сега обаче те отишли в другата крайност. Обеща - ще се работи в тази насока. За последните две години УЕФА и БФС са дали точно 306 000 евро за обучение и развитие на съдии, разкри босът, наследил подалия оставка миналата пролет Петър Петров. Той разкри, че преди сезона е поставил три задачи на реферите - да пазят здравето на футболистите (разбирай, да вдигат жълти и червени картони при груби нарушение), да внимават със ситуациите в наказателното поле при дузпите и да се съобразят с това, че вече няма арбитри зад вратите (5-и и 6-и). Единствено по втория пункт имало пропуски, а по останалите \"подопечните\" му се справяли добре. Сталев призна за невдигнат червен картон за Милош Цветкович от \"Левски\" в срещата с \"Лудогорец\". 12 наказания е имало на съдии от Първа лига от началото на сезона. В тези случаи провинилите са \"сваляни\" да ръководят срещи от по-ниските нива. В момента имало шестима санкционирани, сред тях е и Ивайло Стоянов. Шефът не приемал наряди за съдийски наблюдател, а си стоял в къщи и гледал мачовете по телевизията, така знаел как се е представил даден арбитър още преди да получил доклада на длъжностните лица. \"Черно море\" и дузпи пак препънаха \"Левски\" за Купата (СНИМКИ) Той отхвърли искането на \"Левски\" за наемане на чуждестранни съдии. Както и това трима от водещите ни рефери - Ивайло Стоянов, Георги Кабаков и Станислав Тодоров, да не получават назначения за двубоите на \"сините\". Сталев отново подчерта, че няма да се поддаде на натиск, че такива искания са несериозни и че само комисията му ще решава кои арбитри да свирят на \"Левски\" и на всеки друг отбор. Така ще бъде, докато той е председател. Френският консултант на родните рефери Марк Бата е ценен, Сталев цени работата му, помогнал е за израстването им. Това каза към края на брифинга босът. Той не предвижда среща за \"доизясняване\" с клубовете по време на първенството. Такава е имало преди шампионата - на нея отборите е трябвало да бъдат запознати с новостите в изискванията на ФИФА и с други промени. Присъставили са обаче представители само на пет клуба от професионалния ни футбол. \"Черно море\" и дузпи пак препънаха \"Левски\" за Купата (СНИМКИ)", "date": "2018.11.02", "title": "Шефът на съдиите: Рефери са заплашвани, прокуратурата знае"}
{"url": "http://clubz.bg/75311-sled_gaza_azerbajdjan_kani_bylgariq_i_za_proekti_v_transporta", "text": "Освен газови проекти, Азербайджан кани България за участие и транспортни, където смята, че има голям потенциал. Това  става ясно от интервю на министъра на външните работи на Азербайджан  Елмар Мамедяров пред агенция \"Фокус\". Азерският газ иде след 2020 г. По 1 млрд. кубика на година От 2020 г. България ще получава 1 милиард кубически метра природен газ от Азербайджан, което повече от 1/3 от сегашното годишно потребление от 2.8 млрд. куб. м. Те ще влизат през интерконектора с Гърция, за който Мамедяров изразява надежда \"проектът за газова връзка България-Гърция скоро да бъде реализиран и по този начин ще направи възможно транспортирането на азербайджански газ в България от 2020 г.\" Ако България иска азерски газ, трябва да побърза с газовите връзки Проектът гарантира реална диверсификация на доставките на газ посредством договора, който България има за доставка на газ от Азербайджан, възможност за свързаност с LNG терминала в Александруполис и доставки на газ от Каспийско море. Преди ден на среща с американския посланик Ерик Рубин, министърът на енергетиката Теменужка Петкова заяви, че до края на 2018 г. се очаква страната ни да финализира участието си в проекта за терминал за втечнен газ до гръцкото пристанище Александруполис. По отношение на интерконектора с Гърция, Петкова поясни, че всички тръжни процедури са в ход и през втората половина на 2020 г. газовата връзка ще бъде въведена в търговска експлоатация.  Наред с това обаче външният министър на Азербайджан отново поставя въпроса за въпроса за участието на държавната петролна компания на Азербайджан (SOCAR) в процеса на газификация на България, поставен в началото на годината. В момента монополист на този пазар е \"Овергаз\", която има най-много сключени договори с общини. Азербайджан влиза в битовата газификация в България Според първия дипломат на Баку \"Азербайджан и България притежават изгодно географско разположение и могат да изиграят важна роля в насърчаването на международен товарен превоз между Европа и Азия\". В тази връзка той подчертава дългосрочните отношения между двете държави, които наскоро честваха 25-годишнината от установяването на дипломатически отношения помежду си. Мадеряво припомня, че Азербайджан и България са сред основателите на Транспортния коридор Европа-Кавказ-Азия (TRACECA) през 1998 г. Според Мамедяров България може максимално да се възползва от превръщането на Азербайджан в логистичен възел, за което допринася и откриването на железопътната линия Баку-Тбилиси-Карс, значима от гледна точка на насърчаването на транспортните връзки между Европа и Азия. Той акцентира върху Транскаспийския международен транспортен маршрут (TBNM), част от международния транспортен коридор Изток-Запад. \"По този начин географията на този маршрут започва от китайско-казахската граница и се простира отвъд Каспийско море и Азербайджан и Грузия до Европа. Този маршрут има и своя собствена независима институционална структура. Това е консорциум, който включва действащи в областта на логистиката институции от Азербайджан, Казахстан, Грузия, Полша, Турция и присъедидена преди няколко дни Румъния\", обяснява Мамедяров. Разширяването на географията на TBNM в близко бъдеще с включването на потенциални партньори от страни от Източна Европа, включително България, може значително да допринесе за сътрудничеството между нашите страни, казва министърът и добавя, че Азербайджан е създал и търговски коридор Юг-Запад, в който се е включила вече Полша. Това е друга логистична география и нейната верига се простира от Индия в Европа, казва Мамедяров. На 6-8 ноември 2018 г. в София ще се проведе петата среща на смесената междуправителствена комисия, в рамките на която ще бъде организирана и експортна мисия и бизнес форум, където ще участват представители на около 30 фирми от Азербайджан, специализирани в производство на храни и вино. Сянката на Турция над събитията в Нагорни Карабах Външният министър не подминава и темата за сигурността в региона, която включва и разрешаването на арменско-азербайджанския конфликт в Нагорни Карабах.  За съжаление, настоящата ситуация в Армения и продължаващите политически турбуленции забавят процеса на преговори, казва той. Арменският парламент беше разпуснат вчера, след като за втори път не успя да избере нов премиер и това проправя пътя към предсрочни избори. Според Мамедяров \"мирната формула, която ще донесе мир и сигурност в региона, както и икономическото развитие на Армения, е освобождението на окупираните територии на Азербайджан и завръщането на местните азербайджанци в тези територии\". Ако България иска азерски газ, трябва да побърза с газовите връзки Азербайджан влиза в битовата газификация в България Сянката на Турция над събитията в Нагорни Карабах", "date": "2018.11.02", "title": "След газа, Азербайджан кани България и за проекти в транспорта"}
{"url": "http://clubz.bg/75301-italiancite_vijdat_salvini_kato_istinskiq_si_lider", "text": "Повечето италианци смятат вътрешния министър и лидер на антиимигрантската партия \"Лига\" Матео Салвини за истинския правителствен глава, показа изследване на общественото мнение, цитирано от Ройтерс. Според месечната анкета на института \"Демос\", публикувана днес във в. \"Република\" , 58 процента от италианците смятат за лидер Салвини, докато едва 16 процента избират премиера Джузепе Конте и 14 процента - Луиджи Ди Майо, който оглавява антисистемното \"Движение 5 звезди\". Салвини: Съдът за човешките права е безполезен цирк Салвини и Ди Майо са вицепремиери в коалиционното правителство на Конте, което дойде на власт през юни и което, според новото проучване, е подкрепяно от 58 процента от италианците. \n\tСалвини има силно присъствие в социалните медии, по радиото и телевизията, като използва това, за да дава тласък на популистките, антиимигрантски политики на своята партия. Салвини готов да води ЕС и за вето над санкциите срещу Русия Той е изместил Конте и като най-популярен политик в Италия - с 60 процента рейтинг на одобрение през октомври, колкото и през септември, докато рейтингът на премиера е спаднал от 61 на 59 процента. Салвини: Ариведерчи, Меркел Мнозинстквото от опозиционните избиратели са заявили, че смятат Салвини за истинския глава на правителството, включително 70 процента от Демократическата партия и 51 процента от партията \"Напред Италия\" на бившия премиер Силвио Берлускони. Дори сред членовете на \"Движение 5 звезди\" 35 процента смятат Салвини за реалния лидер срещу 37 процента за Ди Майо. БТА Салвини готов да води ЕС и за вето над санкциите срещу Русия Салвини: Ариведерчи, Меркел", "date": "2018.11.02", "title": "Италианците виждат Салвини като истинския си лидер"}
{"url": "http://clubz.bg/75295-ridli_skot_snima_vtora_chast_na_gladiator", "text": "Британският режисьор Ридли Скот планира да заснеме продължение на блокбъстъра си \"Гладиатор\" от 2000 година, съобщава сп. \"Холивуд рипортър\". По данни на изданието работата над проекта вече е започнала, но все още е в много ранен стадий. Продукцията на лентата ще бъде дело на филмовата къща \"Парамаунт\", като  който работи над текстовете на двете части на \"Игрите на глада\". Осемдесет годишният Ридли Скот, който получи номинация за \"Оскар\" за \"Гладиатор\", отново ще застане на режисьорския стол. В продължението на филма   на когото беше поверена главната роля в предишната лента. Неговият екранен герой загина в първата част и създателите на \"Гладиатор 2\" нямат намерение да го \"съживяват\". Новият сюжет ще проследи съдбата на сина на една от героините от предишната продукция, който ще тръгне по стъпките на персонажа на Ръсел Кроу.", "date": "2018.11.02", "title": "Ридли Скот снима втора част на \"Гладиатор\""}
{"url": "http://clubz.bg/75294-borisov_posreshtna_balkanski_lideri_v_evksinograd", "text": "Премиерът Бойко Борисов посрещна в резиденция Евксиноград министър-председателите на Гърция и Румъния - Алексис Ципрас и Виорика Дънчила и президентът на Сърбия Александър Вучич, които ще участват в Четиристранната среща на високо равнище между България, Гърция, Румъния и Сърбия, съобщиха от правитествената информационна служба. Като домакин на събитието българският премиер благодари на колегите си за сериозния ангажимент към този превърнал се вече в традиционен формат, чието начало беше поставено отново във Варна през октомври 2017 г. Според министър-председателя Борисов фактът, че това е втората среща за изминалите шест месеца, е доказателство за продуктивността на този формат, който допринася за задълбочаването на регионалното сътрудничество и за развитие на добросъседските отношения, пишат още от МС. Премиерът Борисов изрази увереност, че днес разговорите по проектите от общ интерес ще продължат, така, че в оптимални срокове да се реализират постигнатите договорености, с цел обезпечаване на свързаността, сигурността и стабилността в региона на Югоизточна Европа. Ето и кадри от събитието:   Горният визионерски \"тренд\" е здраво застъпен в снимките.   Според министър-председателя присъствието на израелския премиер също ще бъде в интерес на ползотворния многостранен диалог. В профила си във фейсбук министър-председателят написа:      ", "date": "2018.11.02", "title": "Борисов посрещна балкански лидери в Евксиноград"}
{"url": "http://clubz.bg/75288-trymp_iskal_tyrgovsko_sporazumenie_s_kitaj", "text": "Президентът на САЩ Доналд Тръмп е възложил на кабинета си да разработи проект за евентуално търговско споразумение с Китай, информира Блумбърг.  Тръмп иска да постигне споразумение с китайския президент Си Цзинпин на срещата на върха на Г-20, която ще се проведе по-късно този месец в Аржентина. Той е възложил на ключови представители на администрацията да започнат да разработват евентуални условия на споразумението, посочват четирима източници.  Китай отговори - нови мита за американския внос за 60 млрд. долара Желанието за постигане на споразумение е било провокирано от телефонния разговор със Си вчера, уточняват източниците.  \"Уолмарт\" вдига цените заради митата на Тръмп  Тръмп определи разговора като \"дълъг и много добър\" и в туит посочи, че дискусията им за търговия \"върви добре\".  Тръмп удря с нови мита китайски внос за $200 милиарда Президентът е поискал от ключови министри да възложат на служителите си да разработят евентуална сделка, която да даде сигнал за примирие в ескалиращия търговски конфликт. В съставянето на плана участват множество правителствени служби, допълват източниците. БТА \"Уолмарт\" вдига цените заради митата на Тръмп  Тръмп удря с нови мита китайски внос за $200 милиарда", "date": "2018.11.02", "title": "Тръмп искал търговско споразумение с Китай"}
{"url": "http://clubz.bg/75322-skopie_svetovno_po_futbol_na_balkanite_a_makedoniq_e_izvyn_nego", "text": "Новината от четиристранната среща на високо равнище в Евксиноград между правителствените ръководители на България, Гърция, Румъния и Сърбия, че четирите балкански страни ще кандидатстват за домакини на Световното първенство по футбол през 2030 година бързо стана основна тема в балканските медии, а специално в македонските бе изразено недоумение от това, че страната им не е включена сред кандидат-домакините при положение, че стадионът в Скопие е един от най-модерните в региона, пише \"Фокус\". Агенцията е събрала първите отзиви от македонските медии след днешния анонс на българския премиер Бойко Борисов за бъдещите планове за Световното. Срещата в Евксиноград: Световното по футбол 2030 - на Балканите, газът - приоритет Supersport.mk написа: \" Друго специализирано издание – \"Екипа: В него се изразява учудване, че Македония не е включена в проекта, въпреки че националният стадион в Скопие е сред най-добрите съоръжения в региона и вече прие мача за Суперкупата на Европа през 2017 година. Авторът на материала отбелязва още, че в момента Сърбия и България не разполагат дори с по един стадион, който изпълнява най-строгите изисквания на ФИФА и УЕФА. Gol.mk озаглавява новината си: Sportski.mk пише: ", "date": "2018.11.02", "title": "Скопие: Световно по футбол на Балканите, а Македония е извън него?!"}
{"url": "http://clubz.bg/75291-nasa_pensionira_kosmicheska_sonda_sled_11_godini_v_orbita", "text": "Сондата на НАСА \"Доун\" (\"Зора\"), която изследва два от най-големите обекти в астероидния пояс, спря да функционира след 11 години работа в космоса, съобщава Франс прес, цитирана от БТА. Учените знаеха това от един месец. \"Доун\" свърши горивото си, хидразина,който поддържаше антената на апарата насочена към Земята и ориентираше слънчевите й панели в посока към Слънцето, така че да могат да се зареждат. Марк Рейман, ръководителят на мисията заяви, че е трудно да се сбогуваме с този невероятен космически апарат, но вече е дошло времето за това. През 2011 година сондата \"Доун\" стана единствената, излязла в орбита в основния астероиден пояс между Марс и Юпитер. Тя пристъпи към изследването на Веста, един от най-големите обекти в пояса. След това през 2015 г. се приближи до планетата-джудже Церера, първото посещение на автоматичен апарат в орбитата на подобно небесно тяло. Автоматичната сонда измина 6,9 милиарда километра след изстрелването си през 2007 година. \"Доун\" ще остане в орбитата на \"Церера\" в продължение на десетилетия, но тя вече не може да се свързва със Земята.", "date": "2018.11.02", "title": "НАСА пенсионира космическа сонда след 11 години в орбита"}
{"url": "http://clubz.bg/75296-avtobus_i_betonovoz_se_udariha_na_pytq_za_samokov", "text": "Петима души са пострадали при удар между автобус и циментовоз на пътя Кокаляне - Самоков, съобщи бТВ. Автобусът е пътувал по редовна линия Самоков – София. Сигналът за пътния инцидент е подаден в полицията около 10:16 ч. В резултата на сблъсъка са пострадали петима – трима пътници от автобуса и двамата водачи. Трима от пострадалите вече са превозени до столични болници. Двама са в болница „Св. Анна” с травми по лицето, без опасност за живота, а един е откаран в „Пирогов”. По информация на телевизията никой от тях не е с опасност за живота. На мястото на инцидента все още има линейки. Движението в района е силно затруднено, пътни полицаи регулират трафика. На място се извършва оглед. Причините за произшествието са в процес на изясняване.", "date": "2018.11.02", "title": "Автобус и бетоновоз се удариха на пътя за Самоков"}
{"url": "http://clubz.bg/75300-zakrivat_i_obshtestveniq_syvet_kym_fonda_za_lechenie_na_deca_v_chujbina", "text": "След като здравното министерство реши, че ще бъде закрит Фондът за лечение на деца в чужбина, днес стана ясно че такава ще е съдбата и на Обществения съвет към него. Както е известно, дейността по леченията зад граница ще се поеме от НЗОК. Новината обявиха на съвместна пресконференция новият управител на НЗОК д-р Дечо Дечев и зам.-министърът на здравеопазването и председател на Надзорния съвет на Касата Жени Начева. От думите им стана ясно, че поставят под въпрос експертизата на обществения съвет, както и че срещу дейността му е имало много сигнали. Отделно многократно са били одобрявани лечения в чужбина без да е ясно колко ще струва това на държавата. От Обществения съвет категорично отричат това да е вярно и посочват, че ако има такива случай, то Касата носи отговорност, защото тя е тази, която се разплаща за лечението. Закриват Фонда за лечение на деца и Комисията за лечение в чужбина \"Всички деца, които са лекувани в чужбина, са минали през Касата. Това ще продължи\", даде заявка Дечев, но и намекна за частни финансови интереси в процедурата: Защо се страхувам, че закриват Фонда за лечение на деца в чужбина А Начева допълни, че са подавани редица сигнали, свързани с работата на Фонда за лечение на деца и не е случайна честата смяна на директорите на фонда. Ще има преходен период, в който ще се осигури плавен преход между Фонда за лечение на деца и НЗОК, даде заявка тя. Защо се страхувам, че закриват Фонда за лечение на деца в чужбина", "date": "2018.11.02", "title": "Закриват и Обществения съвет към Фонда за лечение на деца в чужбина"}
{"url": "http://clubz.bg/75297-ot_edna_risunka_na_teodor_ushev_do_originala", "text": "Художникът Теодор Ушев разпозна по телевизията кой е моделът на една негова скица, направена неотдавна на летището във Виена – арестуваният сега председател на Държавната агенция за българите в чужбина Петър Харалампиев. Преди по-малко от месец аниматорът, номиниран за „Оскар“ за филма „Сляпата Вайша“, публикува във Фейсбук шарж на българин, видимо част от управлението на страната. Ушев цитира и част от разговорите по телефона на анонимния персонаж, водени на висок глас и слушани от всички пасажери на полета към България – в които се споменава името на вицепремиера Валери Симеонов. Сега, виждайки непознатия мъж по телевизията, Теодор Ушев разпозна своя модел. Припомняме поста на художника във Фейсбук след впечатляващата му „среща“ с представителя на държавното ни управление: Междувременно Теодор Ушев съобщи в социалната мрежа, че временно закрива профила си, тъй като му отнема твърде много време.", "date": "2018.11.02", "title": "От една рисунка на Теодор Ушев до оригинала"}
{"url": "http://clubz.bg/75289-bil_gejts_kysa_sys_sauditski_fond_zaradi_sluchaq_kashogi", "text": "Фондацията на американския милиардер Бил Гейтс, основател на \"Майкрософт\", отказа да продължи сътрудничеството си със саудитската благотворителна организация \"Миск\", свързана тясно с престолонаследника принц Мохамед бин Салман, предаде ТАСС, като цитира електронната версия на сп. \"Форчън\". Турция: Кашоги е бил удушен веднага след влизането в консулството Фондацията \"Миск\" беше основана от принца през 2011 година. Фондацията на Бил Гейтс и съпругата му Мелинда участва в една от благотворителните инициативи на \"Миск\" на обща стойност около 10 милиона долара, насочена към предоставянето на грантове на млади хора по цял свят за осъществяването на техни иновационни проекти в сферите на образованието и устойчивото развитие. Кашоги се канел да разкрие как Рияд използва химическо оръжие Бил и Мелинда Гейтс са обещали да предоставят 5 милиона долара от необходимите средства. Саудитската фондация вече е получила 1,5 милиона от тях. Поради ситуацията с убийството на саудитския журналист и дисидент Джамал Кашоги в саудитското генерално консулство в Истанбул, която предизвика сериозно безпокойство, фондацията на семейство Гейтс отказа да продължи сътрудничеството си с \"Миск\". Сред партньорите на саудитската фондация са и редица американски технологични компании, включително \"Гугъл\" и \"Туитър\". Засега обаче не е ясно дали те ще продължат работата си с \"Миск\", отбелязва ТАСС.  БТА Кашоги се канел да разкрие как Рияд използва химическо оръжие", "date": "2018.11.02", "title": "Бил Гейтс къса със саудитски фонд заради случая \"Кашоги\""}
{"url": "http://clubz.bg/75258-razdelenieto_iztok_zapad_v_es_konservativno_vs_liberalno", "text": "През по-голямата част от първата половина на своето съществуване Европейският съюз се състоеше почти изцяло от държави от Западна Европа като Франция, Италия и Белгия. Картината обаче съществено се промени след началото на новото хилядолетие, когато в съюза започнаха да бъдат приемани една след друга страните от бившия съветски блок - Унгария, Полша, Чехия, Словакия, балтийските държави, малко по-късно България и Румъния, след тях и Хърватия. Въпреки че ЕС интегрира новите си членове в структурите си на управление, останаха някои основни различия в общественото мнение между страните от Западна Европа, от една страна, и от друга - държавите от Централна и Източна Европа. Това потвърждава анализ, основан на данни от сравнителни изследвания в страните от ЕС, извършени от центъра \"Пю\" в периода между 2015 и 2017 година. Хората над 18 години в държавите от Централна и Източна Европа са много по-малко склонни от гражданите на западноевропейските страни да отговорят положително на въпроса дали ще приемат мюсюлмани или евреи в техните семейства или като съседи, много по-нетолерантни са към еднополовите бракове. В същото време централно- и източноевропейците са по-склонни да възприемат християнството като важен компонент от тяхната национална идентичност и да декларират по-високи нива на религиозна принадлежност. От социологическия център извеждат шест основни извода от анализа, който е основан на социологически проучвания в 24 държави на ЕС - 13 в Западна Европа и 11 в Централна и Източна Европа. Систематизацията е на Джеф Даймънт и Скот Гарднър. Православните в Източна Европа: Културата ни е по-висша Различията между двете части на ЕС не са малки и оформят една разделителна линия, която някои биха определили като преобладаващо либерални настроения vs консервативни. . В почти всички страни от региона данните сочат, че по-малко от половината от пълнолетното население декларира, че би приело мюсюлмани като част от фамилията си - като най-ниските проценти са в Румъния (29%) и в България (32%). Същевременно в по-голямата част от западноевропейските държави над половината от пълнолетните анкетирани биха приели мюсюлманин в семейството си, във Финландия това са две трети от хората, в Испания - 74 на сто. Същият общ модел се повтаря, когато въпросът е за приемането на евреи. Така 88 на сто от пълнолетните испанци и 75 на сто от германците имат положително или силно положително отношение към въпроса дали гейовете и лесбийките трябва да имат законново право да сключват еднополови бракове. На другия полюс са хората от Централна и Източна Европа - 74 на сто от румънците и 79 на сто от българите са против или силно против подобна възможност. Това разделение намира отражение и в законодателството в двата региона. Повечето западноевропейски страни, които са членки на ЕС, позволяват еднополовите бракове. Те обаче не са разрешени в повечето от държавите в другата част на съюза.  В около половината от държавите от региона, участвали в проучването, мнозинството декларира, че християнството - независимо дали стана дума за католици, православни или лутерани, е важен елемент от това да са \"истински литовци\", \"истински поляци\" и т. н. В Румъния и България съответно 74% и 66% отговарят, че е много важно или важно до някаква степен да си християнин, за да имаш съответната национална идентичност. Това разбиране е много по-слабо разпространено в изследваните западноевропейски държави. Там мнозинството от анкетираните отговаря, че да си християнин не е много важно или не е въобще важно като част от националната идентичност. . Въпросът, който задават от центъра \"Пю\" е, дали респондентите са съгласни със следното твърдение: \"Нашият народ не е идеален, но нашата култура е по-висша от останалите.\" С това твърдение се съгласява мнозинството от анкетираните в пет от изследваните държави - Гърция (89 на сто), България - (69 на сто), Румъния - (66 на сто), Полша - (55 на сто) и Чехия - също с 55 на сто. Освен това хората в Централна и Източна Европа са по-склонни да подчертават произхода като част от националната идентичност. Например над 80 на сто от поляците смятат, че да си роден в Полша и родителите ти и т. н. да са родени там е важно, за да бъдеш истински поляк. За сравнение на такова мнение са малко под половината от германците, които смятат, че произходът е важен, за да си истински германец. . Но процентът на християни е по-висок в Централна и Източна Европа. 98 на сто от пълнолетните хора в Румъния казват, че са християни. В Германия 71 на сто от хората се определят като християни. Има съществен спад на процента на хора, които се определят като християни в западноевропейските държави. В Испания 66 на сто от анкетираните се самопоределят като християни в сравнение с 92 на сто, които казват, че са били отгледани като християни. От друга страна, процентът на християнското население в Централна и Източна Европа остава стабилен. . Много по-малък процент от тях отговарят, че религията е важна в техния живот, че се молят всеки ден и че посещават религиозни служби поне един път в месеца. Например само 11 на сто от хората в Германия и 10 на сто от британците казват, че религията е важна в техния живот. За сравнение гърците са 55 на сто, румънците - 50 на сто.", "date": "2018.11.02", "title": "Разделението Изток-Запад в ЕС: консервативно vs либерално"}
{"url": "http://clubz.bg/75254-i_proektyt_merkel_i_proektyt_borisov_izglejdat_veche_izcherpani", "text": "Ангела Меркел стъпка по стъпка се оттегля от политическата сцена. За Германия това е истински политически земетръс, но и в България сеизмографите скоро ще регистрират нещо подобно. И то не (само) защото Бойко Борисов открай време се профилира като политически почитател и последовател на германската канцлерка. Меркел оглавява ХДС вече 18 години, а като канцлер управлява четвърти мандат. Успехът ѝ се дължи главно на три фактора. Тя съумя да придвижи консерваторите в центъра на обществото, като предпазливо и постепенно отваряше партията си за една по-либерална и по-екологически отговорна политика. Меркел спечели и задълго удържа симпатиите на мнозинството германци със своя умерен политически стил и с огромното си чувство за отговорност. И не на последно място: през тези близо две десетилетия тя ловко блокираше и в крайна сметка обезвреждаше всички реални или потенциални конкуренти. Вижте само колко прилича тази политическа биография на политическия път, извървян от Бойко Борисов. Неговата партия ГЕРБ също съумя бързо да се настани в центъра на българското общество - като политическа сила, отворена във всички посоки. Самият Борисов (\"Вие сте прости и аз съм прост, затова се разбираме\") проникна политически в ДНК-то на много българи и съвсем неслучайно кара вече трети премиерски мандат. И не на последно място: през целите тези близо 10 години той ловко блокираше и в крайна сметка обезвреждаше всяка политическа конкуренция в така нареченото българско „дясно\". И проектът „Меркел\", и проектът „Борисов\" изглеждат вече изчерпани. При това независимо от факта, че под управлението на Ангела Меркел Германия процъфтява икономически, а в България през трите мандата на Бойко Борисов икономическите показатели също трайно вървят нагоре. Разбира се, между двете страни и между двете личности има пропаст от различия - достатъчно е да сравним равнищата на корупция, на медийна свобода и на благоденствие или пък политическия стил на Меркел и този на Борисов. (Сравненията не са в полза на България и нейния премиер.) И все пак започващият политически залез на Ангела Меркел и на Бойко Борисов вещае и в двете страни един период, който бихме могли да наречем „бой на негри в тъмна нощ\" - както политически некоректно се казваше в моето детство. За добро или за лошо, и Меркел, и Борисов като валяци утъпкаха политическия ландшафт и сега вече никой не знае какво може да изникне отдолу. Залагайки на стабилността в момента, и двамата подцениха опасностите, които крие бъдещето и не подготвиха нито свои приемници, нито пък подходящи политически конфигурации, които да удържат тази стабилност. А в момента дифузните страхове и усещането за несигурност лашкат част от избирателите и в Германия, и в България към опасните периферии и пораждат шизофренни реакции към ЕС, тоест - към единствената благонадеждна котва на европейците в момента. За която, впрочем, открай време здраво се държат и Ангела Меркел, и Бойко Борисов. Никой не знае как ще изглежда Германия след Меркел. Очакват се политическо раздробяване и небивали досега политически коалиции в Берлин. Може да има завой наляво, може да има и завой надясно - просто центробежните сили вече са неудържими. И във всички случаи ще наблюдаваме още три сюжета: борба за лидерство, отдръпване на Германия от европейската политика и засилващи се обществени напрежения. И вижте сега колко правдоподобно звучи тази прогноза и за България след Борисов: раздробяване, центробежни сили, лидерски борби, охладняване към ЕС, обществено напрежение. С което стигаме до последната голяма разлика между сравняваните несравняеми величини: германците са особено тревожни, защото не са свикнали да живеят с усещането за криза, докато за българите животът с усещането за криза си е всекидневие. Точка в полза на България ;-)", "date": "2018.11.02", "title": "И проектът \"Меркел\", и проектът \"Борисов\" изглеждат вече изчерпани"}
{"url": "http://clubz.bg/75290-narodnoto_sybranie_dnes_ne_raboti_nqma_kvorum", "text": "Депутатите днес няма да заседават, след като не достигнаха шест души след три опита за събиране на кворум тази сутрин. След два опита председателката Цвета Караянчева даде 20 минути почивка, в която много депутати решиха да закусват. В 9:45 ч се бяха регистрирали едва 115 депутати при нужни 121, за да има кворум. След бойкот на ДПС и БСП: нов \"златен пръст\" за кворума Така за пореден път отсъствието на БСП от парламента и избирателното присъствие на ДПС направи тежка задачата на управляващите да проведат заседание. Обичайните спасители - депутатите от \"Воля\", които също отсъстват често, не достигнаха. Не достигна и регистрацията на независимия Спас Панчев. Трябва да се наложат санкции, обяви председателят на правната комисия Данаил Кирилов. Те са в размер на дневната надница на народните представители. Той изтъкна, че парламентът не е могъл да гласува по промени в Наказателно-процесуалния кодекс, свързани с конституционно решение. Цветанов ще връща болни и оперирани депутати на работа. В името на кворума Следващото заседание е извънредно, на 6-ти ноември, и на него започва разглеждането на Бюджет 2019. ГЕРБ-ери отсъствали, призна Кирилов, били в командировка. Но добави: Лидерът на \"Атака\" Волен Сидеров е отсъствал, както и двете дами от партията - Милена Александрова и Маргарита Николова. Останалите обаче са били налице.  Кирилов заяви, че не се чувства \"заложник\" на ДПС, която гарантира кворума вчера, когато се гледаше техен законопроект - медийният закон на Делян Пеевски. Медийният закон на Пеевски: PR за държавата срещу Сорос! Валентин Касабов от \"Обединените патриоти\" също обяви, че имат хора в командировки, но заяви, че е имало регистрирани от всяка партия в малката коалиция.  Касабов обвини ДПС, че гледа само своя интерес: Втора седмица майки искат оставката на Валери Симеонов При изтъкване на факта, че и двете партии в опозиция искат оставката на Валери Симеонов, за да гарантират кворума, Касабов отсече: Цветанов ще връща болни и оперирани депутати на работа. В името на кворума Медийният закон на Пеевски: PR за държавата срещу Сорос! Втора седмица майки искат оставката на Валери Симеонов", "date": "2018.11.02", "title": "Народното събрание днес не работи. Няма кворум"}
{"url": "http://clubz.bg/75287-maq_manolova_ne_sym_privyrzana_kym_nso_moga_da_pytuvam_i_s_vlak", "text": "Омбудсманът Мая Манолова обмисля да използва обществен транспорт или споделено пътуване за работните си посещения извън София. Още следващата седмица може да пътува за Варна с влак.  Повод за думите й пред БНТ от днес е предложената промяна в Закона за Национална служба \"Охрана\" (НСО), с които се отнема правото на обществения защитник да ползва кола и шофьор. Преди ден финансовият министър Владислав Горанов заяви, че Манолова ползвала колата като \"скъпоплатено такси\", а и нямало причина омбудсманът да има право на кола и шофьор, при положение че няма заплахи срещу нея. А дали има заплаха се преценява от специална комисия - така пише в закона. \", каза преди ден Горанов. И съобщи къде ще е новата й приемна: И допусна, че може например да праща бележки за разходите за билети на Горанов. НСО не казва на Симеонов за охраната на Доган, той ще пита президента Малко по-късно от пресцентъра на омбудсмана изпратиха съобщение до медиите с разписанието на влака до Варна, за да покажат, че намерението е сериозно:  Манолова обяви още днес, че има съществени критики към внесените от правителството проекти за бюджет 2019. По думите й продължава порочната практика да се променят десетки закони \"на тъмно\"  чрез преходните и заключителните разпоредби на трите бюджета, с което се заобикаля пълната парламентарна процедура за изменения в законодателството. И даде пример, че чрез проектобюджета на НЗОК се променят 16 закона, свързани със здравеопазването. За същото преди ден алармира и Българският лекарски съюз. Чрез проектобюджета за 2019 г. променящите се закони по същата методика са 11. Тя предупреди, че заради една от промените от 1 януари 2019 г. няколко хиляди души могат да останат без работа. Лекарският съюз vs промени \"на тъмно\" в здравеопазването По думите й с проектобюджета за догодина не се променят и със стотинка социални плащания, които се отнасят до отглеждането на деца, въпреки заявените от правителството приоритети, а демографската криза е един от най-големите проблеми. Манолова отрече категорично появили се информации, че може да се кандидатира за кмет на София на редовните местни избори през есента на 2019 г. Тя бе категорична, че остават още две години от мандата й като омбудсман и смята да си ги изпълни. Лекарският съюз vs промени \"на тъмно\" в здравеопазването", "date": "2018.11.02", "title": "Мая Манолова: Не съм привързана към НСО, мога да пътувам и с влак"}
{"url": "http://clubz.bg/75292-kompromis_%E2%80%93_severna_irlandiq_da_ostane_v_mitnicheskiq_syyuz", "text": "Северна Ирландия да остане пълноправно в митническия съюз, като прилага и следва всички правила и регулации на единния пазар за стоки и продукция на хранителновкусовата промишленост. А Великобритания да има по-„базисни“ митнически отношения с ЕС и да прилага обща външна тарифа за вноса от страни извън съюза. Тази идея е лансирана от преговарящите от ЕС, пише в. „Файненшъл таймс“. Целта е избягване на твърда граница между Ирландия и Северна Ирландия. Това ще даде на Великобритания и по-стабилни гаранции, че няма да има нужда от митническа граница в Ирландско море. Туск: Виновни за ирландската граница са тези, които искат Брекзит Новото предложение представлява отстъпка по предпазни мерки, които гарантират, че няма да има връщане на митническите проверки на границата на остров Ирландия, ако бъдещите търговски отношения между Лондон и Брюксел не влязат в сила своевременно. Според запознати дипломати ЕС ще изложи пълните условия от рамката на митническия съюз с цялото Обединено кралство в споразумението за Брекзит. Така ще се избегнат преговори за второ митническо споразумение, след като Великобритания излезе от Евросъюза. Временната мярка ще остане в сила докато се договори постоянна търговска сделка. Информацията идва само ден след публикация на в. „Таймс“, че премиерката Тереза Мей е сключила споразумение с ЕС, което ще даде на британските компании, извършващи финансови услуги, траен достъп до европейските пазари след Брекзит. По-късно от Министерството за Брекзит в Лондон уточниха, че споразумението е „почти постигнато“. А малко след това говорител на премиерката заяви, че всъщност става дума за „предположение“. Главният преговарящ на ЕС Мишел Барние нарече твърденията „подвеждащи“. В туитър той припомни, че Съюзът може едностранно да осигури и премахне равнопоставеността за някои финансови услуги.    ", "date": "2018.11.02", "title": "Компромис – Северна Ирландия да остане в митническия съюз"}
{"url": "http://clubz.bg/75285-korneliq_ninova_obeshta_bsp_da_ne_se_pregryshta_s_gerb", "text": "С думите БСП няма да се прегръща с ГЕРБ, идва краят на \"режима Борисов\" и \"пробуждане на националната енергия\" лидерът на БСП Корнелия Нинова представи левицата като алтернатива на третия кабинет \"Борисов\".  Корнелия Нинова: Банев го арестуват, на Домусчиев и Гергов дават милиони Това е разказала на среща с партийния актив и граждани от район „Оборище“ лидерът на БСП Корнелия Нинова, съобщиха от пресцентъра на партията. Тя продължила речта си с категоричното \"режима на Борисов\" си отива. И допълнила, че \"голямото предизвикателство пред нас и българите е какво ще се случва оттук нататък“. Описвайки проекта за управление на БСП - \"Визия за България\", с думите, че \"не е съвършен\", тя покани и \"всеки българин, който иска да помогне за пробуждането на националната енергия\". По думите й предотвратяването на демографската катастрофа и изчезването ни като народ, нация - с добро здравеопазване и добро образование са основни задачи в момента. Според нея това може да стане със силна икономика и производство. Евгений Дайнов: Борисов е политик без бъдеще, поддържа го Нинова Корнелия Нинова се похвали, че народните представители на БСП са се срещнали с хората дори от най-малките населени места. „Ако в началото идваха основно хора от партийните структури, сега са изключително много, включително и активни членове на нашият опонент ГЕРБ\", каза Нинова. По време на асрещата с партийния актив, депутатите на БСП представили и новия модел на данъчна политика с прогресивен данък, диференцирана ставка на ДДС за лекарства и хляб, семейно подоходно облагане и данък дивидент. А Корнелия Нинова връчила членски карти на млади хора, които са решили да влязат в БСП.  Евгений Дайнов: Борисов е политик без бъдеще, поддържа го Нинова", "date": "2018.11.02", "title": "Корнелия Нинова обеща БСП да не се прегръща с ГЕРБ"}
{"url": "http://clubz.bg/75280-katq_mateva_podadoh_signal_sreshtu_karakachanov_a_toj_se_izdigna", "text": "Подадох сигнал срещу лидера на ВМРО Красимир Каракачанов още през 2016 година, а днес той се издигна до вицепремиер с огромна власт и ресурси. Била съм наивна. Това обяви в сутрешния блок на бТВ Катя Матева – бившата шефка на дирекцията по българско гражданство в Министерството на правосъдието, която отправи обвинения и подаде сигнали преди години срещу Каракачанов, че партията му се захранва с изнудване за пари срещу даване на българско гражданство. Матева стана отново актуална, след като бе арестуван председателят на Държавната агенция за българите в чужбина (ДАБЧ) Петър Харалампиев именно за търговия с БГ паспорти. Харалампиев бе назначен на поста от Каракачанов. Самата Матева отнесе множество обвинения от вицепремиера. Тя бе уволнена през 2017 година, след като й бе отнет допускът до класифицирана информация – задължителен за позицията, която е заемала. Самата Матева твърди, че никой не я е потърсил от 2016 година насам, за да я пита за сигналите. Казва също така, че не е била потърсена и по повод освобождаването й от работа една година по-късно. От Министерството на правосъдието обаче твърдят, че още през 2016-а са образували дисциплинарно производство срещу нея, такова е последвало и през 2017-а, но Матева не се е явила да се защити. ДАНС и \"Антикорупция\" разследвали служителката, говорила за търговия с BG паспорти Така сагата с ДАБЧ продължава – дума срещу дума. Днес Матева посочи, че докато е била на служба в МП, е получавала множество сигнали, даже на опашката за вземане на документите бъдещите български граждани си говорели кой колко е дал на посредниците. „Така че тази практика е отдавна“, посочи тя. „Имате ли доказателства, а не „чух“? – попита водещият Антон Хекимян. „Разбира се, че имам доказателства, иначе нямаше да пратя тези обяснения и съм се подписала под тях“, отвърна Матева. И уточни, че през септември  2016 година е изпратила сигнала си до премиера Бойко Борисов, а през март 2017-а – до президента. Каракачанов, Хекимян, Мао Цзедун и Лепа Брена в спора за BG паспорти На обвиненията на Каракачанов, отправени в същия ефир няколко дни по-рано, че след като ДАНС й отнема достъпа до класифицирана информация, тя започва да пише доноси, както и че приоритетно е давала гражданство на турски граждани, Матева отвърна: Шефът на агенцията за българите в чужбина бил лидер на 4-членна банда  Матева извади справка, според която за 15 години, в периода 2001-2016 година, едва 1200 турски граждани са взели БГ паспорти. „Това не са лица от български произход, а деца на български граждани, които живеят в Турция“, уточни. И намекна, че тя и семейството й са подложени на репресия и са обект на „брутални действия“, но отказа да посочи какви. Каракачанов, Хекимян, Мао Цзедун и Лепа Брена в спора за BG паспорти Шефът на агенцията за българите в чужбина бил лидер на 4-членна банда ", "date": "2018.11.02", "title": "Катя Матева: Подадох сигнал срещу Каракачанов, а той се издигна"}
{"url": "http://clubz.bg/75279-vijte_naj_poleznite_hrani_s_cvqt_lilav", "text": "Пурпурните продукти дават енергия, сила и великолепно настроение през есента, сочат експертите. Те са доказали, че лилавият цвят е физиологически по-силен от всеки друг цвят - забавя дишането и увеличава продължителността на издишването, може да забавя и контролира пулса, увеличава издръжливостта на сърцето и съдовете. Психологически потиска рационалното мислене, пробуждайки вместо това интуицията, пък твърдят психолозите. Увеличава работоспособността, подобрява съня, стимулира потребност от духовно развитие. \n\tВ страните от Европа и Америка, където царят са логиката и рационализмът (и затова любим е синият цвят), лилавото се смята за непрестижно. В страните от Азия и Африка, които са по-склонни към емоционалност и мистика, уважението към този цвят е значително по-голямо. Уважението в Африка и Азия към лилавия цвят е до такава степен, че на тези континенти вече се консумират лилави храни, произведени по природен начин или така наричаните био продукти, които стават все по-популярни и в Европа, най-вече през есенния и зимния период.  Не е ясна ползата от биохраните срещу рака Лилавите храни съдържат витамини и минерали, които са от жизненоважно значение за доброто здраве, сочат експертите. Плодовете и зеленчуците в лилав цвят са богати на флавоноиди. Флавоноидите са познати като мощни фитохимикали, полезни за здравето на сърцето и намаляващи риска от появата на сърдечносъдови заболявания. Това са патладжаните, лилавото зеле, както и лилавият лук, лилавите картофи и лилавите чушки, лилав карфиол и други. Лилавите храни предотвратяват преждевременното стареене.Те дължат своя красив цвят на пигмент, наречен антоцианин. Той е мощен антиоксидант, който може да помогне за намаляване на риска от появата на рак, подобрява паметта и се грижи за общото здраве, определят диетолозите.  \n\tСпециалистите препоръчват да се консумират следващите няколко храни с лилав цвят. В   се съдържат много хранителни вещества, част от които са фибри за здравословно храносмилане. Например, Калият, който е необходим за регулирането на кръвното налягане, също се среща в патладжана. Освен това този зеленчук е богат на калций, магнезий, витамин С и витамин А.  се среща в различни цветове, но лилавите са едни от най-добрите сортове за дегустация. Лилавото грозде също така съдържа изобилие от витамини и минерали - желязо, калий, фосфор и витамин К. \n\tЛилавият   е изключително здравословна алтернатива. Карфиолът е от кръстоцветните зеленчуци, за които някои проучвания са установили, че са свързани с превенцията на рака. Карфиолът има високо съдържание на калций, калий, фосфор, витамин С, витамин К и много други витамини, които безспорно засилват имунитета и предпазват от респираторни заболявания през есента и зимата. . Някои хора ги наричат сини, но в действителност експертите поставят боровинките заедно с лилавите храни в една категория. Малките зърна са пълни с антиоксиданти, които помагат в борбата със свободните радикали. С консумацията на боровинки се увеличава приема на калий, витамин С и витамин К. Консумацията на боровинки, дори и замразени, засилва имунитета и предпазва от респираторни заболявания през есента и зимата. По колко яйца да ядем на ден?  съдържат здравословни въглехидрати, калий, фибри и витамин А. Дори и сушени те са много полезни и дават на организма необходимите вещества за борба с настинките. \n\tЛилавото  е изключително полезно. В него се съдържат фибри, както и калций, желязо, калий, витамин С, витамин К и B. Лилавото зеле помага изключително много при бронхити, фарингити и ларингити. При спаднал глас си направете салата от лилаво зеле и гласът ви ще се възвърне, съветват специалистите.  са богат източник на фибри, калций, калий, витамин С и витамин А.  \n\tЛилавите   са витаминозно средство с висока хранителна стойност, съдържа малко и \"нежна\" целулоза. Богатото съдържание на витамин С и на каротин ги прави ценна прибавка към всяко диетично хранене. Лилавата пиперката стимулира отделянето на стомашен сок, подобрява храносмилането и възбужда апетита. Оказва благоприятно въздействие на стомашно-чревния тракт и тонизира организма, разказват диетолозите.  \n\tЛилавите  са познати от Нова Зеландия и Австралия.Те растат като зелените аспержи над земята. Подобно на зелените не се белят. На вкус са малко по-сладки от другите видове. Те губят лилавия си цвят след като се сварят. Известно е, че аминокиселината аспарагин в аспержите всъщност стимулира бъбречната функция.  \n\tЛилавите   от векове са наричани храна за боговете.  \n\tСпоред специалисти картофите в по-тъмни цветове имат в пъти повече антиоксиданти от останалите. Те са добър източник на въглехидрати, калий, витамин С и фолиева киселина. \n\tИма и обагрени в лилаво, които носят много ползи за здравето, например лавандулата. Ароматът на лавандуловото масло действа и успокояващо, намалява безсънието, безпокойствието, мигрената, депресията, акнето, псориазиса и други. Друга популярна лилава билка е лилавият босилек, който е богат на витамин А, витамин С и калций. Той е много полезен за здравето на косата, кожата и очите, а чаят от него е елексир през студените есенни и зимни дни.  \n\tЧудното древно жито  , също има лилава разновидност. Зърна див лимец са открити в разкопки, датиращи от епипалеолита в регион на Близкия изток, известен като Плодородния полумесец. Смята се, че за пръв път лимецът е култивиран около 7500 г. пр. Хр. в периода на т. нар. догрънчарски неолит. Лимецът е силен антиоксидант и биопродукт с добри лечебни свойства. Изключително богат е на витамините А, В и Е, белтъчини и минерали (цинк, магнезий, манган, фосфор). Той олицетворява напълно Хипократовата мечта храната да бъде лекарство. Учени казват, че витамин Е играе протективна роля за сърдечно-съдовата система, подпомага функцията на половите жлези, а като добър антиоксидант спомага за бързото извеждане от организма на свободните радикали. Минералите от своя страна способстват за нормалното физиологично състояние на организма. \n\tИнтересен факт е, че съдържанието на цинк в лилавият лимец е много по-голямо от това в обикновения. Високото съдържание на магнезий пък го прави изключително полезна храна за спортуващи хора и особено за страдащите от мускулни травми и разтягания. И не на последно място - този вид пшеница се оказва много по-поносима за хора, които иначе проявяват непоносимост към глутена и не могат да консумират бяло брашно. \n\tПрофесор Жу Вейбиао, изследовател на хранителните вещества към Националния университет в Сингапур, създава лилав хляб, богат на антиоксиданти, с 20 процента по-бавно разградим от обикновения бял хляб и създаден изцяло от естествени съставки. Според него лилавият хляб може да се окаже първата суперхрана в света на тестените изделия.  \n\t\"Задачата беше да проверим дали можем да променим формулата на хляба, без да променяме меката текстура на белия хляб, която хората обичат толкова много\", казва професор Жу пред Националния университет в Сингапур. Той решава да извлече антоцианини от черния ориз - веществата, които дават на зърното прочутите му антиоксидантни качества - и да ги внедри в своя хляб, без да използва нишестето от ориза. Хранителният тероризъм се разраства в Австралия \"Въпреки че антоцианините имат висок антиоксидантен капацитет и ползите за здравето от тях са безспорни, познанието за употребата им като хранителна съставка е много ограничено\", пояснява професорът. Добавянето на антоцианини към хляба не просто го оцветява в лилаво; поради химичната реакция с ензимите на нишестето, той забавя скоростта на смилане на продукта с 20 процента. Нещо повече - 80 на сто от антиоксидантните му качества се запазват в кората и трохите, когато хлябът се пече при 200 градуса по Целзий, допълва той. \n\t\"Ако искате да имате текстурата на белия хляб и да забавите храносмилането, това може би е най-добрата формула\", пояснява професор Жу в университетската си разработка, публикувана от Националния университет в Сингапур. \"А и цветът не е никак лош, дори е великолепен - лилав!\" Антоцианинът е натурален пигмент, който се среща в плодовете и зеленчуците като гроздето, боровинките и сладките картофи, като именно той е виновен за яркото им оцветяване.  \n\t\"Все пак не всички лилави храни са суперхрани\", предупреждава изследователят, като дава за пример лилавата питая. Научните разработки показват, че антоцианините, съдържащи се в лилавите храни, помагат за превенция на сърдечносъдови и неврологични болести, както и при раковите образувания. Те имат значение и за контролирането на затлъстяването и диабета, тъй като имат свойството да потискат храносмилателните ензими и да намаляват нивата на глюкозата, а също така засилват имунитета ни в променливите месеци на есента и зимата. Основната идея на лилавия хляб е, че той забавя освобождаването на енергия, така че можете да използвате калориите му за по-дълъг период от време\", пояснява проф. Жу в разработката си. По колко яйца да ядем на ден? Хранителният тероризъм се разраства в Австралия", "date": "2018.11.02", "title": "Вижте най-полезните храни с цвят лилав"}
{"url": "http://clubz.bg/75277-seul_sledi_zdraveto_na_kim_sys_specialna_kompyutyrna_programa", "text": "Националната разузнавателна служба на Южна Корея е демонстрирала на депутатите компютърна програма, която анализира здравословното състояние на севернокорейския лидер Ким Чен Ун, съобщи ТАСС. Агенцията се позовава на изявление пред журналисти на представител на парламентарната комисия по въпросите на разузнаването.  Разузнавателната служба е разработила специална програма, която въз основа на анализ на видеоизображение създава специален триизмерен модел, проследявайки и анализирайки промените във външния вид на обекта. Вече няколко години с нейна помощ се следи здравето на председателя на Държавния съвет на КНДР.  Ким се съгласи да демонтира севернокорейските ядрени инсталации Депутатът съобщи, че по данни на разузнаването, Ким Чен Ун е \"относително здрав\", въпреки наднорменото тегло си и наследствените рискове от високо кръвно и диабет.  \n\tСпоред южнокорейски експерти службата решила да покаже програмата в отговор на критики от опозицията, че след започналото тази година сближаване между двете Корея националното разузнаване на Юга вече не работи толкова усърдно.  На заседанието на парламентарната комисия бе съобщено също, че разузнаването анализира проби от почвата, взети от района на севернокорейския ядрен полигон Пунгени, който Пхенян обяви, че разрушава през май, предаде южнокорейската осведомителна агенция Йонхап. На този полигон Северна Корея извърши и шестте си пробни ядрени взрива, включително последния през септември 2017 г.  За обработката на резултатите ще е необходимо време. В изследванията участват и чужди експерти, бе заявено в парламента. ", "date": "2018.11.02", "title": "Сеул следи здравето на Ким със специална компютърна програма"}
{"url": "http://clubz.bg/75293-tusk_prestypleniqta_sreshtu_jurnalistite_trqbva_da_sprat", "text": "Това написа днес в туитър председателят на Европейския съвет Доналд Туск.     Поводът е днешният Международен ден за прекратяване на безнаказаността на престъпленията срещу журналисти. Няма регион в света, където журналистите са в безопасност (ДЕКЛАРАЦИЯ) През 2017 г. В Европа бяха убити двама видни разследващи журналисти – Ян Куциак в Словакия и Дафне Каруана Галиция в Малта. А само преди месец саудитският журналист Джамал Кашоги бе зверски убит в консулството на страната си в Истанбул. Преди два дни Федерика Могерини – върховният представител на ЕС за външната политика и сигурността, разпространи от името на Съюза декларация по повод 2 ноември.", "date": "2018.11.02", "title": "Туск: Престъпленията срещу журналистите трябва да спрат"}
{"url": "http://clubz.bg/75281-ne_pytuvajte_pytqt_sofiq_pernik_prez_vladaq_e_zatvoren_dnes", "text": "От 9 ч. до 22 ч. днес е спряно движението по пътя София – Перник в отсечката от гара Владая до разклона за Горно Драгичево. Това става ясно от съобщение на АПИ. В 900-метровия участък ще се полага последният асфалтов пласт и това налага пълното спиране на трафика. Превозните средства се насочват   която вчера беше изцяло отворена. От юни до ноември движението се извършваше само в едната лента заради свлачище.  Като като алтернативен обходен маршрут между София и Перник автомобилите могат да ползват ", "date": "2018.11.02", "title": "Не пътувайте: пътят София-Перник през Владая е затворен днес"}
{"url": "http://clubz.bg/75283-standart_spira_da_izliza_vseki_den_sled_26_godini_na_pazara", "text": "След 26 години на пазара вестник \"Стандарт\" спира да излиза. Днес е последният му брой. Всекидневникът става седмичник от 64 страници, които ще излиза в петък и преминава на денонощен режим онлайн.  съобщава екипът на \"Стандарт\" в редакционен коментар. Сподели я и бившият зам.-главен редактор Владимир Танев в профила си във фейсбук, който казва, че като бивш кадър на медията ще си спести коментарите, но завършва с думите:  Парафразата е от историята около неотдавнашното спиране на излъчването на партийната телевизия \"Алфа\" на коалиционния партньор в управлението \"Атака\".      Има и обръщение към \"хейтърите\", което гласи:  Съобщението за спирането на всекидневника продържава с обяснение, че \"Свободата струва скъпо!\". От екипа казват, че последните 8 месеца са били най-трудните в живота им, всеки иска трудът му да е възнаграден, но има професии, в които компромисът е \"сделка с дявола\". .\", се казва още в редакционния коментар.  През януари тази година бившият издател на \"Стандарт\" Тодор Батков реши да остави изданието в ръцете на журналистите, които работят в него - да го фалират или да го спасят. И им дари своите акции. Батков остави фалита на \"Стандарт\" в ръцете на журналистите Миналата есен стана известно, че вестник \"Стандарт\" има нов собственик, който влиза и в борда на директорите на компанията издател \"Стандарт нюз\", състоящ се към онзи момент от Славка Бозукова, Тодор Батков и Мартин Батков. Става въпрос за \"Пресгрупа утро\", издател на русенския вестник \"Утро\", чийто представител в борда е Светлин Панов. Собственик на \"Пресгрупа утро\" е регистрираното в Австрия BG Privatinvest GmbH, притежавано от австрийския гражданин Карл Хабсбург Лотринген и от българина Христо Грозев.  Дотогава близо 35% от \"Стандарт нюз“ се държеше от \"ГМ Прес\" - дружество, обявено в несъстоятелност според Търговския регистър през 2015 г. Според медийни публикации причина за това е дълг от поне 6.5 милиона евро към \"Булит 2007\" - фирма, през която пари са били прехвърляни от КТБ.  Фалира \"ГМ Прес\", собственик в \"Стандарт\" и \"Блиц\" \"Булит 2007\" през 2015 г. има кредитна експозиция от 51 млн. лв. към фалиралата банка, като в доклада на временната комисия за източване на КТБ е посочено, че дружеството има вземания за 55 млн. лева. Ахмед Доган поздрави в. \"Стандарт\". И му благодари   Фалира \"ГМ Прес\", собственик в \"Стандарт\" и \"Блиц\" Ахмед Доган поздрави в. \"Стандарт\". И му благодари", "date": "2018.11.02", "title": "\"Стандарт\" спира да излиза всеки ден след 26 години на пазара"}
{"url": "http://clubz.bg/75271-el_klasiko_ne_naj_golemiqt_mach_vyv_futbola_e_superklasiko", "text": "Това написа в туитър Рей Хъдзън, бивш английски футболист и треньор (най-вече в САЩ), а сега коментатор на тв канала beIN Sports. Казаното от този колоритен човек илюстрира какво означава за любимата игра този сблъсък, считан от някои за най-големия в клубния футбол. Поводът е, че двата най-велики аржентински клуба играят финал за “Копа Либертадорес” (южноамериканския аналог на Шампионската лига) на 7-и и 28 ноември. Те са спорили на полуфинал, но никога досега на финал. От догодина решителният двубой за отличието ще е в един мач, а не в два, както досега. Вече се знае и мястото - Сантяго, Чили. Всичко това пали кръвта, стига да се интересуваш от футбол и хоризонтът ти е малко по-далеч от “Левски” - ЦСКА, Белград, Атина, Рим, Милано, Манчестър, Ливърпул, Глазгоу и т.н., и т.н. Спорно е кой е по-по-най - Ел класико (“Реал” Мадрид - “Барселона”) или Суперкласико (“Бока” - “Ривър”). А защо пък не \"Милан\" - \"Интер\"? И в трите случая има много история, страст, люто съперничество, драми, една цяла култура, която надскача чисто спортния аспект. Пропълзяла е в целия жив живот. В Ел класико има много блясък и комерсиален елемент. Дори без Лионел Меси и Кристиано Роналдо в този мач играят някои от най-великите футболисти в света. Ние сме в Европа и този двубой е много по-близо до нас, гледаме го, обсъждаме и т.н. Някога и българин - Христо Стоичков, остави стъпката си (буквално и преносно) във вечната битка. Суперкласико е далеч от този комерсиален блясък не само защото най-добрите аржентентиски футболисти играят в Европа. Но това по никакъв начин не го накърнява, не и в Латинска Америка. Битката “Бока” - “Ривър” е много повече от това. Върнете се по-горе на думите страст и люто съперничество. Ел класико е спектакъл. Суперкласико е нещо много над това. То е на феновете, на техните емоции, нрави и бит. Те превръщат стадионите “Ла Бомбонера” и “Ел Монументал” в пъстри жарави с хореографии по трибуните, които ви спират часовника. Българи, които са присъствали, казват, че през всичките 90 минути имаш чувството за земетресение заради това, че всички са прави и скачат почти постоянно. Този мач, макар и често белязан от насилие и нарковойни, е много по-близо до корените на футбола, отколкото което и да било дерби на Европа. Може би сте чували лафа, че аржентинските футболни запалянковци не просто присъстват на мача, те участват в него.  И така, какво прави Суперкласико толкова велико? Нека започнем оттам, че повече от 70 процента от аржентинците следват един от двата отбора. Те са много популярни и по цял свят. Твърди се, че зад “Бока” са 40 на сто от този процент, а зад “Ривър” - 33%. Това е условно. И не го казвайте на някой фен на “милионерите”, защото е много възможно да ви докара проблеми. “Клуб Атлетико Ривър Плейт” е създаден през 1901 г. край доковете на Буенос Айрес в район, наричан “Ла Бока”. “Клуб Атлетико Бока Хуниорс” е роден през 1905 г… край доковете на Буенос Айрес в район, известен като “Ла Бока”. Люлката е една и съща. “Ривър Плейт” е обединение на други два малки клуба. Кръстен е на Рио де ла плата (“Сребърната река”) - голямото устие на реките Парана и Уругвай, което служи за граница между Уругвай и Аржентина. Италиански емигранти поставят началото на “Бока Хуниорс”. В деня, в който е трябвало да решат какви да са клубните цветове, виждат на пристанището шведски параход, така “Бока” получава кръщение в синьо и жълто. Първият официален мач между двата съперника е на 24 август 1913 г. и “Ривър” печели с 2:1. Така се ражда съперничеството. През 20-те години на маналия век “Ривър Плейт” е преместен в далеч по-престижни квартали на столицата като “Риколета”, а след това и “Белграно”. Това моментално дава отражение и клубът къса с бедността. Получава професионален статут. Това е причината за прякора “милионерите”, за първи път влязъл в употреба през 1931 г. Оттогава се счита, че “Ривър” е отборът на аржентинската буржоазия и елит, докато “Бока” остава на народа.  С днешна дата това е много размито. И двата гранда имат привърженици сред всички слоеве на аржентинското общество. Феновете на “Бока” наричат “враговете” си “гайинас” (“кокошките”). През 1966 г. “Ривър” губи финал за “Копа Либертадорес” срещу “Пенярол” с 2:4, след като води с 2:0 (двубоят е трети и на неутрален терен). На следващия мач в местното първенство - срещу “Банфийлд”, по играчите на “Ривър Плейт” е хвърлена кокошка с червена ивица - препратка към основния екип на тима - червена диагонална ивица на бял фон. Десетилетия наред прякорът е обиден, но постепенно става един от символите на клубната идентичност. От другата страна обидите са “лос чанчитос” (\"прасенцата\") и “бостерос” (\"събирачи на тор\"), тъй като според тях на “Ла Бомбонера” миришело много лошо. През 2012 г. по време на дербито на своя стадион феновете на “Ривър” пуснаха над трибуната с фенове на “Бока” голямо надуваемо прасе. Подобно нещо виждахме на концертите на Роджър Уотърс на последните му турнета, в които и София беше спирка.  Един от най-трудните въпроси в света на футбола. Въпрос за 1 милион. Цифрите и фактите показват следното. “Ривър Плейт” е по-стар с четири години. Играе на много по-голям стадион - капацитетът е 70 127 зрители, докато “Бока” може да побере максимум 49 000 на “Ла Бомбонера”. Арената на “бяло-червените” е позната и от издадени официално концерти на AC/DC и други големи групи. Който е гледал, знае. “Кокошките” имат 36 шампионски титли на Аржентина, тези на “прасенцата” са 33. “Бока” обаче води за “Копа Либертадорес” - 6 отличия срещу 3. Ако се сметне всичко (заедно с националната купа), “синьо-жълтите” имат преднина - 67:63. През 2011 г. “милионерите” изпаднаха от елита, нещо, което досега не се е случвало на “Хуниорс”.   пее публиката на “Бока” по адрес на “врага”. В общата статистика на “Суперкласико” “отборът на народа” има 88 победи, 77 мача са завършили наравно, а 81 са били спечелени от “Ривър Плейт”.  Последните три мача донесоха радост от “кокошките” - 1:0 на 22 януари, 2:0 за Суперкупата на Аржентина на 15 март и 2:0 съвсем наскоро, на 23 септември. Въпреки голямата вражда и разделение точно 100 футболисти са обличали екипите и на двата колоса. Сред тях са Клаудио Каниджа и Габриел Батистута. И двамата играят първо в “Ривър”, после в “Бока”. Обратният път изминава Оскар Руджери, световен шампион от Мондиал ’86.  Диего Марадона дълго е изкушаван да отиде на “Ел Монументал” като играч на “Архентинос Хуниорс”. През 1981 г. той преминава в “Бока” за по-малко пари. Казва, че и през ум не му е минавало да загърби голямата си любов заради по-добрите условия на “Ривър”. На 23 юни 1968 г. на стадиона на “Ривър Плейт” 71 души умират, а 150 са ранени заради срутване след дерби. Средната възраст на жертвите е 19 г. Съборена е врата на един от входовете. До днес се спори за причината. Версиите са за провокации и от двете страни, довели до инцидента.  След три години разследването е прекратено, тъй като полицията не открива виновници. Последното ни отвежда до десетки инциденти през годините между двете агитки. Много често Буенос Айрес прилича на бойно поне. Има прекратени мачове, десетки жертви и насилие. Фенове пръскат играчи със спрей, мачът е прекратен (снимки) Така през последните години гостуващи фенове не се допускат на “Ел Монументал” и “Ла Бомбонера”. Тъжно, но факт. Още по-тъжно е, че и там футболът е раздиран от войни между наркокартели и улични банди. И в двете агитки има такива елементи и цели фракции. Когато в края на 2015 г. бе избран за президент на Аржентина, Маурисио Макри, бивш бос на \"Бока\", обяви война на тази пропита от дрога война. Постигна немалко, ала пътят до поне частично прочистване е дълъг и не зависи само от него.  И независимо че на стадионите на двата финала ще има само “свои”, по традиция хиляди полицаи ще охраняват улиците на Буенос Айрес и другите големи градове в Аржентина. На 7 ноември Буенос Айрес ще се тресе. Също така на 28-и. Както земята, така и цялото аржентинско общество. Суперкласико получи своя нов връх като интрига и залог.  Неравната \"футболна\" битка на новия аржентински президент За добро или лошо ние сме далеч от епицентъра, но поне можем да погледаме. Тук-там може да прочетете списък с нещата, които един футболен фен трябва да направи, преди да умре. Сред тях е посещение на Суперкласико. Пътят към рая минава през “Ел Монументал” или “Ла Бомбонера”. Неравната \"футболна\" битка на новия аржентински президент", "date": "2018.11.02", "title": "Ел класико? Не, най-големият мач във футбола е Суперкласико"}
{"url": "http://clubz.bg/75282-aresti_i_v_syrbiq_zaradi_korupciq_s_bylgarski_pasporti", "text": "Четирима сръбски граждани са арестувани заради съмнения за вземане на подкуп с цел издаване на фалшиви документи за получаване на български паспорт, съобщи бТВ, цитирайки вътрешното министерство на съседната държава. Единият от задържаните е доктор, а друг е работил в общината на град Пирот. Според полицията двама от мъжете през последните две години са плащали на лекаря за фалшиви медицински уверения за хора от Сърбия, без да бъдат извършвани прегледи. След това са давали пари на чиновници от общината в Пирот за уверения за български произход.  за издаване на български паспорти. И четиримата сръбски граждани са задържани за 48 часа. След това ще бъдат предадени на прокуратурата. Шефът на агенцията за българите в чужбина бил лидер на 4-членна банда  От полицията не уточняват дали арестите са свързани с полицейската операция в България и задържането на председателя на Държавната агенция за българите в чужбина Петър Харалампиев. Гешев за Агенцията за българите в чужбина: Организирана банда за документи и подкупи Както е известно, в България протече операция, наречена от зам.главния прокурор Иван Гешев \"безпрецедентна\", по която обвиняеми са Петър Харалампиев, главният секретар на агенцията Красимир Томов, сръбският гражданин Марко Стойов и Петя Симеонова - собственик на посредническа агенция за документи и легализации от Кюстендил. Украинска попзвезда и едни липсващи пари в делото за българите в чужбина Вчера Специализираният наказателен съд остави първите трима в ареста с аргумент, че има висока степен на обоснованост на предположението, че те са автори на престъпленията, за които ги обвиняват  Според множество свидетелски показания и СРС е имало стройна корупционна схема за издаване срещу пари на  от страна на ДАБЧ. Такива, освен че са ускорявани за хората, които имат основание, т.е. - имат такъв произход, срещу 5000 евро и нагоре са издавани на лица, които нямат нищо общо с България - от Косово, Албания, Босна и Херцеговина и пр. Гешев за Агенцията за българите в чужбина: Организирана банда за документи и подкупи Украинска попзвезда и едни липсващи пари в делото за българите в чужбина", "date": "2018.11.02", "title": "Арести и в Сърбия заради корупция с български паспорти"}
{"url": "http://clubz.bg/75286-obrat_desislava_ivancheva_i_zamestnichkata_%D1%9D_ostavat_zad_reshetkite", "text": "С тези и други подобни мотиви състав на Апелативния специализиран наказателен съд   определението на колегите си от долната инстанция, с което на 18 октомври Десислава Иванчева и Биляна Петрова за пръв път чуха мярка по-лека от задържане под стража. А именно - домашен арест. Пускат Десислава Иванчева и Биляна Петрова под домашен арест На закрито заседание обаче апелативните съдии приемат, че няма спор, че първият риск – от укриване - и при двете не съществува, \"предвид трайната им установеност на територията на страната, на известени по делото постоянни адреси\". Ето какво още заключава въззивният състав с председател Красимира Костова и членове Красимира Райчева и Магдалена Лазарова: Това определение е окончателно и не подлежи на обжалване. Преди дни съдът пусна третия обвиняем за квалифициран подкуп в особено големи размери Петко Дюлгеров. Между другото, днес тече и дело по същество срещу двете за поискания от предприемача Ваклин рушвет от половин милион евро и получени 70 000, от които до тях достигнали 54 000 евро.", "date": "2018.11.02", "title": "Обрат: Десислава Иванчева и заместничката ѝ остават зад решетките "}
{"url": "http://clubz.bg/75284-borisov_i_netanqhu_s_razgovor_za_vyzhodqshtite_otnosheniq_i_ikonomikata", "text": "Министър-председателят Бойко Борисов и израелският премиер Бенямин Нетаняху проведоха работна закуска в резиденция „Евксиноград“, където по-късно днес ще започне Четиристранната среща на високо равнище между България, Гърция, Румъния и Сърбия, съобщиха от пресцентъра на Министерския съвет. Борисов изрази увереност, че участието на министър-председателя Нетаняху в деня на форума ще се отрази положително не само върху двустранното ни сътрудничество, но също така ще допринесе за развитието на отношенията на Израел с останалите участници в четиристраната среща, както и за развитие на отношенията между Израел и ЕС, посочват от МС. Нетаняху марширува в Москва, Путин държи юздите на Иран Според Борисов е налице отлична възможност да се проведе задълбочен диалог, който е в интерес на целите на многостранната среща - укрепване на регионалната сигурност и стабилност, постигане на свързаност и ускорено икономическо развитие, осигуряване на необходимите енергийни ресурси, привличане на повече директни чуждестранни инвестиции и чужди туристи. Министър-председателят изрази удовлетворение, че приятелските отношения между България и Държавата Израел, които по думите му отдавна са придобили характер на стратегическо партньорство, продължават да се развиват възходящо, допълват още от правителствената пресслужба.", "date": "2018.11.02", "title": "Борисов и Нетаняху с разговор за възходящите отношения и икономиката"}
{"url": "http://clubz.bg/75276-oon_polovin_miliard_dushi_v_aziq_sa_nedohraneni", "text": "Доклад на Организацията на обединените нации посочва, че около 486 милиона души в Азия и Тихоокеанския район страдат от недохранване и няма напредък в намаляването на глада, предаде Асошиейтед прес.  В разпространения днес доклад на Организацията по прехрана и земеделие (ФАО) и още три агенции на ООН се казва, че повече от половината деца в света, които са недохранени, живеят в Азиатско-Тихоокеанския район. Все повече глад в света Гладът води до забавено развитие и трайни увреждания, а положението се усложнява от липсата на постоянен достъп до храни и лошите санитарни условия, дори в големи градове и сравнително благоденстващи страни.  Главната причина хора все още да гладуват е бедността и нееднаквият достъп до добра храна, чиста вода и тоалетни. Много от засегнатите от глада работят в селското стопанство или в сивата икономика и не могат да разчитат на социално подпомагане във времена на криза или да купуват достатъчно храна за децата си.  БТА", "date": "2018.11.02", "title": "ООН: Половин милиард души в Азия са недохранени"}
{"url": "http://clubz.bg/75274-reklamen_klip_na_trymp_bil_rasistki", "text": "Американският президент Доналд Тръмп бе остро разкритикуван заради предизборен клип, в който се прави връзка между демократите и имигрантите от една страна и тежката престъпност, от друга. Някои републиканци осъдиха видеото, нарекоха го   и казаха, че от три десетилетия това е политическата реклама, най-силно насаждаща расово разделение, предаде Ройтерс.  \n\tВидеото, което Тръмп разпространи вчера чрез Туитър, съдържа кадри с Луис Бракамонтес, нелегален имигрант от Мексико, осъден през 2014 г. за убийство на двама полицаи в Сакраменто. Говорейки на английски със силен акцент, той заявява в съдебната зала, че би убил още полицаи. Появяват се кадри с мигранти като препратка към колоната от централноамериканци, тръгнали към САЩ, и се задава въпросът: Клипът завършва с надписа: Според американски медии клипът е платен от кампанията за преизбиране на президента Тръмп.  \n\tСенаторът републиканец Джеф Флейк, един от най-известните критици на президента в собствената му партия, нарече рекламата \"отвратителна\" и заяви, че всички републиканци трябва да я осъдят.  \n\tТом Перез, председател на Националния комитет на Демократическата партия, каза, че клипът отвлича вниманието от истинските проблеми и е пример за това, че Тръмп разделя нацията.  \n\tТръмп не за пръв път използва Бракамонтес в политически реклами. Той се появи през януари и във видео, свързано с първата годишнина от встъпването на президента в длъжност.  \"Гардиън\": Тръмп използва омразата, за да печели гласове на белите Няколко дни преди междинните избори в САЩ американският президент обяви, че иска да промени разпоредбите, така че хората, които влизат нелегално в САЩ, да не могат след това да искат убежище и да живеят свободно в страната, докато се разглежда случаят им, съобщи ДПА.  \n\tВ изявление снощи пред репортери в Белия дом Тръмп заяви, че  . Тези, които нарушават американските закони и влизат нелегално в страната, вече няма да могат \"неоснователно\" да претендират за автоматично приемане в САЩ. Ще ги държим по-дълго време, ако се налага, добави президентът и уточни, че семействата ще бъдат държани заедно.  Американският закон за имиграцията предвижда, че всеки имигрант може да поиска убежище, независимо дали я влязъл в страна чрез официален пункт, отбелязва Ройтерс.  \n\tТръмп обеща, че другата седмица ще издаде указ за имиграцията и обвини мигрантите, че злоупотребяват с американската система за предоставяне на убежище и се \"подиграват\" на имиграционните закони, предаде Асошиейтед прес.  \n\tТръмп е обвиняван, че разпалва напрежение на расова основа с кампанията си срещу нелегалната имиграция. По време на предизборната си кампания през 2016 г. той отправи нападки срещу мюсюлманите и мексиканците. Президентът отрича неоснователно да всява паника и казва, че иска страната да приема мигранти с квалификация и умения, а не разчитащи на социалната система. Мигрантите без документи отнемат ценни ресурси от най-бедните американци, които имат нужда от тях, каза Тръмп и заяви, че заради недобрата охрана на границата в САЩ влизат наркотици и опиоиди.  Тръмп праща 5200 бойци на границата срещу мигрантите Тръмп започна тази седмица да разполага войници в райони близо до границата с Мексико и каза, че може да изпрати общо до 15 000 войници по границата.  \n\tРепубликанците и привържениците му приветстваха разполагането им, но критиците му казват, че той изкуствено създава криза, за да повиши избирателната активност на съпартийците си, отбелязва Ройтерс. \n\tВ отговор на журналистически въпрос дали военните ще откриват огън по нелеганите мигранти, Тръмп отвърна: Президентът заяви обаче, че е казал на военните, че ако мигрантите се опитат да ги замерят с камъни, те трябва да действат така, все едно камъните са \"пушки\", предаде Асошиейтед прес.  \n\tТръмп каза също, че ще създаде големи палаткови градчета, в които да бъдат държани всички, влизащи през границата, включително искащите убежище. В момента обаче в центровете за задържане няма достатъчно място, отбелязва БТА и припомня, че няколко колони от мигранти от Централна Америка бавно се движат на север, към Щатите.  Тръмп праща 5200 бойци на границата срещу мигрантите", "date": "2018.11.02", "title": "Рекламен клип на Тръмп бил расистки"}
{"url": "http://clubz.bg/75275-kitaj_i_rusiq_predizvikvat_amerikanskata_voenna_mosht", "text": "Мощта на САЩ е под заплаха, Русия и Китай се въоръжават САЩ на всяка цена искат да запазят лидерската си позиция в света. Русия и Китай се въоръжават и са по петите на геополитическия си конкурент, твърди в свой анализ в.  Оповестеното от американския президент излизане на САЩ от споразумението с Русия за забрана на производството и унищожаване на ядрените ракети с малък и среден обсег хвърля светлина върху напрежението между великите сили САЩ, Китай и Русия. Правителството във Вашингтон и висши военни обосноваха стъпката не само с разработката на нова ракета, а и с това, че китайците не са страна по ядреното споразумение. То беше подписано през 1987 г. в края на студената война и предвиждаше унищожаване на ракети с обсег от 500 до 5500 километра от арсенала на Съветския съюз и американците. Тогава от гледна точка на световната политика Китай беше незначителен и никой не мислеше да го привлича като страна по договора. Тръмп: Увеличаваме ядрената си мощ, докато другите се вразумят Тридесет години по-късно съотношението на силите е друго. Съветският съюз е история, САЩ са единствената действителна световна сила. Но геополитическите противници на Вашингтон наваксват, особено Китай. Ето защо тази година американското отбранително министерство за пръв път от две десителития не обяви тероризма като основна опасност. Стратегията за национална сигурност гласи:  Поглед върху военните разходи на трите държави хем оправдава опасенията от заплаха, хем я релативира. Според изчисления на шведския институт за мирни изследвания СИПРИ през 2017 г. САЩ са изразходвали 228 милиарда долара за военни цели. Относно Китай има известни съмнения. От една страна бюджетът на Пекин не е прозрачен, от друга -  цените на оръжейните системи, както и заплащането на военните са по-ниски от тези в САЩ. Ясно е обаче, че Китай осъществи качествен скок. Преди 30 години разходите му за въоръжаване и отбрана бяха десет пъти  по-ниски. От края на 90-те години на миналия век и след встъпването на Владимир Путин в длъжност като президент на Русия тези разходи непрестанно растат. Особено след обявената през 2008 г. програма на Москва за осъвременяване на оръжия, за течащи военни операции, персонал, научни изследвания рарзходите се покачиха от 20 на 66 милиарда долара. Сравнено със САЩ и Китай Русия може и да е мним великан. Моква обаче разполага с най-големия ядрен арсенал, а при анексирането на Крим и войната в Донбас (Източна Украйна – б. р.) показа, че не се бои от воденето на непредвидима външна политика. Изглежда Кремъл възнамерява да укрепи влиянието си в постсъветското пространство, ако се наложи и с военна сила. Волята на Русия да е на сцената при геополитическата конкурентна битка излиза скъпо на страната. В сравнение с американците и китайците делът на военните разходи от брутния вътрешен продукт (БВП) е значително по-висок. Според СИПРИ през 2017 г. руснаците са изразходвали за въоръжените си сили 4,3 на сто от БВП, САЩ 3,1 на сто, Китай едва 1,9 на сто. За разлика от амбициозните регионални сили Китай и Русия, които извън непосредственото си съседство разполагат едва с две военни бази, присъствието на САЩ е в цял свят – в 800 военни бази в 70 държави са разположени близо 200 000 американски войници. Към това трябва да се прибавят и разходите през последните години за войните в Афганистан и Ирак, което наложи драстично увеличаване на военния бюджет. С изтеглянето на голяма част от военните през 2011 и 2012 г. разходите спаднаха. Последната година обаче Тръмп и отбранителният министър Джеймс Матис прокараха увеличение на военните разходи, като го обосноваха с нарастващата заплаха, идваща от Азия. При тогавашния президент Барак Обама американците засилиха стратегическата си насоченост към Източна Азия под кодовото наименование “Pivot to Asia” и увеличиха присъствието си в региона. Нарасна напрежението в Южнокитайско море, един от приоритетите за Пекин стана подсилване на собствения му флот. Военни експерти съзират началото на модернизирането на флота в тайванската криза от 1996 г. Заплахите на Пекин спрямо острова провокираха демонстрация на мощ от страна на американския боен флот, която болезнено улучи Пекин. Оттогава китайците значително увеличиха броя на ракетите си, насочени към Тайван и други американски съюзници в региона. През 2017 г. тестваха нова ракета с голям обсег на действие, способна да носи ядрени бойни глави. През 2012 г. въведоха в експлоатация първия си собствен самолетоносач, друг ще го последва през 2020 г. Флотът разширява базата си, като строи изкуствени острови и ги използва за военни цели. Все по-често китайците предизвикват американците, което води до опасни инциденти. Така в началото на този месец китайски боен кораб се доближи на 40 метра до американски разрушител. Китайско-американското напрежение ще расте. Та нали както Пекин, така и Вашингтон обявиха готовност да продължат да инвестират огромни суми за военни цели. Към това трябва да се прибави и търговския спор между Вашингтон и Пекин, съпроводен от военна реторика. Също и дискусията около въоръжаването в Източна Еврпа и завишаването на военните бюджети в рамките на НАТО. Цари и огромна несигурност в ядрената сфера във връзка с обявеното от САЩ излизане от ядреното споразумение с Русия, както и по посока на бъдещите отношения между Вашингтон и Москва. Не е изключена нова надпревара във въоръжаването. Що се отнася до китайските ядрени капацитети, няма точни данни. Това е още една причина да се положат максимални усилия Китай да бъде привлечен като страна при нови преговори за разоръжаване.", "date": "2018.11.02", "title": "Китай и Русия предизвикват американската военна мощ"}
