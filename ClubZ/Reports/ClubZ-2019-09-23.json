{"url": "https://clubz.bg/88185-eto_q_listata_na_bsp_za_sofiq_spisyk", "text": "И БСП регистрира кандидатите за районни кметове, кметове на кметства и листата за общински съветници в София. В първата десетка попадат 6 от общо седемте досегашни общински съветници от групата на БСП. Водач е очаквано лидерът на столичните социалисти Калоян Паргов. ГЕРБ с обновена и гражданска листа в София. Кой е в нея? (СПИСЪК) №2 е Милка Христова, №3 - Иван Таков, Владимир Данев е №5, Альоша Даков е №8, Николай Николов - №9. Седмият досегашен общински съветник - Борис Цветков е едва под №19. Цветков обяви обаче пак в понеделник, че влиза в надпреварата за районен кмет на \"Изгрев\". Под №6 в листата е бившият областен управител на София Диана Тонова, а на първото място, определено за гражданска квота, е представителят на коалиционния партньор Комунистическа партия на България ген. Иван Мечков, който е №11. На 21-ва позиция е психологът Христо Монов. 1. Калоян Драгомиров Паргов \n\t2. Милка Христова Христова \n\t3. Иван Янчов Таков \n\t4. Иван Максимов Пешев \n\t5. Валдимир Димитров Данев \n\t6. Диана Нинова Тонова \n\t7. Михаил Иванов Ставрев \n\t8. Альоша Маков Даков \n\t9. Николай Милчев Николов \n\t10. Васко Любомиров Тодоров \n\t11. Иван Николаев Мечков - представител на коалиционния партньор Комунистическа партия на България \n\t12. Иван Митьов Виделов \n\t13. Николай Вельов Велчев \n\t14. Албена Александрова Кръстева \n\t15. Петко Емилов Димитров \n\t16. Краснодар Иванов Беломорски - представител на коалиционния партньор ПК \"Тракия\" \n\t17. Даниел Сергеев Тунчев \n\t18. Орлин Георгиев Ваташки \n\t19. Борис Цветков Цветков \n\t20. Евгений Николаевич Белий \n\t21. Христо Цветанов Монов - гражданска квота \n\t22. Гергана Сашова Алексова \n\t23. Пламен Стоилов Фердов \n\t24. Николай Йорданов Белалов \n\t25. Любомир Любомиров Черногорски \n\t26. Цецка Димитрова Кочкова \n\t27. Ленко Николов Петканин \n\t28. Мариана Неделчова Божкова \n\t29. Александър Спасов Грозданов \n\t30. Миглена Китанова Иванова \n\t31. Костадин Кирилов Стоичков - представител на коалиционния партньор партия \"Нова зора\" \n\t32. Анатолий Христов Станкулов \n\t33. Ивайло Илиянов Павлов \n\t34. Юлиян Асенов Генов \n\t35. Явор Николов Димитров \n\t36. Атанас Нанов Минев \n\t37. Пламен Веселинов Пувков \n\t38. Валентина Василева Узунова \n\t39. Борислав Райчев Борисов \n\t40. Добромир Мартинов Задгорски - гражданска квота \n\t41. Мария Стоилова Димитрова \n\t42. Кристина Любомирова Иванова \n\t43. Тони Владов Попов \n\t44. Димитър Пламенов Петров \n\t45. Даниела Тодорова Гълъбова \n\t46. Елмира Иванова Котева \n\t47. Александър Любомиров Кьосевски \n\t48. Тихомира Жорж Костова \n\t49. Марина Спасова Богданова \n\t50. Станка Йорданова Калева \n\t51. Методи Володиев Крумов \n\t52. Георги Стоянов Георев \n\t53. Калоян Любомиров Малинов \n\t54. Десислава Боянова Димитрова \n\t55. Георги Александров Томов \n\t56. Светослав Георгиев Стойков \n\t57. Евелина Петрова Петрова \n\t58. Боян Петров Златев \n\t59. Михаил Бориславов Михайлов \n\t60. Христо Стоянов Чакъров \n\t61. Симеон Василев Иванов", "date": "2019.09.23", "title": "Ето я листата на БСП за София (СПИСЪК)"}
{"url": "https://clubz.bg/88183-angelkova_sled_falita_na_tomas_kuk_shte_ima_seriozni_zatrudneniq_za_planiraneto_na_sezon_2020", "text": "Фалитът на британския туроператор \"Томас Кук\" ще доведе до доста сериозни затруднения по отношение на планиранията за сезон 2020 г. Това каза министърката на туризма Николина Ангелкова на брифинг след съобщението за фалита на британския туроператор. \"Томас Кук\" фалира: хаос и тревога По думите ѝ има риск за всички, които работят с \"Томас Кук\". Тя потвърди, че \"Астрал холидейс\" е посредникът, който работи с компанията за България. Туристите, които \"Томас Кук\" води у нас през лятото, са между  , обяви тя. В момента у нас има около 2500 туристи, които са пристигнали чрез тази компания, по данни на британското посолство. За миналата година общият брой чужди туристи у нас е над 9,2 милиона, за месеците от юни до септември те са били 5,4 милиона, обяви Ангелкова. За това лято, до момента, те са 2,7 милиона. Днес ще има два полета от летище Бургас - в 19:00 и в 23:00 ч., към Великобритания, като на единия има около 180, а на другия - 175 пътници, каза Ангелкова. Утре са планирани други два полета от Варна и Бургас. За вторник се свиква среща с участието на всички хотелиери и туроператори, които работят с \"Томас Кук\", с британското посолство и с Комисията за защита на потребителите, както и с всички заинтересовани страни. Целта е да се направи по-ясна сметка с информация от бизнеса за последиците от този фалит, обясни Ангелкова. Тя каза, че от петък Министерството на туризма е било в контакт с ръководството на компанията, основно с Питър Франхозър, който е главен изпълнителен директор. От него бяхме информирани, че събота и неделя ще бъдат критични, с оглед на спасителните преговори, които се водят, обясни министърът. \"В непрекъснат контакт сме и с британското посолство и имаме достатъчно информация, за да можем да кажем, че правителството на Обединеното кралство, ведно с британския орган по гражданско въздухоплаване, който поема управлението на \"Томас Кук\" след фалита, предприема всички необходими стъпки, така че британските туристи да бъдат върнати обратно по домовете им\", каза Ангелкова. Това щяло да стане изцяло за сметка на британския орган по гражданско въздухоплаване, чрез техния гаранционен фонд. \"От британския орган по гражданско въздухоплаване получихме специален формуляр, който ще разпространим до всичките 6000 хотела, с които оперира \"Томас Кук\", каза още Ангелкова. По този начин, ще имат възможност да получат своите плащания, за да покрият разходите си. Британският туроператор \"Томас Кук\" обяви фалит, след като съобщи, че не е успял да намери необходимите пари, за да продължи дейността си, и ще започне производство по ликвидация. Така се отменят почивките на стотици хиляди клиенти. Властите ще трябва да организират завръщането в родината на близо 600 000 туристи, клиенти на най-старата туристическа компания в света.", "date": "2019.09.23", "title": "Ангелкова след фалита на \"Томас Кук\": Ще има сериозни затруднения за планирането на сезон 2020"}
{"url": "https://clubz.bg/88184-koi_sa_kandidati_na_gerb_za_rajonni_kmetove_v_sofiq_spisyk", "text": "ГЕРБ издига за нов мандат трима от досегашните районни кметове в София, избрани през 2015 г., от листата на Реформаторския блок. Това са Любомир Ковачев, Христо Апостолов и Теодор Петков (представители на СДС).  ГЕРБ с обновена и гражданска листа в София. Кой е в нея? (СПИСЪК) За още от промените в предложенията за районни кметове съобщи в понеделник Цветомир Паунов, областният координатор на ГЕРБ-София. В понеделник местната коалиция между ГЕРБ-София и СДС регистрира кандидатите си за кметове и общински съветници \"В район „Оборище“ издигаме кандидатурата на Петър Митев за кмет, в район „Кремиковци“ на досегашния зам.-кмет Лилия Донкова, която е издигната от инициативен комитет. В районите „Красно село“ и „Витоша“ подкрепяме кметовете, които са от квотата на СДС. В район „Средец“ издигаме кандидат от коалицията ГЕРБ и СДС в лицето на г-н Ковачев. В „Младост“ нашият кандидат е Мария Илиева. Досегашните действащи кметове получават отново подкрепата на коалицията“, обясни той. Средец                Любомир Ковачев Красно село        Христо Апостолов Възраждане        Савина Савова Оборище             Петър Митев Сердика              Тодор Кръстев Подуяне              Ева Митова Слатина              Наталия Стоянова Изгрев                 Цветомир Жеков Лозенец              Любомир Дреков Триадица            Николай Терзиев Красна поляна    Иван Чакъров Илинден             Иван  Божилов Надежда             Димитър Димов Искър                  Ивайло Цеков Младост             Мария  Илиева Студентски         Димитър Дилчев Витоша               Теодор Петков Овча купел         Христина Семерджиева Люлин                 Милко Младенов Връбница           Младен  Младенов Нови Искър        Даниела Райчева Кремиковци        Лилия Донкова Панчарево          Димитър Сичанов Банкя                   Рангел Марков", "date": "2019.09.23", "title": "Кои са кандидати на ГЕРБ за районни кметове в София (СПИСЪК)"}
{"url": "https://clubz.bg/88176-v_komisiqta_otrqzala_margarita_hranova_sa_15_dushi_no_nie_ne_sme_gi_chuvali", "text": "Мама и тате ми разказваха, че когато съм бил бебе в количка, веднъж в Кюстендил една млада певица ме щипнала по бузата, защото явно съм и се сторил много сладък... Това била съвсем младата и започваща кариерата си Маргарита Хранова. А днес научихме*, че на Маргарита Хранова са отказали така наречената  . Културни дейци с двойна употреба Мога да ви напомня за какво бе приета тази \"пожизнена парична награда\". Преди време се оказа, че в пожар са изгорели архивите на така наречената \"Концертна дирекция\" - държавна агенция - монополист в организирането на ВСИЧКИ концерти в България по времето на социализма. Тогава мнозина \"естрадни\" звезди се сетиха да проверят дали в този пожар не са заминали техните социални осигуровки, данъци и така нататък - всичко, което са им удържали за огромните количества концерти по онова време. Оказа се, че опасенията им са основателни - страшно много звезди от онова време се оказаха без право на пенсия. Дали техните удръжки са заминали с този пожар, или той е повода за извинение от страна на държавата - това е съвсем друга тема. Но в един момент Лили Иванова, по спомени, получи пенсия от 105 лева. Казусът гръмна, след като певецът Борис Годжунов се оказа в болница, без пари да се лекува - с пенсия около 100 лева. Тогава, на фона на набиращия сили скандал държавата в лицето на тогавашния министър на културата Рашидов реши да създаде въпросната \"пожизнена парична награда за заслуги към нацията\". Вежди Рашидов: Борисов е разумен като Доган, може да се оттегли Сума в размер на 700 лева, която се дава на различни заслужили хора, останали без пенсии. При това не вследствие на факта, че не са плащали каквото трябва, а вследствие на факта, че след промените системата драстично се е променила. И днес научихме, че на Маргарита Хранова е била отказана подобна \"привилегия\". По - интересното е, че комисията дори не е отговорила на певицата. Защо ли - защото по правилник не била длъжна да го прави. Сега да кажа - в тази комисия, избрана вероятно от клетото културно министерство, има 15 членове. Които ние не знаем. Сега няма как да не попитам няколко неща: 1. Как точно и с какви мотиви комисията определи, че Маргарита Хранова не е имала \"реални заслуги за промяна на сектора, в който е представена\". Любопитно ми е в секторът \"популярна музика\" дали има някой, който да не знае песен на Маргарита Хранова и дали младите певци у нас не пеят нейната   или песента   като задължителни в репертоара си? 2. Как гласува тази комисия и защо не е длъжна да отговаря на творците, кандидатстващи за въпросната пожизнена парична награда? Дори и по времето на сталинския комунизъм са отговаряли, макар и \"прибрахме го за справка\". 3. Коя точно е Елинка Михайлова**, директор на дирекция \"Сценични изкуства\" към МК и с кое точно сценично изкуство е свързана кариерата и?  4. Онова, което имаме като министър - господин Банов - наясно ли е с тази комисия и нейните решения? И застава ли зад нея? Или пред нея? Или отстрани? Изобщо, имаме ли министър на културата? Питам тези въпроси и знам, че няма да получа отговор. Знам, че и аз съм в същата хипотеза - чака ме социална пенсия след време, но, слава Богу, дори не попадам в хипотезата да кандидатствам, защото определено нямам никакви специални заслуги към родното изкуство и култура. Обаче няма как да не попитам, при това съвсем сериозно - ако се отнасяме така към емблематичните фигури от нашата най-нова история, какво точно да очакваме от бъдещето? Или гузно ще преглътнем истории като онази на поета Христо Фотев, който си отиде от тоя свят, осъден за 100 лева от БТК. Години по - късно се запознах с Маргарита Хранова. Работех като аранжор в едно риалити, което се правеше от един телевизионен водещ и продуцент, който скоро ще обяви своята политическа партия. Не помня дали й казах, че някога ме е щипнала по бузата. Но съм сигурен, че тогава, в началото на 70 -те години в Кюстендил това ме е орисало да стана музикант. И накрая нещо важно!!! БАНОВ!!!! ОСТАВКА КОГА???? Вежди Рашидов: Борисов е разумен като Доган, може да се оттегли", "date": "2019.09.23", "title": "В комисията, отрязала Маргарита Хранова, са 15 души... Но ние не сме ги чували"}
{"url": "https://clubz.bg/88182-barnie_topkata_e_v_poleto_na_britancite", "text": "Постигането на споразумение с Великобритания за \"Брекзит\" е трудно, въпреки направените от нея нови предложения, призна в понеделник главният преговарящ на ЕС по въпроса Мишел Барние, цитиран от Франс прес, съобщава БТА. \"ЕС не напуска Великобритания, Великобритания напуска ЕС\" Европейският главен преговарящ допълни, че към този момент \"ние нямаме основите, за да намерим решение, трябва да продължим да работим\". Коментарите на Барние идват като \"студен душ\" след оптимистичните изявления, направени миналата седмица от британското правителство, отбелязва Франс прес. Новият британски премиер Борис Джонсън настоява предпазният механизъм за ирландската граница да отпадне от споразумението за \"Брекзит\", договорено от неговата предшественичка Тереза Мей, тъй като смята, че той би оставил Великобритания прекалено обвързана с ЕС твърде дълго време. Предвидено е Джонсън да се срещне днес с председателя на Европейския съвет Доналд Туск в кулоарите на годишната сесия на Общото събрание на ООН в Ню Йорк.", "date": "2019.09.23", "title": "Барние: Топката е в полето на британците"}
{"url": "https://clubz.bg/88186-trymp_vse_pak_se_poqvi_za_kratko_na_sreshtata_za_klimata", "text": "Президентът на САЩ Доналд Тръмп изненадващо се появи за кратко на световната среща на ООН за климата в понеделник, предаде Франс прес, съобщава БТА.. Тръмп, който не говори от трибуната, седна за няколко минути в залата, където изслуша, а след това и аплодира, речта на индийския премиер Нарендра Моди. Световните лидери предлагат в Ню Йорк нови планове за климата Шейсетина световни лидери участват в срещата в Ню Йорк за \"спешната ситуация с климата\", която има за цел да даде нов импулс на Парижкото споразумение - международния договор за ограничаване на глобалното затопляне, от който Съединените щати се оттеглиха \"с гръм и трясък\" малко след встъпването в длъжност на сегашния си президент. Бившият кмет на Ню Йорк Майкъл Блумбърг се заяде с Тръмп след неочакваната поява на американския президент на срещата за климата. Тръмп, който често изразява скептицизъм по въпроса, не бе предвидено да присъства на срещата на върха на ООН за климата. Той обаче се появи, като изслуша две кратки речи, но си тръгна преди Блумбърг да излезе на трибуната. Френският президент Еманюел Макрон призова за международни усилия по въпроса за климата, предаде Асошиейтед прес. Необходимо е страните да включват съображенията за климатичните промени в своите търговски и финансови политики, подчерта Макрон на световната среща на ООН за климата. Той призова държавите да не внасят стоки, които увеличават въглеродните емисии, и да не финансират замърсяващи предприятия в чужбина. Макрон прикани страните и да отделят повече средства за Зеления фонд за климата, който помага на по-бедните държави да се приспособяват към климатичните промени. Франция, Великобритания, Германия, Норвегия, Дания и Швеция наскоро удвоиха своите обещания, отбелязва АП. \"Сега сме на 7 милиарда долара\", каза Макрон и допълни, че \"целта е 10 милиарда долара, за да бъде компенсирано оттеглянето на Съединените щати\" от Парижкото споразумение за климата. След това, под аплодисментите на присъстващите лидери, френският президент призова САЩ да помислят дали и те да не дадат пари. Германската канцлерка Ангела Меркел се срещна днес с младата екоактивистка Грета Тунберг в кулоарите на срещата на върха на ООН за климата, предаде ДПА. \n\tГоворителят на германското правителство Щефен Зайберт публикува в Туитър снимка на Меркел и Тунберг. Двете са разговаряли преди да произнесат речите си на срещата за климата Проблемите на климата вече не са спор между учени, политици и корпорации. Надига се огромна протестна и конструктивна енергия сред младите хора по цял свят, които настояват за решителни действия и промени, защото бъдещето им принадлежи. Това заяви президентът Румен Радев пред български журналисти в Ню Йорк, след като участва в Срещата на най-високо равнище по въпросите на климата, която се провежда в рамките на 74-ата редовна сесия на Общото събрание на ООН, съобщиха от неговия прессекретариат. Българският държавен глава ръководи делегацията и представя страната ни на форума. Президентът подчерта, че исканията на младежите за промени са свързани с тяхното желание да живеят в свят, в който бъдещето им е застрашено от огромното индустриално замърсяване, изчезване на биоразнообразието, от риска цели държави да изчезнат от глобалното затопляне и повишаване на нивото на световния океан. \"Нуждаем се от действия, заяви президентът и посочи, че днешната среща на най-високо равнище е била насочена именно към активния подход. Румен Радев допълни, че България дава своя принос - страната ни е една от държавите в ЕС, които изпълняват поетите ангажименти. Президентът отново настоя страната ни да предприеме стратегически подход по отношение на въгледобивната си индустрия. Румен Радев подчерта още, че в момента България получава автономност от въгледобивната индустрия, защото и суровините, и технологиите, и мощностите са наши. Същевременно е ясно, че ще продължава тенденцията за условия за намаляване на емисиите, затова трябва да гледаме стратегически, призова президентът.  ", "date": "2019.09.23", "title": "Тръмп все пак се появи за кратко на срещата за климата"}
{"url": "https://clubz.bg/88173-340_te_merki_na_manolova_za_sofiq", "text": "Над 190 проблема на столицата и над 340 мерки за тях са идентифицирали от екипа на кандидатката за кмет на София Мая Манолова. Тя представи днес своята визия за столицата, която се основава на пет основни стълба. Манолова започна речта си с три истории от мандата си като главен омбудсман, всяка от които илюстрираше ограниченията на доскорошна ѝ позиция и бюрокрацията в общината в столицата: След поредица от подобни случаи тя решила, че хората очакват \"аз да отговарям\". Първият от петте стълба е кръстен \"София - светла, умна и почтена\". Основен начин за едно по-прозрачно управление на столицата ще е дигитализиране на до 90% от услугите в общината, обясни тя. Гражданите ще бъдат обслужвани на едно гише, всеки ще може да следи къде се намира преписката му, кой служител я бави. В допълнение, гражданите ще могат в реално време, онлайн, да следят всеки публичен разход, гласуването на всеки общински съветник поименно, всеки подписан договор. Тя спомена и друга своя борба от времето си като главен омбудсман - източването на общинските дружества, и в частност \"Топлофикация\", където ще има пълен одит. Подобна мярка се предвижда и за всяко друго общинско дружество. Вторият стълб в програмата на Манолова носи името \"София - чиста, уютна и зелена\".  Според него тя ще се бори срещу основните замърсителите - коли, кал и комини, както ги определи тя. Друга амбиция е да се заменят печките на твърдо гориво с незамърсявани уреди. Станции за измерване на чистотата на въздуха ще бъдат разположени на \"критични места, а не в парковете\", а данните ще са достъпни в реално време за всички. Тя обеща още ежедневен достъп до Витоша с градски транспорт, възстановяване на лифтовете, както и на къпалнята \"Мария Луиза\" в Борисовата градина, \"в съществуващите параметри\".  Очаквано, Манолова спомена и проблема със сметосъбирането и обработката на боклука в столицата, като определи това като най-скъпата услуга. И обяви, че ще организира местен референдум за съдбата на завода за боклук, който струвал 20 млн. годишно, отново заради \"предизборна поръчка на общината\". ГЕРБ с обновена и гражданска листа в София. Кой е в нея? (СПИСЪК) Третият стълб на програмата ѝ ще се казва \"София - удобна и подредена\", където фокусът ще е върху мерките против застрояване, особено по отношение на междублоковите пространства, детските площадки и паркове. Друг акцент в програмата ѝ е развиването на северната част на София с нискоетажни сгради и еднофамилни къщи. На терена на летището в Доброславци ще се развие центъра на този нов квартал, между полите на Стала планина и Северната тангента, уточни тя. И обеща дългосрочна програма за изграждане и ремонтиране на тротоарите в столицата, както и развитие на метросистемата с три продължения. Освен това - пет нови трамвайни трасета, пет буферни паркинга, и повече довеждащи връзки от кварталите до метрото. Четвъртият стълб на програмата ѝ - \"София - с грижа за гражданите\" ще осигури ясла и градина за всяко дете до края на мандата й. В училищата ще има бърз и безплатен интернет, а също и в парковете и туристическите обекти. Ще бъдат възстановени и реновирани спортните зали, лекарските и стоматологичните кабинети в общинските училища. Ще се работи и за достъпна среда за хората с увреждания - скосени тротоари, работещи асансьори, рампи и платформи в метрото, подлезите и трамваите. София на две ръце (СНИМКИ) Манолова обеща още стимули за младите семейства, за раждане на първо, вотро и трето дете, програма за строене на общински жилища при пълна прозрачност, програма за въстановяване на фасадите на исторически сгради, осветяване на парковете, както и доизграждане на видеонаблюдението в града. Финалният пети стълб е \"София - привлекателна и заможна\". Той включва мерки за прозрачно харчене на бюджета, осигурена \"бърза писта за стартъпите\", намаляване на разрешителни и регистрационни режими в помощ на младите предприемачи. Една от идеите й за подобряване на туристическата привлекателност на столицата е реконструкция на манастирите около града в т.нар. \"Софийска Света гора\". И още - създаване на мултиезично онлайн приложение за исторически забележителности, културни афиши, и пр. София на две ръце (СНИМКИ)", "date": "2019.09.23", "title": "340-те мерки на Манолова за София"}
{"url": "https://clubz.bg/88168-sofiq_na_dve_ryce_snimki", "text": "Колелата на инвалидната ми количка бяха пропаднали в широката около педя дупка между мотрисата на метрото и перона, въпреки подготовката ми, опита ми и усилията на двамата ми спътници. Сгреших, че в нетърпението си да се кача в софийското метро за пръв път в живота си, не прецених навреме риска. След минута-две на драматично придърпване, повдигане, въртене, сучене, подвикване и потене, с помощта на няколко души благополучно излязох от дупката и се изтъркалях в мотрисата. Вратите се затвориха и потеглихме смутени, в гузно мълчание. Моето – защото усещах как с премеждието си съм притеснил цял вагон. Не съм герой. Ставам, сядам в инвалидната количка и отивам на работа (ВИДЕО) А не би трябвало да е така. Имам максимално маневрена, лека и високотехнологична инвалидна количка от титан и композитни материали. Силен съм в ръцете, макар и налял някой и друг килограм в талията, и разчитам единствено на тях, за да се придвижвам. Живея седнал от осем години, след ски инцидент, и се смятам за практически напълно самостоятелен в живота си в САЩ. През август се върнах за пръв път в България след твърде дълго принудително отсъствие. И макар че в момента пиша от място, където адаптацията на градската среда е почти пълна, не се смятам за арогантен гастрольор, който е прелетял за две седмици единствено да дава акъл. Напротив, и е хубаво да послужи за размисъл. Когато за последен път бях в родния си град, през лятото на 2011 г., можех да скачам през четири стъпала наведнъж. Сега дори един бордюр е в състояние да ме спре, а всяка непредвидена неравност може да ми коства натъртване, счупена бедрена кост, или още по-лошо – ръка. Постоянно танцувам с гравитацията. Да, имам приятели в инвалидни колички, които скачат с парашут, правят задно салто от рампа и се търкалят по стълбите надолу без да им мигне окото. Обаче тук говорим за всекидневието в един нормален град, което не би трябвало да е екстремен спорт. Затова в България обръщам внимание на неща, които може би убягват на онези, които нямат нужда от тях, свиквали са с липсата им, или просто са се примирили. Най-вече искам да помогна с впечатленията си, които са честни, макар и частични. Нека уточня още няколко важни неща извън това, че моята гледна точка е по неволя ограничена: След две седмици в България, първото и най-общо заключение за мен беше, че Независимостта е най-важният критерий за това, доколко една среда е достъпна за някой с физически затруднения. В България я загубих. От една страна, почти непрекъснато се движех с чудесен и пъстър антураж от приятели и роднини. Имах и преносима рампа от фибростъкло, която беше лека, удобна, както и напълно неприложима в повечето ситуации, ако се окажа сам, защото нито мога да си я нося удобно, нито мога да си я слагам без чужда помощ. Чувствах се съпровождан от поделение на инженерните войски, което имаше винаги готовност да прехвърли мост през някоя тротоарна пукнатина, висок бордюр, входно стъпало, или да ме вдигне на ръце, където не може иначе. Така се разходих на доста места в София, Пловдив, Панчарево, дори влязох в криптата на „Св. Александър Невски“, внесен като светите мощи с яките мишци на мои съученици. От друга страна, така загубих от самостоятелността си, а и е нереалистично толкова хора да ми отделят от времето си целогодишно. Приятелите ми са страхотни, но ежедневието иска по-прости решения. Второ, дълбоко съм убеден, че промяната не е въпрос на средства, а преди всичко на мислене и отношение. По броя на ремонтите за последните осем години и видимите последици от тях мога да съдя, че пари в инфраструктурата на София и Пловдив са наливани, и то немалко. Как са оползотворени е съвсем отделна тема, защото успехите са в най-добрия случай частични. Ето ви най-прост пример: след много подигравки, рекордно дългият ремонт на столичната ул. „Иван Вазов“ приключи това лято. В резултат на три от четирите ъгъла с ул. „Раковски“ има направени скосявания, а на един от тях (към бившето Военно издателство) няма такова, въпреки прясно изработения бордюр, с едва позаметен пясък върху плочките. Логиката на подобна половинчатост ми се губи. Забелязах и снимах доста нелепости и това беше причината като правило да избягвам тротоарите в София през тези две седмици. Никога не бях сигурен, че ако на единия ъгъл има скосяване, ще успея да се спусна по същия начин на следващата пресечка. Да, София не е Лонг Бийч, където наскоро градът плати два милиона долара на фирма, която обиколи и картографира хиляди километри тротоари с няколко двуколесни „Сегуей“, за да хване проблематичните наклони, пукнатини или бордюри с цел те да бъдат ремонтирани. Но също така няма причина София да налага всеки като мен да се превръща в Магелан само за да може да стигне невредим от един градски адрес до друг. Ето ви пример: бързо научих, че на излизане от хотел „Интерконтинентал“, където бях отседнал, трябва веднага да сляза на жълтите павета и да се движа по платното на ул. „Иван Шишман“, ако искам да стигна някъде в посока към „Графа“. Останех ли на тротоара, трябваше да бутам чак до Агенцията за приватизация, защото скосяване срещу 133-то училище няма. Да се движи човек с инвалидна количка сред колите не е нито приятно, нито безопасно. За чест на столичните шофьори, нито един от тях не ме подгони с клаксона си, и всички търпеливо ме изчакваха. Но не бих искал да изследвам обноските им по тъмно. Срещу самата руска гимназия (на ъгъла с ул. „Аксаков“) пък има инвалидно място за паркиране, до което по време на краткия ми престой успяха да се наместят прословутите скутери. Там също няма скосяване. Бях се зарекъл да намеря поне едно инвалидно място в центъра с подобаващ достъп до тротоара, но навсякъде видях само бордюри. Ще се радвам, ако греша. Дори извадката да ми е много несправедлива, останах с убеждението, че тези места са разчертавани проформа. Трето, лично за мен важно постижение би било да се осигури из центъра на София (а също и Пловдив), които имат стъпало на входа си (или 99%). Това е свързано не само с факта, че ме губят като клиент. Липсата на достъп до тоалетна по време на екскурзиите ми по централните улици се превърна в друго сериозно ограничение. Ето нещо, за което човек без съответния опит не би се сетил, например. Нямам никави оплаквания от ул. „Граф Игнатиев“ и бул. „Витоша“, и дори градинката на „Св. Седмочисленици“ със спорните плочки ми е симпатична – а най-вече настилката е съвсем гладка. Обаче нямам никакъв шанс да посетя самостоятелно повече от няколко магазина и заведения по цялото продължение на тези улици, като изключим ония, които са изкарали масите си навън. Обсъждах ситуацията с приятел, който е архитект, и с друг, който е юрист. Говорих и със собственици на магазини. Идеалното решение е да се направят скосявания вместо стъпала на всеки вход, с настилка, която не се хлъзга. Оказа се, че чисто технически това не винаги е лесно, да не говорим, че цената стряска малкия бизнес. Разбирам го, но не е и непостижимо. Ако човек се разходи из мексикански градове като Тихуана и Ногалес край границата със САЩ или Енсенада, на около час и половина от нея, ще види, че и там магазините и заведенията много често са били строени със стъпало. По-късно повечето прагове са премахнати с налят бетон и асфалт. Къде по-добре, къде по-зле, но усилието да се привлекат американските туристи за клиенти е очевидно. Мексико е по-бедна държава от България, впрочем, и не получава еврофондове. И още едно наблюдение. В Пловдив попаднах в пицария с чудесна тоалетна, маркирана за инвалиди. Широка, с мивка вътре, както съм свикнал в почти всяко американско заведение. Единственият проблем беше 30-сантиметровото стъпало на входа на пицарията. Преодолях го с помощта на вярната ми инженерно-роднинска дружина и на портативната рампа. Дори и това за малко да завърши с падане заради стръмния ъгъл. Останах с отчетливото убеждение, че съм първият човек в инвалидна количка, който посещаваше тази адаптирана тоалетна. Общините вероятно могат да дадат някакви данъчни облекчения на собствениците и арендаторите, които инсталират скосявания. Друг възможен и много по-евтин вариант са портативните рампи, които могат да стоят в магазина и да бъдат вадени при нужда. Видях подобно решение само на две места – на бул. „Витоша“ и в една банка в Пловдив. На първото място имаше валиден телефонен номер, на който човек да се обади при нужда. На стикера в банката пишеше само „При нужда се обадете на телефон: …\" Очевидно единственият избор бе да махаш с ръце, докато те забележи някой бдителен служител – ако изобщо разполагаха с портативна рампа. И последно, търсенето на адаптирано място за живеене в София се оказа една от най-трудните задачи. Само няколко хотела отговаряха на базовите условия в това отношение, повечето нямаха нищо подходящо, а някои откровено лъжеха. Да, именно – лъжеха. Видях бързо, че не мога да имам вяра нито на саморекламата им, нито на това, което пише в сайтовете за резервации от сорта на Hotels.com или Bookings.com. Всичко трябваше да бъде проверявано на място. Попаднах на четири- и петзвездни хотели, които бяха абсолютно недостъпни, нямаха адаптирани стаи или твърдяха, че имат, докато някой не отидеше на място да разучи обстановката и да чуе извинение от рецепцията: „Ние знаем, че нямаме, много съжалявам.“ Изобщо, чувствах се като някой, който планира завземане на този град и разпраща шпиони да му снимат инфраструктурата. Някои хотели бяха много отзивчиви, наистина, и направиха всичко възможно да ме спечелят като клиент. Някои очевидно нехаеха за моята категория гости, но иначе се хвалеха какви холивудски звезди са отсядали там. Да речем, че съотношението беше едно към едно, макар че това е доста щедра оценка. Това значи, че поне половината хотели в тези две най-високи категории в европейска столица като София са непригодни за инвалиди. Не знам какво е положението по морето и в другите градове, обаче конгресният туризъм навсякъде е голямо перо, а това със сигурност включва потенциални посетители в инвалидни колички. Не мога да разбера как хотелите не си дават зор да си отворят поне минимален брой достъпни стаи – което включва не само липса на стъпала, но и съответно оборудвани баня и тоалетна.  В техен интерес да ги имат, а адаптациите нито са страшно скъпи, нито са невъзможни за бизнес, който и без друго преминава през ремонти и обновявания през няколко години. Повтарям четирите си извода и четирите си препоръки: 1. Тротоарите в София са разбити и с непредвидими, често липсващи скосявания. Нуждата от постоянни усилия и някой, който да гарантира проходимостта им е очевидна. Ползата е за всички и проблемът има поне 30-годишна давност; 2. Почти всички магазини и заведения из центъра в София и Пловдив са с прагове или стъпала, които ги правят недостъпни или труднодостъпни. Скосяванията или подвижни рампи са очевидна необходимост; 3. Метрото има нужда от сериозна мисъл, преди да стане достъпно и безопасно. Ако все още има стари мотриси с голямо разстояние до платформата, трябва да има участък, в който се осигурява подвижна рампа или нещо подобно. Не може асансьорите да не работят и не може да има толкова стръмни слизания в подлеза. За останалия градски транспорт не мога да се изкажа, но не очаквам чудеса там; 4. Абсурдно е да се обяснява на модерни хотели, че имат нужда от адаптации и адаптирани стаи. Абсурдно е да се дават звезди на хотели, които не могат да приемат гости с физически ограничения. Аз не съм максималист или фундаменталист, но принципно се доколкото той е възможен. Далече не съм единствен. Всъщност, никой никога не е казал, „Абе, защото не ми направите едно допълнително стъпало тук, че да се спъвам в него?“ или „Каква е тая дръжка в банята? По-добре ми е да нямам за какво да се хвана, ако се подхлъзна на излизане от ваната.“ Адаптациите не са нещо, което се ползва само от хора в инвалидни колички, нито пък пречи на някого, който не е. Всяка майка или татко с бебешка количка ще ви изреди поредица от цветисти епитети по адрес на тротоарите, бордюрите и невъзможните  подлези. Всяко пиколо в хотел ще ви наругае липсата на рампи, по които да търкаля куфарите на гостите. Всеки посетител на ресторант ще се оплаче от тясната тоалетна. Всеки шофьор ще прокълне неравните павета, които сякаш са редени от пияни чираци. Екскурзията ми в столичното метро приключи на станция „Фредерик Жолио-Кюри“, където асансьорът не работеше, но за щастие метростанцията се оказа плитка и можеше да се излезе по друг начин. В обратната посока се върнахме с автомобил по изрично настояване на спътниците ми. Догодина ще опитам пак. ---", "date": "2019.09.23", "title": "София на две ръце (СНИМКИ)"}
{"url": "https://clubz.bg/88170-borisov_dosega_bqh_s_amerika_za_bylgariq_sega_s_ruskiq_poslanik_shte_gi_obyrkame_pak", "text": "Почивният за държавата 23 септември за премиера Бойко Борисов се оказа ден на събития в Пловдив. По традиция вече проявите му - необявени в официалната министърпредседателска програма - вървяха на живо във фейсбук.  Прогнозата на Цветанов: ГЕРБ ще губи, БСП и патриотите ще печелят Само за около два часа Борисов успя да се срещне и разходи с президента на фондация \"Америка за България\" Нанси Шилър, а след това да се здрависа с посланика на Русия у нас Анатолий Макаров. В първия случай - на инспекция на реставрацията на Епископската базилика в града под тепетата, която се финансира и от американската фондация, във втория - на откриването на 75-ото издание на Пловдивския панаир, където присъстваше дипломатът, както и бизнесменът Георги Гергов, който е и собственик на панаира, и виден русофил. Цветанов: С Борисов вече не сме приятели. Той е заобиколен от угодници Срещайки се с Макаров, министър-председателят сам заяви с широка усмивка:  Хронологично денят започна с археология и проекта за Епископската базилика. Придружен от вицето си Томислав Дончев, от областния управител в отпуск и кандидат за кмет на Пловдив от ГЕРБ Здравко Димитров и все още кметът Иван Тотев, който обаче няма да участва отново в изборите - заедно с Шилър и други ръководители от фондацията - Борисов провери как върви реставрацията. Разказано му бе за откритите мозайки и антични колони, как ще изглежда базиликата, когато проектът бъде завършен. Доволен бе, че тъй като обектът е закрит - ще може да се работи и през зимата. Не пропускаше да направи и забележка \"не стъпвайте по мозайката\" на част от хората, появили се на събитието, в това число и присъстващите журналисти.  Министър-председателят подчерта, че критиците му много говорели как били дадени 2 млрд. лв. за американски изтребители F-16, но отношенията със САЩ били свързани не само с военното сътрудничество.  Следващата спирка бяха разкопките в центъра на Пловдив - на обновения площад, а последната - обновената градска галерия. Борисов изрази надежда, че с времето културните и исторически обекти в града ще започнат сами да се издържат от туристи. Посъветва Нанси Шилър да види и кулата в село Маноле - също уникална археологическа находка, която той самият посети преди около 2 седмици, говори за Перперикон, за Петрич и обяви, че трябва да стане като в Италия и Гърция, които \"изкарват немалко пари\" от историята си. За откриването на 75-ото издание на Пловдивския панаир Борисов вече бе посрещнат от Гергов, Макаров, там бе и пловдивският митрополит Николай. Борисов и Макаров заедно прерязаха лентата за старт на събитието.  След официалното качване на трибуната и химните на България и на Европейския съюз, премиерът с делегацията си отиде на щанда на Руската федерация.  Цветанов: С Борисов вече не сме приятели. Той е заобиколен от угодници", "date": "2019.09.23", "title": "Борисов: Досега бях с \"Америка за България\", сега с руския посланик - ще ги объркаме пак"}
{"url": "https://clubz.bg/88177-pochina_prof_nikola_georgiev_edin_ot_golemite_syvremenni_intelektualci", "text": "Проф. Никола Георгиев си отиде на 82 години. Той беше един от най-големите съвременни интелектуалци. Преподавател по Теория на литературата повече от 45 години в Софийския университет \"Климент Охридски\". Роден е на 24 ноември 1937 г. в Казанлък. Завършва гимназия в София и Българска филология в Софийския държавен университет. През 1972 г. защитава дисертация на тема \"Лириката. Развой на понятието. Същност\". Става доктор на филологическите науки с дисертация на тема \"Цитиращият човек в художествената литература\" (1995), професор по теория на литературата в Софийския университет (1995). Ръководител на Катедрата по теория на литературата към Факултета по славянски филологии (1991 - 1995). Лектор по български език и литература в университетите в Прага, Санкт Петербург, Залцбург, Кардиф, Лондон, Киев, Пенсилвания. Чете лекции по Обща теория на литературата и културата, поетика, реторика, анализ на литературното произведение, стихознание, фолклор, руска литература, литературознанието на XX век. Въвежда нови тенденции и подходи в интерпретацията на отделните творби. Изследвания на проф. Никола Георгиев са публикувани в множество чуждестранни издания - на немски, полски, словашки, чешки, сърбо-хърватски език. Доктор хонорис кауза на Пловдивския университет \"Паисий Хилендарски\". Носител на Хердерова награда за литература (2000) и на Националната награда за литературна критика \"Иван Радославов и Иван Мешеков\". Блестящ ум, учен новатор, ексцентрик, вдъхновение за поколения филолози, проф. Никола Георгиев е наричан от студентите си \"Бога, Господа, Малкия Аристотел\".  \"Тих, уж ненатрапчив човек, проф. Георгиев изпълваше със себе си всяка аудитория. На неговите лекции цареше тишина, непостижима за останалите\", написа в  за забележителния учен и интелектуалец. \"Той не се подчини на теченията в злободневния живот. Не излезе извън дълбокото мислене, за да задоволи ламтеж за бърза слава. Не стана – подобно на мнозина свои колеги – знаме на някаква кауза. Затова активистите от целия политически спектър го неглижираха. Проф. Никола Георгиев беше последният аристократ на духа у нас\", добавя тя.. \"Тръгнал си е проф. Никола Георгиев. Поклон пред духа и мислите му. Обедняваме духовно\", написа журналистът  . \"Един от най-големите познавачи на литературата и културата, ерудит и интелектуалец, проф. Никола Георгиев си е отишъл. Нека почетем един от великите умове на България. Поклон\" , реагира издателят  .", "date": "2019.09.23", "title": "Почина проф. Никола Георгиев, един от големите съвременни интелектуалци"}
{"url": "https://clubz.bg/88171-blagodarq_za_tanca_noviqt_album_na_pokojniq_lenard_koen_video", "text": "Колекция от неиздавани досега парчета на легендарния Ленард Коен ще бъде събрана в чисто нов албум.   е заглавието на тавата, която ще бъде представена официално на 22 ноември. Проектът е на сина на музиканта Адам. Ленард Коен напусна земния свят през 2016 г.  Ленард Коен: Поезията е доказателството на живота Преди смъртта си Коен заръчал на Адам да довърши записите и музиката, останали от предишната им съвместна работа - албумът  който излезе буквално месец преди смъртта му. Ленард Коен готов за среща със смъртта (ВИДЕО) Седем месеца след загубата синът на канадската легенда започва работа по останалия материал сам, в гараж близо до старата къща на баща си, след като кани музиканти да бъдат част от процеса. След тях са Хавиер Мас, който бе част от бенда на Коен в последните му 8 години на сцена, звездата на инди рока Бек, Ричард Рийд Пери от \"Arcade Firе\" и много други музиканти, свързани с Коен.  Преди официалната премиера излезе и едно от парчетата в него -  \"The Goal\". Което към края си съдържа думите \"Почти жив съм, почти съм си вкъщи...\" (I'm almost alive, I'm almost аt home...) Ето я и тази музикално-поетична изповед:    Ленард Коен готов за среща със смъртта (ВИДЕО)", "date": "2019.09.23", "title": "\"Благодаря за танца\" - новият албум на покойния Ленард Коен (ВИДЕО)"}
{"url": "https://clubz.bg/88181-nov_marsh_za_pravo_na_25_septemvri", "text": "Нов, пореден марш за право и свобода е насрочен за 25 септември от 18 ч., съобщават от \"Правосъдие за всеки\". Той ще започне пред Народното събрание, където от 29 юли стои предложение на организацията за промяна в процедурата за главен прокурор, която да позволи повече възможности за номинации за поста. От \"Правосъдие за всеки\" напомнят, че Висшият съдебен съвет е обявил 24 октомври за окончателна дата за избора на нов главен прокурор. Окончателно: изслушват Гешев за главен прокурор на 24 октомври от 10:00 ч. \"Тази седмица започват изслушванията на единствения кандидат. Ние също искаме да бъдем чути, но понеже не ни канят да си зададем въпросите вътре, ще ги зададем навън. Пращат ни мутри, пращат ни ръгбисти, футболни фенове, за да ни респектират, но не успяват, защото свободата трудно може да бъде смачкана\", се казва още в позицията на организацията. Марш за правосъдие: Гешев е позор! (НА ЖИВО) Ето и останалата част от съобщението на \"Правосъдие за всеки\":  Започнаха да свалят от ефир авторитетни журналисти, да арестуват фоторепортери, за да заглушат словото, но пак не успяха, защото словото е сила! Бяхме три хиляди преди няколко дни и направихме жива верига около Народното събрание, сега нека бъдем десет хиляди на 25.09 пред Праламента, за да им припомним, че имат да разглеждат нашите искания за отмяна на тази порочна процедура за назначаване на главен прокурор от олигархията! Нека видим можем ли от Народното събрание да стигнем с тази жива верига чак до Съдебната палата, да покажем, че няма да пробият гражданската активност с плитки ченгеджийски сценарии! В нас е силата, защото сме свободни и гневни и ще ги накараме да ни разберат, дори ако се наложи да се преместим пред сградата на ВСС. 1500 на протест срещу Гешев, жива верига около парламента Марш за правосъдие: Гешев е позор! (НА ЖИВО) 1500 на протест срещу Гешев, жива верига около парламента", "date": "2019.09.23", "title": "Нов марш за право на 25 септември"}
{"url": "https://clubz.bg/88178-moskva_nareche_rezolyuciqta_na_evroparlamenta_sbor_ot_revizionistki_tvyrdeniq", "text": "Така в позиция на МВнР на Русия се определя приетата в петък от Европарламента резолюция \"За важността на запазването на историческата памет за бъдещето на Европа\": \"МВнР се старае да се въздържа от коментирането на дейността на Европарламента. В този случай, обаче, сме принудени да направим изключение, защото става дума за поредния опит на грубо фалшифициране на историята\", се казва в руската реакция. \"Тази резолюция е нищо друго освен сбор от ревизионистки твърдения. Европарламентът се прояви с още един възмутителен опит да постави знак на равенство между нацистка Германия, държава-агресор, и СССР, чийто народи с цената на огромни жертви освободиха Европа от фашизма. Нищо общо с историята няма и твърденето на евродепутати за това, че Втората световна война е започнала поради подписването на Договора за ненападението между Германия и СССР на 23 август 1939 г. При това в резолюцията няма и дума за умиротворяването на агресора с цел да се преориентират завоевателните планове на Хитлер от Запад към Изток и за кулминацията на тази линия - Мюнхенския сговор от 1938 г.\", се казва още там. Позицията е публикувана и на страницата на руското посолство в България. БСП против резолюция за пакта „Молотов - Рибентроп“ Резолюцията, предизвикала острата реакция на Москва, е посветена на 80-годишнината от началото на Втората световна война. В документа се изтъква, че най-кръвопролитният в човешката история конфликт   от пакта „Молотов-Рибентроп“, подписан между СССР и нацистка Германия на 23 август 1939 г.", "date": "2019.09.23", "title": "Москва нарече резолюцията на Европарламента \"сбор от ревизионистки твърдения\""}
{"url": "https://clubz.bg/88164-smyrt_na_boksov_mach_v_albaniq_i_razmenena_samolichnost", "text": "Български боксьор почина на мач в Албания. Това беше първоначалната информация за трагичен инцидент станал на ринга в Шкодра. Съобщено беше името на 21-годишния Исус Величков. По-късно в понеделник обаче историята придоби нов криминален обрат.  Обявеният за мъртъв в Албания Исус Величков даде интервю пред бТВ, в което потвърди, че в Албания е починал братовчед му Борис Станчов. Той се боксирал с името и боксовия лиценз на Исус в осем мача от 2018 г. насам. \"Той играе от 2018 с моята карта. Каза \"няма проблем, треньорът знае\", заяви Исус Величков, който разказа, че братовчед му е дошъл у тях преди една година. Двамата боксьори нямат съществена прилика и лесно може да бъдат разпознати.  Родителите на починали Борис казаха пред bTV, че той много е обичал спорта и е искал да бъде професионален боксьор. УС на Българския професионален боксов съюз, на което трябва да се изясни цялата ситуация. Все още не е ясно как се е стигнало до смяната на имената и размяната на документите. Българският боксьор Исус Величков е починал по време на мач в Шкодра, Албания. Това съобщиха от Българския професионален боксов съюз (БПБС), информира бТВ. 21-годишният боксьор е участвал в мач в категория \"перо\" срещу местния представител Ардит Муря, като в четвъртия рунд е припаднал. На помощ веднага са се притекли от медицинския екип, успели са да го върнат в съзнание и да го транспортират в близката болница.Там обаче той е починал. Според албанските медии смъртта на българския боксьор не е причинена от ударите на противника му. Организаторите обаче твърдят, че екипът от линейката не е реагирал достатъчно бързо. Исус Величков има 5 загуби на професионалния ринг в своята категория. Той прави дебюта си през ноември 2018 г. Българският професионален боксов съюз очаква да получи видеоматериал от събитието, договор за участие на състезателя със съответния местен промоутър, както и резултат от съдебната аутопсия в Албания, за да може да даде последващо становище относно станалото, се казваше в първоначалната реакция от Съюза. Спортният министър Красен Кралев не пожела да коментира случая преди да е завършило разследването като предположи, че състезателят се е качил на ринга неподготвен. Преди 7 месеца Борис е тренирал в боксов клуб „Шейтан” в Нови Искър, съобщава бТВ. След това е напуснал, за да отиде да се боксира в друг клуб и за друг мениджър. Боксирал се е за пари. Изиграл е осем мача и е записал пет загуби и три победи. Участвал е в така наречените боксови гали, които се играят в чужбина. Там обаче е използвал друга самоличност. За 21-годишният Борис Станчов от „Дружба” боксът бил всичко - и начин да се препитава, и надежда да постигне успех. Мечтата му е била да стане като Кубрат Пулев, разкрива майка му Симеонка Георгиева пред телевизията.", "date": "2019.09.23", "title": "Смърт на боксов мач в Албания и разменена самоличност"}
{"url": "https://clubz.bg/88172-gerb_s_obnovena_i_grajdanska_lista_v_sofiq_koj_e_v_neq_spisyk", "text": "ГЕРБ в София се регистрира в Общинската избирателна комисия за местните избори и представи част от листата си за местния парламент. Това направи областният координатор на партията Цветомир Паунов, като неколкократно подчерта, че листата е обновена и в нея са включени множество лица от гражданската квота. Реденето на списъка с кандидатите за общински съветници на ГЕРБ за столицата този път срещна някои трудности, като: желанието на сегашния кмет и очаквано водач на листата - Йорданка Фандъкова да не се кандидатират някои от пусналите корени на \"Московска\" 33 лица или преговорите със СДС за това на кои места да са нейните представители и др. Известен кардиолог е второто ново лице в екипа на Фандъкова От ГЕРБ все още не са представили пълния списък с имената, но Паунов обяви челните позиции. Водач - Йорданка Фандъкова, която е и кандидат за кмет на общината. На второ място е известният кардиолог д-р Иво Петров, като миналата седмица самата Фандъкова обяви влизането му в екипа. Трети е сегашният председател на общинския съвет Елен Герджиков. На четвърто място е шефката на групата на общинарите от ГЕРБ Малина Едрева. Пети е архитект Ивайло Петков от \"Група град\", определен от Паунов като ново лице от гражданската квота. Неговото влизане в листата също бе предварително обявено. Шести е Николай Стойнев - сега зам.-председател на Столичния общински съвет. ГЕРБ остава без двама Орлиновци в софийската си листа Партньорът СДС получава седмото място в листата на ГЕРБ - за д-р Антон Койчев. Следва проф. д-р Асен Николов от \"Майчин дом\", също гражданска квота по думите на областния координатор на ГЕРБ. И продължи с още представители от гражданската квота: \"Вашият колега журналист - известният \"Симо от БГ радио\"   Диян Стаматов - бивш зам.-министър на образованието, сега директор на 119-о училище, Георги Георгиев - адвокат, преподавател в СУ.\" Фандъкова кани един от критиците си в новия си екип Влизат и сегашните общински съветници от СДС Борислав Бориславов и Радослав Абрашев. Както Клуб Z писа, от листата изпадат \"вечните\" съветници Орлин Алексиев и Орлин Иванов, свързани със скандали в миналото и определяни като хора на бившия втори в ГЕРБ Цветан Цветанов. 1.      Йорданка Асенова Фандъкова 2.      Иво Спасов Петров 3.      Елен Стойчев Герджиков 4.      Малина Едрева Одоен 5.      Ивайло Тодоров Петков 6.      Николай Асенов Стойнев 7.      Антон Господинов Койчев 8.      Асен Иванов Николов 9.      Татяна Николова Георгиева 10.    Екатерина Евлогиева Йорданова 11.    Валя Николчова Чилова 12.    Лорита Георгиева Радева 13.    Силвия Тошкова Христова 14.    Анна Илиева Стойкова 15.    Зафир Кирилов Зарков 16.    Георги Валентинов Георгиев 17.    Борислав Иванов Бориславов 18.    Ваня Лазарова Тагарева 19.    Стефан Марчев Марков 20.    Христиан Иванов Петров 21.    Радослав Йончев Влахов 22.    Прошко Начев Прошков 23.    Ботьо Генчев Ботев 24.    Симеон Младенов Колев 25.    Димитър Бойков Вучев 26.    Веселин Христов Милев 27.    Радослав Игнатов Абрашев 28.    Борис Петров Петров 29.    Диян Величков Стаматов 30.    Ирина Иванова Йорданова-Колева 31.    Катя Георгиева Грънчарова 32.    Йоанна Николова Драгнева 33.    Анатоли Благоев Илиев 34.    Миглена Буянова Атанасова 35.    Николай Стоянов Диков 36.    Нина Вълчева Чанева 37.    Миглена Георгиева Горанова 38.    Владимир Андонов Данаилов 39.    Димо Красимиров Василев 40.    Михаела Атанасова Иванова 41.    Павел Михайлов Савов 42.    Живка Стоянова Новкова 43.    Николай Стоянов Николов 44.    Георги Бисеров Николов 45.    Иван Александров Кутлин 46.    Деян Петков Петков 47.    Михаил Владимиров Владов 48.    Борислав Иванов Борисов 49.    Соня Кръстанова Костадинова 50.    Милена Руменова Янкулова 51.    Атанас Петров Мишев 52.    Ангел Иванов Корсачки 53.    Стойчо Тодоров Томов 54.    Анелия Веселинова Йотова 55.    Пламен Николаев Николов 56.    Янка Ивова Дръндова 57.    Александър Ангелов Арнаутски 58.    Димитър Стефанов Хаджикотев 59.    Златко Иванов Златков 60.    Здравко Кирилов Марков 61.    Лава Трифонова Коцева ГЕРБ остава без двама Орлиновци в софийската си листа Фандъкова кани един от критиците си в новия си екип", "date": "2019.09.23", "title": "ГЕРБ с обновена и гражданска листа в София. Кой е в нея? (СПИСЪК)"}
{"url": "https://clubz.bg/88159-dano_umeniqta_na_cvetanov_v_analiza_sa_dobri_kolkoto_v_brokerstvoto_na_nedvijimi_imoti", "text": "  С обичайно острия тон и с опитите по доста подъл начин, по думите на премиера Борисов, да бъдат елиминирани политическите конкуренти, едва ли. По-скоро необичайността е в концентрирането на изборите за местна власт в София. Битката за София се превръща в битка за страната, в референдум за и против управлението на Бойко Борисов и коалицията на ГЕРБ с \"Обединените патриоти\", която между другото вече се разигра преди няколко месеца по време на кампанията за ЕП. Битка, която БСП загуби катастрофално, заради очакванията, които сама създаде в обществото. Необичайното разбира се е и това, че в кампанията за местни избори се вплита и изборът на нов главен прокурор, което сериозно измества вниманието на публиката към този сюжет, сякаш излязъл от сериала „Игра на тронове“. Съвсем логична причина за това е сериозният дефицит на хора в партиите, или, казано по друг начин, скъсяването на резервната скамейка. Между другото това е валидно и за премиерската партия ГЕРБ, понеже и на тях им се налага на места, където трябваше да подменят досегашните кметове, да разчитат на не чак толкова познати лица, Друга немаловажна причина е и нежеланието на изявени личности да се впускат в политическа надпревара, да се занимават с политика изобщо и това не е от сега, това е тенденция от доста години насам. Да не говорим, че значима част от „качеството‘ на българите просто предпочита друг вид избор – Терминал 1 или 2. Така се озоваваме в ситуацията на поредни избори партиите да разчитат или на малцината останали подходящи кандидати, или на недоизградени партийци, или пък, какъвто е случаят с БСП на много места, в това число и в София, на извънпартийни кандидати, с цялата условност на казаното, на кандидати, определящи се като независими. БСП-Варна припозна лидера на \"Възраждане\" за кмет на морския град А защо от „Демократична България“ все още нямат кандидат във Варна, или пък ще им се наложи да разчитат на кандидат, предложен от най-малкия партньор в коалицията, е важен въпрос, особено имайки предвид претенциите им да бъдат алтернатива на управляващите. Или разчитат, че стихийността в революционните им занимания ще изтласка от само себе си на повърхността и ще отсее подходящите за високоотговорната им задача лица. Малко вероятно! Както беше написал читател под една твоя статия: Само като гледам алтернативата, статуквото ми домилява! И макар да изглежда съмнително на този етап ГЕРБ да повтори резултата си от предишните местни избори, то е напълно възможно да не излезе с много големи електорални щети и да утвърди властовите си позиции, особено ако обявяващите се за тяхна алтернатива не успеят да направят значими пробиви по места, но с партийни кандидати. Фандъкова кани един от критиците си в новия си екип Подкрепата на независими кандидати е просто опит за заблуждаване на обществото, че има силна алтернатива и опозицията на властта е значима. Което, както в случая с президента Радев, не сработи. Засега той се представя, по ред причини, за алтернатива сред алтернативите. Тази битка за алтернативност, която между другото включва и относително десни партии, само укрепва властовите позиции на ГЕРБ и на премиера Борисов. Разбира се, пречи продължаващата вътрешна битка за партията, битка между старото и новото, битка между поколенията, битка за лидерство, която не позволява разгръщане на опозиционния потенциал идващ от тлеещото недоволство на обществото в много отношения. С поведението си БСП само провокира, от друга страна, желанието на знайни и незнайни герои да се включат в надпреварата за алтернативност. Докато партията не изчисти образа си на вторачена във вътрешните си проблеми, докато не се самоочисти от „враговете“ в собствените си редици, няма да види скоро управление. Друг е въпросът, че тези процеси на самоочистване могат да доведат до самоунищожение, така както преди много години подобни процеси доведоха до самоунищожение на СДС. Макар че, поне на пръв поглед, намеренията на Иван Костов изглеждаха чисти и почтени, действията му доведоха до катастрофален разпад и пълно разочарование сред членове и симпатизанти, а и в обществото. Участващите в коалицията две основни партии и лидерите им имат вече дълга традиция в намерението си да са алтернатива и коректив, но досега са се проваляли катастрофално с всички последици за сменящите се постоянно коалиционни формати. Устойчиво там е единствено желанието за „исторически компромиси“, ще рече за промяна, преобръщане, преборване на системата отвътре. Но засега без особен резултат и обикновено с цената на поредното поставяне в ситуация на лидерско оцеляване и на укрепване на статуквото, отново на принципа „задаващата се алтернатива, стабилизатор на властта“. А защо все искат да играят ролята на беквокали е въпрос на самооценка за възможности и липса на идеи, а може би нежелание, за достигане до необходимия им за самостоятелно управление електорат. Именно отношението им към огромна част от хората с право на глас, често мизантропско, им отрежда винаги второ- и третостепенна роля във вземането на важните за България управленски решения. Медийните послания, желанието на избирателите да бъдат чути тези послания, гневът или удовлетворението от досегашното управление на града, активността на Бойко Борисов, пасивността на БСП, желанието за промяна, преодоляване на инертността на избирателя, мобилизацията на твърди партийни ядра, натискът върху зависими групи гласоподаватели, внушенията, прокарвани пред лидери на мнение, през политолози и социолози, харизмата на кандидатите и, не на последно място, случайното преплитане на тези фактори. Е, ако възникне някоя непредвидена и тежка политическа ситуация, може да настъпи рязък обрат в нагласите, в която и да е посока. Стихийността не е за пренебрегване, както не е за пренебрегване намесването напоследък в местните избори на „калната борба“, по думите на кандидата за главен прокурор, Иван Гешев, за избора на тази безконтролна длъжност. БСП нямаше особен избор, понеже вероятността да издигне по-добър кандидат, припознаван от гласоподавателите ѝ, граничеше с нулата, което щеше да ѝ донесе доста неприятности и голямо унижение, особено на фона на непреодолимото желание да се представи за единствена опозиция и алтернатива на Бойко Борисов. Но, от друга страна, влизането на БСП в отбора на бивши съпартийци и яростни вече врагове на столетницата, а и на обявени за десни формации, е спорно и не носи желания резултат. Да не говорим, че конкуренцията за гласове, идващи през условното влияние на Мая Манолова в София, е ожесточена и БСП може да загуби, а не да добави към своите традиционни избиратели. Десни и центристи подписаха обща платформа с Мая Манолова Да, БСП е във „вълчи капан“, от който се излиза с цената или на загуба на крайник, или направо на политическа смърт. Да не говорим, че на много места в страната БСП влезе в сериозни разправии между различните партийни лобита – във Варна например. Позиционните битки, които започнаха още след избирането на Корнелия Нинова за председател, продължават в поредни избори и отнемат още от и без това оредяващите партийни и електорални редици. Всъщност тя пряко не участва в битката за София, тъй като тя се води от Мая Манолова срещу безименното статукво, от една страна, и от друга страна от Бойко Борисов в защита на същото това статукво, чрез представянето му за единственото възможно, гарнирано с небивал просперитет и несмогване с наплива на инвеститори. За другите двама претенденти за кметския престол трудно може да се каже, че са сериозна конкуренция, тъй като единият беше брутално „отстрелян“ със скандални снимки, а другият изглежда играе ролята на опорен халф на Йорданка Фандъкова, подаващ и брилянтни за отиграване топки в полето на противника ѝ. Бойко Борисов: Продължаваме развитието на страната по европейски И ако продължим с футболните метафори, то играещият треньор Бойко Борисов е най-голямата сила, но и най-голямата слабост на отбора ГЕРБ, заради това, че играта се организира само около желанието му само той да отбелязва голове. За негова радост, а и за нещастие на противниците му, не се е появил нито техният Стоичков, нито техният Балъков, нито техният Трифон Иванов. Докарват само стихийността и непредвидимостта на играта. Дано уменията му в анализа са също толкова добри, колкото уменията му в брокерството на недвижими имоти. Това в кръга на шегата, разбира се. Ако обаче анализите му са като парламентарната му риторика в най-силните му години, приносът му в анализа на политическия и обществен живот у нас, може да е същият. Що се отнася за структурната кондиция и мобилизация на партия ГЕРБ, тя все още повече зависи от политическата кондиция на Бойко Борисов, отколкото на усилията на един или друг фактор в партията. Прогнозата на Цветанов: ГЕРБ ще губи, БСП и патриотите ще печелят Изглежда така сякаш ефектът е безспорен, но социологически данни подсказват, че има доста малък интерес към ключова за премиера тема – откриването на заводи. Въпреки това, имайки предвид общите електорални нагласи, потвърдени от редица социологически проучвания, изглежда управляващите и в частност премиерът Борисов, все още могат да разчитат, че властта няма да им се изпльзне. Макар опозициите и алтернативите да привиждат тенденции за обратното и да предприемат отчаян щурм, за пореден път, към заветния властови хълм. Бойко Борисов: Ходя с микрофон в джоба, който иска - да заповяда Залагайки отново всичко на персоналната битка срещу Бойко Борисов и модела му на управление, те не само отнемат възможността за избор на добри местни управляващи, но и рискуват пак да загубят катастрофално и да подарят за пореден път победата на своя противник. Хазартният ход да поведат битка за София, може да не им се отплати. А и когато във война разчиташ повече на наемници, трябва да знаеш, че наемникът, освен че търси само отплата в различните й форми, но и е силно склонен да те предаде и продаде, по същите причини, поради които е дошъл да те подкрепи. Манолова: Ще има битка не срещу един кандидат, а срещу модела Фандъкова кани един от критиците си в новия си екип Десни и центристи подписаха обща платформа с Мая Манолова Бойко Борисов: Продължаваме развитието на страната по европейски Прогнозата на Цветанов: ГЕРБ ще губи, БСП и патриотите ще печелят Бойко Борисов: Ходя с микрофон в джоба, който иска - да заповяда Манолова: Ще има битка не срещу един кандидат, а срещу модела", "date": "2019.09.23", "title": "\"Дано уменията на Цветанов в анализа са добри, колкото в брокерството на недвижими имоти\""}
{"url": "https://clubz.bg/88180-bivsh_slujitel_na_kremyl_smqtan_za_agent_na_cru_e_v_neizvestnost", "text": "Бивш служител на Кремъл, за когото някои медии твърдят, че е бил агент на ЦРУ, е официално обявен в неизвестност и се издирва, предадоха Ройтерс и ТАСС като се позоваха на руското вътрешно министерство Медии в САЩ съобщиха, че агент на ЦРУ, който е работел в руското правителство, е бил изведен от страната и закаран в САЩ през 2017 г. Руският в. \"Комерсант\" заяви, че това може да е бил Олег Смоленков, който изчезна заедно с жена си Антонина и трите им деца по време на почивка в Черна гора през юни 2017 г. Според американски медии Смоленков е бил изведен от Русия, защото ЦРУ се е опасявало, че може да бъде разкрит, а докато е работел в руското правителство е имал \"достъп до най-високото равнище в Кремъл\". Говорителят на руския президент Дмитрий Песков потвърди, че преди няколко години Смоленков е работел в президентската администрация, но е бил уволнен, съобщава БТА.", "date": "2019.09.23", "title": "Бивш служител на Кремъл, смятан за агент на ЦРУ, е в неизвестност"}
{"url": "https://clubz.bg/88169-kadiev_otnovo_se_kandidatira_za_sofiq_kato_leviq_kandidat", "text": "Бившият червен депутат Георги Кадиев отново е решил да се кандидатира за кмет на София. Кадиев обяви това си намерение в личния си профил във фейсбук.  Заявката му е, че ще е ляв кандидат. Такъв до момента липсва, след като БСП, както и АБВ обявиха, че ще подкрепят номинацията на бившия омбудсман Мая Манолова, издигната от инициативен комитет от граждани. Манолова е подкрепена и от дясната ДБГ. Георги Кадиев: Извинявайте, \"Младост\", но продължаваме напред Ето какво обяви Кадиев: Кадиев е най-добре представилият се независим- с 2270 гласа Това ще е четвъртият опит на бившия зам.-министър на финансите и общински съветник в София да щурмува \"Московска\" 33.  През 2015 г. Кадиев, издигнат от коалиция \"Сердика\" (АБВ, БЪЛГАРСКИ СОЦИАЛДЕМОКРАТИ), взе 5,92 на сто от гласовете. През 2011-а, като кандидат на социалистите, взе 22,77%. През 2009-а също е кандидат на левицата - тогава под името \"Коалиция за България\". Преди четири години Кадиев бе изключен от редиците на БСП и впоследствие обяви нов политически проект - \"Нормална държава\", като през 2017 година съдът отказа да я регистрира. Предприемачът Ваклин ще се кандидатира за общински съветник в София Любопитното е, че сред съмишлениците на Кадиев в \"Нормална държава\" при учредяването ѝ са адвокат Никола Вапцаров, който сега е председател на инициативния комитет, издигнал Манолова, както и Войслав Тодоров, който стана общински съветник от коалиция \"Сердика\" и също е в комитета на Манолова. Заедно с Вапцаров са и в инициативния комитет \"Лозенец\", който се бори срещу изграждането на небостъргача \"Златен век\" на \"Артекс\". После пък се появиха слухове, че Тодоров преговаря с \"Демократична България\" за място в листите. С подкрепата на Кадиев Десислава Иванчева стана и районен кмет на \"Младост\". Сега подсъдимата за подкуп Иванчева също се кандидатира за поста на Йорданка Фандъкова, а подсъдимата заедно с нея Биляна Петрова (бивша зам.-кметица на \"Младост\") - за кмет на района. Този път двете са подкрепени от Християндемократическа партия на България на Ирина Репуц. За кратко формацията бе част от Реформаторския блок. Десислава Иванчева и Биляна Петрова кандидатки да водят София и \"Младост\" А днес стана ясно, че \"душманинът\" на Иванчева и Петрова - строителният предприемач Александър Ваклин, подал сигнала за искания му подкуп, ще се кандидатира като независим общински съветник. Кадиев е най-добре представилият се независим- с 2270 гласа Предприемачът Ваклин ще се кандидатира за общински съветник в София Десислава Иванчева и Биляна Петрова кандидатки да водят София и \"Младост\"", "date": "2019.09.23", "title": "Кадиев отново се кандидатира за София. Като левия кандидат"}
{"url": "https://clubz.bg/88165-tomas_kuk_falira_haos_i_trevoga", "text": "Британският туроператор Томас Кук (Thomas Cook), обяви днес фалит, след като не е успял да намери необходимите пари, за да продължи дейността си, и ще започне производство по ликвидация. Това предадоха световните агенции, съобщава БТА. Ангелкова след фалита на \"Томас Кук\": Ще има сериозни затруднения за планирането на сезон 2020 Така се отменят почивките на стотици хиляди клиенти. Властите ще трябва да организират завръщането в родината на близо 600 000 туристи, клиенти на най-старата туристическа компания в света, от които на 150 000 британци. Това е двойно по-голям фалит от обявения преди две години от британската авиокомпания \"Monarch\". На практика това означава, че операцията ще бъде най-голямата за цивилни след Втората световна война, отбелязва АФП. Въпреки значителните усилия, положени през уикенда, дискусиите с различни представители на групата и на нови източници на вероятно финансиране, споразумение не бе постигнато. Управителният съвет стигна до заключение, че няма друг избор, освен да вземе мерки за задействане на процедура по ликвидация и то незабавно, се пояснява в комюникето на \"Томас Кук\". В същото време британските авиационни власти посочиха, че \"Томас Кук\", \"туроператор и едновременно авиокомпания, е прекратил дейностите си. Всички резервации през \"Томас Кук\", за полети и нощувки, са анулирани\". Създаден през 1841 година, \"Томас Кук\", най-старият в света независим туроператор, има 22 000 служители, от които 9000 във Великобритания.  Британският премиер Борис Джонсън обеща да помогне на почиващите, блокирани от фалита на компанията, предадоха световните \n\tагенции. \"По един или друг начин държавата ще трябва да се намеси, което е съвсем правилно, за да помогне на блокираните летовници\", добави той. В момента над 150 000 британски летовници са в чужбина и ще трябва да бъдат върнати в родината, според регулатора на гражданската авиация на Великобритания. Джонсън каза пред журналисти на борда на самолета на Кралските военновъздушни сили \"Вояджър\", пътуващ за Ню Йорк за Общото събрание на Организацията на обединените нации, че мислено е с клиентите на \"Томас Кук\", съобщи британската Прес асосиейшън. Обявеният фалит на британския туроператор \"Томас Кук\" е бедствие за гръцкия туризъм, обяви председателят на туристическия съюз на остров Крит Михалис Влатакис, предаде ДПА. \"Томас Кук\" има договори с около 70 процента от всички хотели на Крит, най-големия остров в Гърция и водеща туристическа дестинация. Само тази година туроператорът доведе на острова около 400 хиляди туристи, като 20 хиляди все още са там По данни, представени от гръцкия министър на туризма Харис Теохарис по телевизия Скай, приблизително 50 хиляди туристи почиват в Гърция по линия на \"Томас Кук\", съобщи електронното издание на в. \"Катимерини\". Министърът посочи, че в момента се води процедура по връщане в родината на около 50 хиляди туристи, които са се оказали в Гърция в момента, когато туроператорът обяви фалит. \"Кондор\" обяви днес на своя сайт, че полетите му продължават по график въпреки несъстоятелността на компанията-майка. В изявлението се посочва, че \"за да се предотврати недостигът на ликвидност, в \"Кондор\" е приложена схемата за държавен мостов заем\". В него се допълва, че в момента германското правителство обмисля това искане на компанията.. Според ДПА близо 140 000 германски туристи в момента са на почивка в чужбина по резервации, направени чрез \"Томас Кук\". \n\tРегулаторът на гражданска авиация на Великобритания обяви рано днес, че групата Томас Кук (Thomas Cook), която е туроператор и авипревозвач едновременно, обяви фалит, припомня АП.", "date": "2019.09.23", "title": "\"Томас Кук\" фалира: хаос и тревога"}
{"url": "https://clubz.bg/88167-%E2%80%9Estara_hartiq_za_nova_kniga%E2%80%9C_za_peta_godina_v_ruse", "text": "Последният уикенд на тазгодишното издание на националната кампания за насърчаване на детсктото четене и опазване на природата - \"Стара хартия за нова книга\" - предстои. След като най-големият рекорд в националната инициатива „Стара хартия за нова книга“ беше поставен на 15 септември в София,   отново се включват в надпреварата. За пета поредна година малчуганите от дунавския град ще имат възможност да предадат старата си хартия и да получат нова книжка. Празникът е   Събитието е организирано от „ЕКОПАК България“ и Книжен център „Гринуич“ и се провежда с подкрепата на Община Русе и Регионална библиотека „Любен Каравелов“. Рекорд на кампанията „Стара хартия за нова книга“ в София Регламентът на кампанията гласи, че всяко дете, което с помощта на възрастен предаде 5 кг хартия за рециклиране, ще получи книжка подарък. За да има за всички достатъчно книги, всеки, който изпълни това условие, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – едно от двете специални издания на „ЕКОПАК България“ „Грийн тийн“ и „Ти можеш да спасиш планетата“. Така в рамките на празничния ден малчуганите могат да получат максимален брой две книги.  Още изненади очакват малчуганите по време на празничната програма, в която ще има много музика, танци тематични игри с награди, вдъхновени от литературните талисмани на тазгодишната кампания – детективите Агата и Лари. За настроението на присъстващите ще се погрижат талантите от Общински детски център за култура и изкуство – Русе: тамбурашки оркестър „Русе“, фолклорен танцов ансамбъл „Здравец“, детско-юношески танцов ансамбъл „Зорница“, солисти от Школата за народно пеене, Клуб по спортни танци, формация за модерен балет „Мираж“, балетно студио „АРТ ДЕНС КЛАСИК“ и солистите от детска вокална група „Слънце“.  След Русе", "date": "2019.09.23", "title": "„Стара хартия за нова книга“ за пета година в Русе"}
{"url": "https://clubz.bg/88162-chernobil_s_tri_nagradi_emi", "text": ", разказващ за аварията в едноименната атомна електроцентрала през 1986 г., спечели престижните награди \"Еми\" в три категории, предадоха Асошиейтед прес и ТАСС, съобщава БТА. Петсерийният драматичен сериал получи наградите за  Сериалът показва колко е важна истината и опасността от лъжата, каза в речта си при получаването на статуетката си сценаристът на \"Чернобил \"Крейг Мейзин.  е с \"Еми\" за най-добър драматичен телевизионен сериал. Хитовият сериал на НВО печели за четвърта година. Това беше едва второто му отличие за вечерта, въпреки че получи номинации в 32 категории.  е най-добър актьор в драматичен сериал. Той беше отличен за играта си в \"Поза\". С това той стана стана първият носител на тази награда, който не крие, че е хомосексуалист, отбелязва АП. \"Еми\" за най-добра актриса в драматичен сериал получи   (\"Убивайки Ийв\"). беше отличен за най-добра поддържаща роля в драматичен сериал (\"Игра на тронове\").  спечели наградата за най-добра поддържаща женска роля в драматичен сериал за работата си в \"Озарк\". На церемонията в Лос Анджелис   (\"Бари\") получи за втора поредна година призът за най-добър комедиен телевизионен актьор. Най-добра актриса в комедийна актриса е  (\"Fleabag\"), която печели и наградата за сценарий. Наложи ѝ се обаче да излезе на сцената и за трети път, защото \"Fleabag\" получи и наградата за най-добър комедиен сериал. \"Това започва да става нелепо\", отбеляза този път актрисата и развесели аудиторията.  взе наградата за най-добра поддържаща роля в комедиен сериал за работата си в \"Прекрасната г-жа Мейзъл\".   спечели за втора поредна година приза за най-добра поддържаща женска роля в комедиен сериал, отново за \"Прекрасната г-жа Мейзъл\". \n\t ", "date": "2019.09.23", "title": "\"Чернобил\" с три награди \"Еми\""}
{"url": "https://clubz.bg/88175-svetovnite_lideri_predlagat_v_nyu_jork_novi_planove_za_klimata", "text": "Световните лидери ще предложат днес нови планове за борба с климатичните промени на срещата на високо равнище по въпросите на климата в Ню Йорк, съобщи ДПА, информира БТА. Изяви ще имат германският канцлер Ангела Меркел и френският президент Еманюел Макрон, британският премиер Борис Джонсън, индийският премиер Нарендра Моди, китайският външен министър Ван И и други. В списъка с ораторите се забелязва отсъствието на американския държавен глава Доналд Тръмп. Лидерите на страни с планове за откриване на нови въглищни електроцентрали като Япония и Южна Корея също няма да вземат участие. Генералният секретар на ООН Антониу Гутериш каза, че политиците и бизнес лидерите трябва да представят планове, а не да изнасят речи на събитието. Той ги призова да поемат ангажимент за отказване от изкопаемите горива и за мерки за забавяне на увеличаването на температурите в глобален мащаб. Екоактивистката Грета Турнберг ще вземе участие в дискусия с други млади активисти и с Гутериш. Около 60 страни се очаква да поемат нови ангажименти, освен вече обещаните от тях мерки в Парижкото споразумение за климата от 2015 г.", "date": "2019.09.23", "title": "Световните лидери предлагат в Ню Йорк нови планове за климата"}
{"url": "https://clubz.bg/88166-prezidentyt_v_sasht_zove_synarodnicite_ni_da_se_vyrnat_i_da_mogat_da_stavat_deputati", "text": "Президентът Румен Радев се срещна с българската общност в Ню Йорк, ден преди да започне участието му в 74-ата Генерална Асамблея на ООН. Държавният глава отправи покана към сънародниците ни за връщане в страна и заяви, че България се развива, но въпросът е каква е скоростта на промяната, предава пратеникът на  в САЩ. Пред около 60 души зала на Генералното консулство в Ню Йорк  Радев поздрави присъстващите с Деня на независимостта и подчерта постиженията на сънародниците ни в една изключително конкурентна среда. Президентът отправи покана за връщане в страната и заяви, че България се развива, но отбеляза, че въпросът е каква е скоростта на промяната. И даде за пример други постсоциалистически страни, които са с по-добри показатели. Радев говори и за нуждата от повече служители в представителствата на България в Америка като обоснова това с увеличаващия се брой българи зад Океана. Президентът: Или апатията ще продължи да опразва България, или улицата ще помете статуквото След речта на президента, заместник министър-председателят по правосъдната реформа и министър на външните работи Екатерина Захариева, която придружава Радев, заяви: В изказването си Радев засегна и темата за д Тази тема Радев засегна и при речта си от парламентарната трибуна при откриването на новата сесия на Народното събрание. Тя минава през законодателни изменения, каквито до момента управляващите не дават индикации да имат намерение да предприемат. По въпроса за визите за Америка бе изтъкнато, че премахването им ще бъде знак, който съответства на стратегическите отношения със САЩ. Какво става между Борисов и Радев? Днес българският държавен глава се включва в среща на върха, с която ООН поставя на преден и централен план въпросите на климата. На форума ще бъдат обсъдени мерки за насърчаване на изпълнението на целите на Програмата за устойчиво развитие до 2030 г. По същото време ще се проведе и събитие на високо равнище, посветено на защитата на религиозните свободи, домакин на което е президентът на САЩ Доналд Тръмп. Заради това събитие, по информация на американски медии, Тръмп няма да уважи срещата на върха за климата. Президентът Радев ще се включи и в двете събития. По време на посещението си българският държавен глава ще направи изказване в рамките на панела на високо равнище, организиран от ЮНЕСКО и посветен на темата за бъдещето на образованието. Румен Радев ще участва в Глобалния бизнес форум на Майкъл Блумбърг. Миналата година имаше напрежение между правителството и президента по темата кой да представя България на сесията на Общото събрание на ООН в Ню Йорк. Като тогава за САЩ заминава премиерът Бойко Борисов. Тази година в Ню Йорк отново е Радев. Какво става между Борисов и Радев?", "date": "2019.09.23", "title": "Президентът в САЩ: зове сънародниците ни да се върнат и да могат да стават депутати"}
{"url": "https://clubz.bg/88163-predpriemachyt_vaklin_shte_se_kandidatira_za_obshtinski_syvetnik_v_sofiq", "text": "Предприемачът Александър Ваклин, прокурорският специален свидетел по случая \"Иванчева\", обяви, че смята да се кандидатира като независим общински съветник. Кандидатурата му била издигната от жена му и двама негови приятели, обясни той пред бТВ. И свидетелят срещу Иванчева Ваклин влезе в кампанията за подкрепа на Гешев Това е бизнесменът, дал сигнал срещу бившия кмет на столичния район \"Младост\" Десислава Иванчева и нейната заместничка Биляна Петрова в искане на подкуп. Той решил да предприеме тази стъпка след като се появили \"кандидат-кметове с присъди на първа инстанция за подкупи в особено големи размери\". Самата Иванчева също има намерение да се впусне в местните избори. Делото \"Младост\": Имало е провокация към подкуп от предприемача Ваклин, но несъществена (МОТИВИ) По повод срещата му с главния прокурор Сотир Цацаров и неговия заместник и единствен кандидат за нов главен прокурор Иван Гешев, Ваклин каза, че била поискана от него. Предприемачът искал да сподели недоволството си от писания по негов адрес в някои медии. Той добави, че не води дела за тези публикации, \"смятам, че е безсмислено пет години да доказвам, че някой лъже и после да бъде глобен с 1000 лв.\"   И, по думите му, срещнал пълно разбиране от Цацаров и Гешев. Ваклин за делото \"Иванчева\": Чисто човешки тези присъди стряскат и мен  Ваклин коментира и темата дали жената до Иван Гешев, е купувала жилище, строено от неговата компания. \"От мен никога не си е купувала нищо, не я познавам, ако сега влезе в студиото няма да я разпозная\", каза предприемачът. Той добави, че след единствения път, когато се е срещал с Иванчева, не е разговарял повече с нея, не виждал смисъл. Корупцията трябва да бъде борена на всички нива. Общинската администрация трябва да е с променено отношение към гражданите, разясни той някои от приоритетите си в кампанията си за общински съветник. На въпрос как би действал в казуса с терасата на бившия шеф на КПКОНПИ, изпратен за консул във Валенсия, Пламен Георгиев, предприемачът, който ще се бори за общински съветник в София, разясни, че лично би бутнал незаконните постройки. \"Ще взема един 14 кг чук, бих ги бутнал лично, ако общината излезе със становище, че са незаконни\", каза той. Така, по негово мнение, трябвало да действа и Пламен Георгиев, когато си е купил жилището. Делото \"Младост\": Имало е провокация към подкуп от предприемача Ваклин, но несъществена (МОТИВИ) Ваклин за делото \"Иванчева\": Чисто човешки тези присъди стряскат и мен ", "date": "2019.09.23", "title": "Предприемачът Ваклин ще се кандидатира за общински съветник в София"}
{"url": "https://clubz.bg/88160-zashto_440_obuvki_s_tokcheta_video", "text": "В слабостта има известна красота и сила. Но понякога неравенството между хората носи само скръб. Такъв е случаят с домашното насилие – остър, но често премълчаван проблем в цял свят, пише Bored Panda. За един художник в Турция той е толкова тревожен и важен, че намери начин да го доведе до съзнанието на своите сънародници – така, че те просто не могат повече да го пренебрегват. А също и като красиво възпоменание за жертвите на това ужасно насилие. Телефонният разговор, който ядоса Макрон ŠTO TE NEMA - хиляди чаши с недопито кафе Художникът вярва, че знанието е сила, затова е важно да се знае за проблема и всеки трябва да се справя с него индивидуално. Необходими са много индивидуални усилия, за да се промени системата.     Другите проекти на Туна също гравират около социални и икономически въпроси, пред които е изправена страната му. Арт инсталацията е поставена на фасада в централно място на Истанбул и ще остане там 6 месеца. ŠTO TE NEMA - хиляди чаши с недопито кафе", "date": "2019.09.23", "title": "Защо 440 обувки с токчета (ВИДЕО)"}
{"url": "https://clubz.bg/88161-otide_si_yulian_vuchkov", "text": "На 83-годишна възраст в неделя вечер във ВМА почина проф. Юлиан Вучков. Професорът с дълъг телевизионен стаж последно водеше предаването си \"Времена и нрави\". Юлиан Вучков: Самуил прилича на ядрен вампир Юлиан Вучков имаше мнение по всички въпроси и не се опитваше да го скрие. Беше известен с яркия си начин на изразяване, острия си стил, в който громеше политици, популярни личности и обществени явления, понякога на ръба на добрия тон. Въпреки често спорните се тези Вучков се отличаваше с тв присъствието си и внасяше колорит в ефира. Проф. Вучков е публицист, есеист, театрален, литературен и телевизионен критик, доктор на науките. Освен това е създател, коментатор и водещ на редица телевизионни предавания. Юлиан Вучков е роден на 31 януари 1936 г. в град Варна. Завършва гимназия в Хасково и театрознание във ВИТИЗ през 1958 г. Защитава докторска дисертация в Института за литература при Българската академия на науките тема  .  Юлиан Вучков публикува за пръв път през 1965 г. Автор е на около 150 публикации в печата и на повече от 20 книги в областта на художествената култура и етиката. Има приблизително 150 участия в телевизионни предавания и 50 участия в Българското национално радио. Работи дълги години в предаването „Всяка неделя\" по БНТ, по-късно в 7 дни ТВ, през годините е бил и в Канал 3, ТВ 7, ББТ и т.н.. Първото си предаване „Ум робува, ум царува“ води по Канал 2001  в продължение на три години. По-късно води предаването „Размисли и страсти“ по телевизия СКАТ. До февруари 2009 г. Вучков е водещ на предаването „Времена и нрави“ по ТВ2. Предаването е на живо, гостуващите музиканти свирят и пеят на живо, без плейбек или сингбек. Води рубрика „Посланията на Юлиан Вучков“ във „Вестник за жената“. За известно време се изявява в Нова телевизия в „Здравей България“ като „Морален наблюдател“ един път седмично, в което 10 минути той дискутира морала в обществото. През март 2014 г. предаването му „Времена и нрави“ започва да се излъчва в телевизия \"Евроком\".", "date": "2019.09.23", "title": "Отиде си Юлиан Вучков"}
