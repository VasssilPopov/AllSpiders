{"url": "http://clubz.bg/76447-gryckiqt_aek_e_na_mushkata_na_uefa_zaradi_ekshyna_sreshtu_aqks_snimki", "text": "УЕФА обяви, че започва дисциплинарно разследване срещу гръцкия АЕК заради инцидентите в мача срещу \"Аякс\" в Атина от Шампионската лига. Холандският тим спечели с 2:0 на Олимпийския стадион, но феновете му ще искат да запомнят само победния резултат, класирал любимия им тим за осминафиналите. \"Реал\" (Мадрид) показа кой е шампионът на \"Олимпико\" В началото на второто полувреме фенове на домакините се приближиха до сектора с публиката на гостите и започнаха да пращат към тях сигнални ракети и \"коктейл Молотов\". Полицията се намеси и почна да бие наред, а капитанът на холандския гранд Матайс де Лит отиде до сектора на своите и опита да ги успокои. Пред дисциплинарната комисия на УЕФА атинският клуб ще отговаря по следните нарушения: неправилно нахлуване на публика на домакините към тази на гостите; хвърляне на предмети; използване на пиротехника; навлизане на фенове на терена; пропуски в организацията; транспарант с неподходящо съдържание; блокиране на пътеките към изходите на стадиона. Ясно е, че АЕК ще отнесе гигантска глоба, а също така футбол пред празни трибуни в следващи издания на евротурнирите. Възможно е санкция да понесе и \"Аякс\", тъй като се разглежда и поведението на запалянковците му. Наказанията ще бъдат обявени на 13 декември. Заради екшъна пострадаха шестима запалянковци на \"Аякс\" и трима полицаи, на които е оказана помощ в болница. Няма опасност за живота им.", "date": "2018.11.28", "title": "Гръцкият АЕК е на мушката на УЕФА заради екшъна срещу \"Аякс\" (СНИМКИ)"}
{"url": "http://clubz.bg/76439-vss_gotov_da_uchastva_v_prevrat_sreshtu_predsedatelq_na_vyrhovniq_syd", "text": "Основна част от съдебната реформа, за която работихме с екипа ми, беше съдийското самоуправление. Ще рече,   Да се премахнат йерархичните елементи в управлението на съдебната система, които позволяват на административните началници да поставят съдиите в положение на кариерна и други зависимости. Ние не можахме да се преборим да вкараме дори минимална възможност за демократичен контрол върху прокуратурата  . Но със съдийското самоуправление постигнахме много, поне в нормативен план. В съдилищата беше въведен безпрецедентен демократизъм при решаване на всички административни въпроси. Българският съдия получи възможност да избира пряко своите представители в своя камара на Висшия съдебен съвет   Получи възможност и да участва в решенията на ВСС в рамките на система от помощни комисии  . Общите събрания на съдиите в съдилищата бяха превърнати в основен управленски орган и получиха възможност да излъчват номинация за председател на съда. С ограничаване на командироването съдиите бяха освободени от риска да правораздават по милостта на шефа, който с един подпис можеше да ги “откомандирова”. След дълга борба беше въведен нов софтуер за разпределение на делата, който затрудняваше възможността председателите да си избират кой съдия да решава кои дела. За разлика от всички останали публични служители проверките на съдиите за имуществено състояние и конфликт на интереси бяха прехвърлени към орган в съдебната власт (Инспектората към ВСС). Изборите за нов състав на съдийската колегия на ВСС бяха спечелени от партията на номенклатурата и конюктурата. С минимални изключения в новия съвет не попаднаха последователни реформатори. За по-малко от 2 години тази колегия успя в сянката на собственото си безличие да удари или да обезсили всеки един от елементите на самоуправлението: Не на последно място, трябва да споменем и как Националният институт по правосъдието беше превърнат в развъдник на посредствеността и овчедушието... Западни посланици наблюдават \"люпилнята\" за кадри на правосъдието Сега с избора парашутист за шеф на Софийския градски съд ВСС арогантно игнорира волята на мнозинството от съдиите в съда за това кого подкрепят за свой председател. Това е пореден добре премерен удар срещу СГС, който винаги е бил огнище на съпротива и инакомислие и съответно сърастно мразен от партията на номенклатурата и конюнктурата.  (с все парите за дрехи) и да се връщат в режим на слушкане и кариерно израстване по милостта на йерархията. Финална права за шеф на Софийския градски съд - 56:25 гласа И на всичко това отгоре мнозинството във ВСС има безочието да търси сметка на Лозан Панов защо бил нарекъл нещата с имената им и дори намекнал, че докладът на ЕК е позор за Комисията и идеята за ЕС в името на личните интереси на няколко цинични политикани в Брюксел. Лозан Панов не каза на ВСС кой от най-високите етажи разтваря чадър Спомням си едно обсъждане на предложенията ни за изменения в Закона за съдебната власт със съдиите от Пловдивския апелативен район. Двамата с Лозан Панов говорихме за важността на въвеждането на съдийско самоуправление. Сигурно сме били разпалени и смешни. От залата лъхаше раздразнителна досада. Изказваха се основно \"административни ръководители”, които остро протестираха срещу самата идея да им се отнема власт. Запомнил съм изказванията на двама “редови” съдии: една госпожа, която емоционално ни замоли да не даваме на съдиите да вземат решения заедно, защото ще се изпокарат, и един съвсем млад човек, който със запъване изчете от една хартийка някакви лоботомични схоластики (от любимия на \"българската правна мисъл\" тертип). После навън, в пушкома, дето падат маски и роли, младежът разказа как листчето му било връчено на входа от съответния “административен ръководител” с безпрекословни указания да се изкаже. От същите листчета, на които се пише на кои дела “да се обърне внимание”... Та, в тези развития около самоуправлението няма особена изненада. Никога не сме очаквали бързи резултати от структурните реформи, за които се борихме. Те са само предпоставка, необходимо, но недостатъчно, условие за дълбоките манталитетни промени, нужни за да имаме някога истински независим съд. Свободата и независимостта не могат да бъдат дадени, те може единствено да бъдат отвоювани. Това важи за всички нас: една есенна вечер преди 30 години една стена в Берлин “падна”. Но твърде много от сталинските зандани в главите ни си остават непокътнати и днес. Независимият български съдия като системна норма няма да бъде резултат от публикуване на норми в \"Държавен вестник\" или на помощ отвън, а единствено на (ре)волюция на вътрешнопрофесионалния колективен етос. Съдията всекидневно е между този чук и тази човешка наковалня, работи със съвестта си и служи на законността като изконен залог на човешкостта. И може би точно затова някои от най-ярките герои на гражданското пробуждане в годините на яловата ни демокрация са точно съдии. Няма да давам примери - знаете имената им. Това, което може би не знаете, е, че има още като тях. И затова, когато на няколко пъти пред Съдебната палата и сградата на ВСС съдии излязоха със своите тоги в защита на съдийската независимост, това беше европейски прецедент и повод всеки от нас да се гордее, че е част от българската република. За нас като общност от демократични граждани на републиката днес е въпрос на дълг към собствената ни свобода и човешко достойнство да браним лицата на съдийското самоуправление, да продължим дългата борба за реална съдийска независимост, да не се примиряваме. В името на собствените си надежди за свободна и демократична държавност под един справедлив закон за всички. А, надеждата, както казва поетът, е “неистова”. Финална права за шеф на Софийския градски съд - 56:25 гласа Лозан Панов не каза на ВСС кой от най-високите етажи разтваря чадър", "date": "2018.11.28", "title": "ВСС готов да участва в преврат срещу председателя на Върховния съд"}
{"url": "http://clubz.bg/76444-evrosocialisti_iskat_razsledvane_na_prodajbata_na_bylgarski_pasporti", "text": "Водещи членове на Прогресивния алианс на социалистите и демократите поиска Еврокомисията и Европарламентът да разгледат обвиненията за незаконна продажба на български паспорти. Това се казва в  на парламентарната група, публикувано в сайта на ЕП. Борисов възложи ревизия на всички BG паспорти 5 години назад В него се твърди, че в скандала са замесени водещи политици от управляващата коалиция у нас. Споменати са имената на вицепремера Красимир Каракачанов, бившата правосъдна министърка Екатерина Захариева   и депутата от ГЕРБ Андрей Ковачев, който е и зам.-председател на парламентарната група на Европейската народна партия (ЕНП). Според него такъв скандал намалява доверието на хората в ЕС и повдига сериозни въпроси за прозрачността и сигурността. Правителството уволни арестувания шеф на агенцията за българите в чужбина Не по-малко остър е членът на бюрото на парламентарната група Петер Нидермюлер:  Според него случилото се в София предизвиква сериозни опасения за цяла Европа. И е важно Комисията да направи пълно разследван на незаконната продажба на паспорти във всички страни в ЕС, а Европарламентът да предприеме всички адекватни мерки. Правителството уволни арестувания шеф на агенцията за българите в чужбина", "date": "2018.11.28", "title": "Евросоциалисти искат разследване на продажбата на български паспорти"}
{"url": "http://clubz.bg/76446-bfs_veche_izplashta_13_miliona_lv_na_klubovete_ot_uefa", "text": "Българският футболен съюз започна да изплаща на клубовете 1,3 милиона лева, които УЕФА отпуска за развитие на футбола в страните-членки на централата. Сумата е генерирана от фонд \"Солидарност\" и се определя на базата на участието на представители от съответната държава в груповата фаза на континенталните клубни турнири, припомня официалният сайт на БФС. Според резултатите на \"Лудогорец\" БФС разпредели сумите така: 57 250 лева за всеки от клубовете в Първа лига, по 24 500 лв. за тимовете от Втора лига и по 2020 лв. за треторазредните. Преводът на \"солидарните плащания\" от УЕФА за отборите от Първа и Втора лига се извършва чрез Професионалната футболна лига, която вече разполага с парите. Общата сума, която УЕФА отпуска за клубовете от целия континент за сезон 2017/2018, възлиза на 125 милиона евро, като над три четвърти отиват за страните с участници в груповата фаза на Шампионската лига.", "date": "2018.11.28", "title": "БФС вече изплаща 1,3 милиона лв. на клубовете от УЕФА"}
{"url": "http://clubz.bg/76425-kod_cherveno_melaniq_i_kryvta_na_moite_vragove", "text": "В близо едноминутно видео Мелания Тръмп преди ден показа тазгодишната декорация за Коледа на Белия дом. Темата на 2018 г., обявена от първата дама на САЩ  е: \"Съкровищата на Америка\". Мелания се разхожда, окачва коледна топка...И критиките избухнаха. Като на прицел попадна основно малката \"червена гора\" из коридорите на президентската резиденция. Която много нарекоха \"кървава\" и обявиха, че събужда асоциации с Хелоуин, не с \"тихата, празнична нощ\".      Един от потребителите в туитър предположи: \"Лейди Мелания изпраща послание: \"Вземете кръвта на моите врагове и оцветете с нея дърветата... \" Друг продължи с кървавите асоциации: \"Знае ли някой откъде мога да взема кръвта на невинните, за да оцветя коледните си дървета?\" Ето и разигран диалог между Мелания и декоратор Някои направиха препратки с униформите на потиснатите жени от филма The Handmaid’s Tale. Според друго предположение може би първата дама на САЩ е била вдъхновена от четките на автомивките. Според д-р Тоби Израел, един от основоположниците на психологията на дизайна, коментира пред \"Гардиън\", че това доминиране на червения цвят откъсва наблюдателите от природата и така и от психологическия комфорт, който се свързва с естествения свят. \"Имаме зелено коледно дърво - това е природата, най-доброто, което тя може да предложи, докато с тези червени растения аз няма да разпозная, че това са дървета, нещо свързано с вселената\", обяснява той. Според него \"червените дървета не просто са различни, но създават асоциация с кръв, ярост, шок\" в епоха, в която доминира насилието и разделението\". Д-р Сюзан Пейнтър смята, че крещящото червено може да създаде  нещо като сезонна депресия. \"От психологическа гледна точка Коледа е традиционен празник и самите традиции, тяхната познатост - създават чувство за сигурност, което може да бъде особено важно в тези хаотични и несигурни времена4, смята тя.", "date": "2018.11.28", "title": "Код червено: Мелания и \"кръвта на моите врагове\""}
{"url": "http://clubz.bg/76442-mosv_ocherta_dve_klimatichni_zaplahi_pred_bylgariq_susha_i_valeji", "text": "Суша и обилни валежи. Тези две основни заплахи пред България вследствие от климатичните промени отчете екоминистерството днес, съобщава Novini.bg. Заплахите за България, свързани с изменението на климата, са предстоящи, с очаквано средно повишение на температурите до 4 градуса до 2100 година.  Моделите на валежите също ще се променят. Двете основни заплахи за България са, от една страна, засушаването, а от друга страна - внезапни обилни валежи, посочи Боряна Каменова, директор на Дирекция \"Политика по изменение на климата\" в Министерство на околната среда и водите (МОСВ). Стратегия на ЕС за климата заплашва основни промишлени отрасли у нас По думите ѝ направена е оценка на рисковете, свързани с изменението на климата в девет икономически сектора, сред които земеделие, биоразнообразие, екосистеми, енергетика, градска среда, туризъм... Част от последиците от климатичните промени са намаляване на водните запаси, смущение в земеделското производство, щети по инфраструктурата. Според макроикономически изчисления, ако не се предприемат действия, изменението на климата ще окаже негативно влияние на страната в парично отношение, като е възможно да ликвидира целия икономически растеж на България до 2050 г.  Промените в климата водят до бедствия В тази връзка Каменова анонсира, че е изготвена Национална стратегия за адаптация към изменението на климата и план за действие, като проектът предстои да бъде внесен в Министерски съвет за гласуване. Националната стратегия и планът за действие обхващат периода от 2030-2050 г. Към стратегията има план за действие, който описва какви действия за адаптация да бъдат предприети, като се посочват потенциалните последици за бюджета и източници, предвидената продължителност и очакваните резултати, показателите за изпълнение и отговорните институции. Промените в климата водят до бедствия", "date": "2018.11.28", "title": "МОСВ очерта две климатични заплахи пред България: суша и валежи"}
{"url": "http://clubz.bg/76443-azovskata_kriza_zasega_ne_ni_skarva_nito_s_moskva_nito_s_kiev", "text": "Азовската криза засега не създава проблеми на България с Русия или Украйна. Това личи от интервюта на техните посланици в София Анатолий Макаров и Виталий Москаленко за агенция \"Фокус\". Първият намира за \"премерени\" изказванията на българските лидери за инцидента в Керченския проток, при който Русия обстрелва и задържа три украински военни кораба и сега съди техните екипажи. Вторият уверява, че въведеното в 10 украински области военно положение няма да навреди на правата на българското етническо население там. Той подчерта, че Радев и Борисов са поискали Русия незабавно да върне корабите на Украйна.  Радев и Дуда: Русия да освободи украинските моряци и да върне пленените кораби Посланиците потвърдиха противополжните позиции на страните си по кризата. Русия смята, че украинският конвой незаконно е прекосил териториалните й води. Според Макаров той е търсел да провокира инцидент и да позволи на президента Пабло Порошенко, чийто рейтинг е нисък, да въведе извънредно положение преди изборите  насрочени за март догодина.  Буря в чаша Азов Според Москаленко САЩ, ЕС, НАТО, Румъния, Полша, прибалтийските страни, Турция, Грузия \"ясно и стриктно обявиха по повод на този случай Русия като агресор\". Царство на произвола - за всеки, който може да си го позволи Териториалните води и режимът на корабоплаване през Керченския проток, който свързва Черно с Азовско море, са определени с договор между Русия и Украйна отпреди 15 години. Русия обаче засили граничния контрол в региона, след като през 2014 година анексира от Украйна Кримския полуостров, покрай който върви спорният воден път. Цитираните от Москаленко организации и държави не признават Крим за руски. По-рано днес БТА съобщи, че Естония е извикала руския посланик в Талин във връзка с използването на военна сила срещу украинските моряци и плавателни съдове в Керченския проток. Естонското външно министерство съобщи, че на руския посланик Александър Петров е било заявено, че Русия трябва незабавно да върне трите плавателни съда и да освободи екипажа им, предаде българската агенция, позовавайки се на Асошиейтед прес (АП). Министерството заяви днес, че съгласно международното право Русия трябва да осигури безпрепятствено минаване през протока на кораби от която и да било държава. \n\tЕстония, която е бивша съветска република, реагира остро на сблъсъка до бреговете на Крим, а президентката Керсти Калюлайд заяви вчера, че руската атака е равнозначна на \"война в Европа\". След анексията от Русия на Кримския полуостров в Украйна, Естония, заедно със своите балтийски съседки Литва и Латвия, се опасява, че те и други съветски републики може да са следващите, отбеляза АП. Пак днес латвийските спецслужби задържаха местните рускоезични журналисти Юрийс Алексеевс и Дмитрийс Сумароковс, както и още един човек, чието име не се споменава, предаде БТА, позовавайки се на АП и ТАСС. Те са заподозрени в помагачество на чужда държава в дейността й, насочена срещу сигурността на Латвия. Агенциите цитираха латвийската полиция, че тримата са били задържани на 23 ноември след разследване, започнало миналия месец. Наказателното дело е възбудено на 17 октомври 2018 г. едновременно по два члена от наказателния кодекс, свързани с дейност срещу суверенитета, назависимостта и териториалната цялост на Латвия, и помагачество на чужда държава, заявиха от ведомството. Балтийската новинарска агенция (БНА) съобщи днес, че един от заподозрените е Алексеевс, който и прокремълски активист, представител на правозащитното движение \"Конгрес на негражданите\" и бивш общински съветник в Рига. Според БНА съдът е решил на 25 ноември да освободи тримата, но те остават подследствени. Извършени са били обиски на обекти свързани със заподозрените, посочва ТАСС. \n\tВ Латвия, Естония и Литва станаха няколко гръмки шпионски скандали, свързани с Русия, откакто трите балтийски републики получиха независимост през 1991 година. Русия проявява интерес към въпроси на отбраната и сигурността в балтийските държави, които през 2004 г. станаха членове на НАТО, отбелязва Асошиейтед прес. Буря в чаша Азов Царство на произвола - за всеки, който може да си го позволи", "date": "2018.11.28", "title": "Азовската криза засега не ни скарва нито с Москва, нито с Киев"}
{"url": "http://clubz.bg/76445-falshivi_bombeni_zaplahi_oprazniha_15_mola_i_kievskata_gara_v_moskva", "text": "Бомбените заплахи в 15 търговски центъра на Москва, които наложиха евакуацията на хиляди хора от тях днес, са били фалшиви, предаде ТАСС, цитирайки вътрешното министерство. Според него те са били извършени от хулигански подбуди от номер, регистриран в Украйна. Той е казал, че се били \"минирани\" 15 мола, сред които \"Атриум\", \"Мегаполис\", \"Капитолий\", \"Цветной\", \"Мозаика\", \"Горбушкин двор\", \"Хорошо\", а също и Киевската гара. Заради това всички те са били евакуирани и екипи с кучета са ги претърсили. По-рано вълна от фалшиви заплахи за миниране мина през Русия от септември до декември 2017 година, припомни ТАСС. Тогава на атаки от телефонни терористи бяха подложени почти 4000 обекта и бяха евакуирани над 2,6 млн. души в различни градове на Русия.", "date": "2018.11.28", "title": "Фалшиви бомбени заплахи опразниха 15 мола и Киевската гара в Москва"}
{"url": "http://clubz.bg/76436-trymp_shte_slaga_10_mito_na_iphone_i_i_drugi_ustrojstva_vnos_ot_kitaj", "text": "Американският президент Доналд Тръмп обяви, че може да наложи допълнителни мита от 10% и върху смартфоните iPhone и лаптопи, които се произвеждат в Китай. Малко вероятно е да отложи увеличението на митата на другите стоки от 10% на 25%, което е предвидено за 1 януари 2019 г. Китай отговори - нови мита за американския внос за 60 млрд. долара Ако двете държави не постигнат споразумение, обяснява американският президент, той ще обложи с мито още стоки, които в момента не подлежат на такова, за още 267 млрд. долара. Увеличение от 10% за един iPhone би могло да означава 120-130 долара повече в крайната цена, а потребителите така или иначе се оплакват от поредното повишение на цените на смартфона. В момента продуктите на Apple са освободени от допълнителни мита. Не всички iPhone-и се произвеждат в Китай - има фабрики в Индия, Пакистан, Чехия и други държави по света. Но повечето се сглобяват в Поднебесната империя. Apple представя днес три нови iPhone Тръмп пък съветва компаниите, които искат да избегнат тарифите, да си преместят производството в САЩ. Дори и 10% допълнително мито обаче няма да направи това доходоносна идея за Apple. Засега от компанията в Купертино не са коментирали изказването на президента. Apple представя днес три нови iPhone", "date": "2018.11.28", "title": "Тръмп ще слага 10% мито на iPhone-и и други устройства, внос от Китай"}
{"url": "http://clubz.bg/76423-provodnik_li_e_naistina_radev_na_ruskite_interesi", "text": "Кризисните моменти са най-ярък тест за това кой политик от кое политическо семейство е, накъде е отправен взорът му - на Изток, на Запад, дали е евроатлантик, евразиец и дали оправдава най-тежкото клеймо „руски агент“. Е, азовската криза между Русия и Украйна показа дали е „натовец“ президентът Румен Радев или е проводник на руската политика в България.  И това, че призна Крим за руска територия може ли да бъде единствен ориентир? На фона на всички водещи партийни водачи, които защитиха Украйна в този кризисен момент, президентът Радев призова не само „за сдържаност, за разум“, за „възможно най-бърза деескалация чрез диалог, без употреба на сила“, но и за „незабавно връщане и освобождаване на моряците и корабите от страна на Руската федерация“. Същата позиция зае и премиерът Бойко Борисов, който през профила си във фейсбук посочи, че е „в интерес на всички е напрежението да бъде преодоляно с диалог, а задържаните моряци незабавно да бъдат освободени“.  Ами, не се разминават с изключение на това, че са по-остри. Йенс Столтенберг също призова Москва да освободи пленените украински моряци и кораби и предупреди руснаците, че действията им имат последици. Но каква острота може да си позволи България в сравнение с Германия, Франция и Великобритания, които обвиниха Русия директно в агресия.  Външният министър Екатерина Захариева също излезе с позиция, че е вероятно конфликтът в Азовско море може да е продиктуван от предстоящите президентски избори в Украйна и ставащото може да се използва от държавния глава Петро Порошенко за по-висок рейтинг. Защо никой не я обвинява, че заема руската страна в случая? Дори БСП, лидерът на „Атака“ Волен Сидеров, които традиционно генерират очакванията на русофилските настроения, са притихнали.  Още с встъпването си в длъжност президентът Радев влезе в сложен и непрекъснат обяснителен режим, дали не е човек на Русия, проект на „Решетников“ и представител на руските интереси в страната. Интересно как се вписва един натовски генерал, преминал през редица обучения в секретни американски авиобази, в такова идеологическо обшиване.    Но той беше поканен като новоизбран държавен глава. След това и премиерът Бойко Борисов посети Кремъл. Той не само показа задоволство от срещата, но и се извини на \"по-големия брат\", че България е спряла \"Южен поток\". Радев се срещна с Доналд Тръмп, след това Борисов го снимаха с Тръмп. Не Румен Радев, а военният министър Красимир Каракачанов подписа договор за близо 81 млн. лева с Русия за ремонт на старите руски изтребители. Радев поиска да се търсят нови.  Да, президентът посрещна македонския държавен глава Георге Иванов в България около вътрешнополитическата криза в страната, смяната на името и приемането на важните междусъседки договори за присъединяване към НАТО и ЕС. За Иванов е известно, че е проводник на руските интереси в Македония. Тогава премиерът Бойко Борисов отказа да се срещне с Иванов, но какво можеше да направи Радев, да го изгони ли? Защото въпреки тази среща Радев приветства и подкрепи европейската и евроатлантическа перспектива на Македония. С охота родният политически актив наблюдаваше тропането по масата на московския патриарх Кирил по време на срещата му с Радев. Но вместо единно да осъди остротата на владиката, атакуваха държавния глава, че бил мекушав. Да не забравяме, че руските медии направиха видимо тропането на Владимир Гундяев, за се покаже отношение на неодобрение. В първите дни, след като беше избран Радев, президентът Петър Стоянов излезе с призив новоизбраният държавен глава да бъде подкрепян във външнополитическата политика, която води. Президентът Росен Плевнелиев не спира да говори, че за него „не са тайна зависимостите на българския държавен глава от Москва“. Без обаче да даде конкретика в своите чести изяви по телевизора. Етикетирането се превърна в масов политически спорт.  Бързо се забрави и оценката, която даде лидерът на ГЕРБ на Росен Плевнелиев. Още през 2016 г. пенсионираната руска разведка ген. Леонид Решетников в интервю за българска медия каза: „ГЕРБ са ни по-близки от БСП“. Нито един ястреб на Бойко Борисов не се обади тогава. Още от времето на „Чичовци“ в общите приказки за външната политика на страната. „Филството“ и „фобството“ са силна национална черта. Румен Радев има за много други неща да бъде криткуван във вътрешен план, отколкото за това, дали е верен на НАТО или не. И защо ли никой вече не иска вярност към българските граждани? А и още един факт. Когато премиерът Бойко Борисов си говори на четири очи с геманския канцлер Ангела Меркел двамата изпозлват руски. Какъв език използват Радев и Меркел?", "date": "2018.11.28", "title": "Проводник ли е наистина Радев на руските интереси?"}
{"url": "http://clubz.bg/76433-udarno_kabinetyt_dade_200_mln_leva_za_remont_na_syvetski_samoleti", "text": "Близо 200 милиона лева от парите на българските данъкоплатци ще отидат за ремонти на старите съветски изтребители - МиГ-29 и Су-25, реши днес правителството, гласувайки сумите. Решенията на Министерския съвет са мотивирани с нуждата от осигуряване на летателната годност на машините. С това трябва да се компенсира забавянето в избора на нови бойни машини. От МС изрично посочват, че сумите не се отпускат допълнително, а са за сметка на преструктуриране на разходите по централния бюджет за 2018 г. Някой обжалва ремонта за 81 млн. лв. на изтребителите МиГ-29 За ремонт на осемте МиГ-а ще отидат около 97 милиона лева с ДДС.  \"Осигуряването на летателната годност на самолети МиГ-29  , става ясно още от краткото съобщение. Очаква се ремонтът да бъде извършен от руската \"РСК МиГ\" - производител на машините, която е под санкционен режим. Атлантическият съвет: Спрете ремонта на МиГ-29 в Русия С второто решение управляващите решиха да отпуснат 99 милиона лева с ДДС и за \"Су\"-тата.  Преди седмица вицепремиерът и военнен министър Красим ир Каракачанов одобри подписването на договор с беларуския \"558 Авиационен ремонтен завод\". Обществената поръчка за ремонт на общо 14 щурмови бомбардировачи Су-25 започна с прогнозна стойност 41 млн. лв. без ДДС за срок от 4 години. В допълнение обаче бе оставена и \"опция\" Министерство на отбраната да прави допълнителни разходи до 82,5 млн. лева.  БСП: Каракачанов готви грабеж за милиони с ремонтите на Су-25 Две фирми бяха поканени за поръчката - руската Обединена авиостроителна корпорация и \"58-и Авиационен ремонтен завод\", който и отговори с предложение за 132 484 980 евро (без ДДС), или около 260 милиона лева - над 6 пъти увеличение. Каракачанов обаче реши, че това не е основание за отстраняване на участника. По този начин се заобикаля правилото, че рамкови споразумения на стойност над 100 млн. лева трябва да се гласуват в парламента - тъй като първоначалната цена е по-малко от тази сума, факта, че после скача многократно, не задължава Министерство на отбраната да се консултира с Народното събрание. Сега кабинетът отпуска 99 милиона лева, с милион по-малко от прага, който изисква парламентарна санкция. Правителството увеличи и други разходи за Министерството на отбраната - с 3,1 милиона лева  се увеличават утвърдените разходи по \"Политика в областта на съюзната и международната сигурност“, бюджетна програма \"Военна информация\" (военното разузнаване), показател \"Персонал”. Със същата сума се намаляват разходите по други няколко пера. Промяната е заради направеното от началото на 2018 г. увеличение на основните месечни възнаграждения на военнослужещите в МО, структурите на пряко подчинение на министъра на отбраната, както и осигуряването на средства за изплащане на обезщетения по чл. 227 от Закона за отбраната и въоръжените сили и средства за допълнителни възнаграждения на основание чл. 78, ал. 3 от Закона за държавния бюджет на Република България за 2018 г. Други 4 милиона лева се дават на военното разузнаване \"за изпълнение на специфични цели при осъществяване на разузнавателната дейност\" и за реконструкция на административната сграда на службата. Атлантическият съвет: Спрете ремонта на МиГ-29 в Русия БСП: Каракачанов готви грабеж за милиони с ремонтите на Су-25", "date": "2018.11.28", "title": "Ударно: кабинетът даде 200 млн. лева за ремонт на съветски самолети"}
{"url": "http://clubz.bg/76426-pravitelstvoto_se_osmeli_da_reagira_na_rusko_ukrainskata_kriza", "text": "Ден след като президентът Румен Радев призова за сдържаност, разум и възможно най-бърза деескалация на напрежението между Русия и Украйна, и българското правителство се осмели да коментира напрежението в Азовско море. Позицията \"по сблъсъка между украински и руски кораби в района на Керченския пролив и Азовско море\" е плод на днешното заседание на Съвета по сигурността към Министерския съвет, ръководено от премиера Бойко Борисов.  В позицията се посочва, че опасното нарастване на напрежението в Азовско море през последните дни е довело до задържане на украински кораби и техните екипажи, както и до раняване на украински военнослужещи. Съветът по сигурността смята, че тези действия от страна на Руската федерация са недопустими. Съветът по сигурността към МС ще продължи да следи внимателно ситуацията, включително в тясно сътрудничество с партньорите в ЕС и НАТО. Действията на Русия в Азовско море вредят и на ЕС", "date": "2018.11.28", "title": "Правителството се осмели да реагира на руско-украинската криза"}
{"url": "http://clubz.bg/76427-strategiq_na_es_za_klimata_zaplashva_osnovni_promishleni_otrasli_u_nas", "text": "Българските власти трябва отсега да мислят какво да прават в средносрочен и дългосрочен план с отрасли като . Те ще бъдат сред най-тежко засегнатите от дългосрочна   за защита на климата, която Европейската комисия обяви днес. Тя предвижда до 2050 година ЕС да произвежда толкова парникови газове, колкото и поглъща, т.е. да бъде \"климатично неутрален”. Сегашните цели на ЕС са до 2030 година да намали с 40 на сто въглеродните си емисии в сравнение с 1990 година, а до средата на века да ги намали с 80 на сто спрямо 1990 година. Те включват междинна цел за 60-процентно намаление на емисиите до 2040 година. Промените в климата водят до бедствия Това обаче не е достатъчно, за да бъдат изпълнени ангажиментите на Европа по Парижкото споразумение за климата от 2015 година. Неговата цел е светът да спре глобалното затопляне под 2 градуса Целзий, за предпочитане до 1,5 градуса. За да бъде реализирана, ЕС трябва за същия период да постигне нулеви нетни емисии, което изисква допълнителни усилия. Те ще се изразят в увеличаване на инвестициите в сектора от 2 на сто от БВП днес на 2,9 на сто от БВП или €290 милиарда годишно. Климатичните промени заплашват Арл, Венеция и Ефес Стратегията не е законодателно предложение. Очаква се държавните и правителствените ръководители на ЕС да се произнесат по нея на среща на върха в Сибиу, Румъния на 9 май 2019 година. Държавите членки трябва да представят своите проекти на национални планове в областта на климата и енергетиката пред Европейската комисия до края на тази година.   Първото обсъждане на стратегията ще бъде на 14 декември в полския град Катовице в рамките на 24-та конференция на страните подписали Парижкото споразумение. България попада в групата на държавите от ЕС, които твърдо не са съгласни съюзът да  повишава сегашната си амбиция, особено що се отнася до целите до 2030 година. В тази група попадат още Полша, Унгария, Чехия, Литва, Латвия, Малта, Естония и Словакия. За повишаване на европейските ангажименти за климата са Швеция, Франция, Финландия, Холандия, Дания, Испания, Португалия, Люксембург, Словения, Италия и Обединеното кралство. В днешния документ Комисията разглежда осем сценария за намаляване на емисиите. Те предвиждат Европа да увеличи енергийната си ефективност и дела на възобновяемите енергийни източници, да използва повече алтернативни горива и да електрифицира транспорта си. ЕС ще трябва или да засили използването на биоенергия и строежа на хранилища за улавяне на въглероден двуокис, или да премине към по-нисковъглеродни технологии и потребителски решения, като в същото време въведе т.нар. \"кръгова икономика\", която се основава на повторната употреба и рециклирането. Климатичните промени заплашват Арл, Венеция и Ефес", "date": "2018.11.28", "title": "Стратегия на ЕС за климата заплашва основни промишлени отрасли у нас"}
{"url": "http://clubz.bg/76431-kurortyt_albena_si_poluchi_koncesiqta_za_plaja_gergov_syshto", "text": "След пускане, спиране и пак пускане курортът Албена в Балчик най-сетне получи концесията за плажната ивица, която и досега стопанисваше, както и \"Ривиера\" на Георги Гергов - своя плаж. За срок от 20 години. Плаж \"Албена\" засега остава на \"Албена\" Правителството продължава раздаването на концесии за плажове, въпреки че сроковете за някои изтичат чак догодина. Днес бяха определени владелците на морските плажове \"Ривиера\" във Варна, \"Река Вая\" във Несебър и \"Албена\" в Балчик. Наемателят \"Ривиера“ АД ще инвестира над 78 000 лв. в подобряването на пешеходния достъп до морския плаж \"Ривиера\" и за указателни табели с информация относно осигурения свободен достъп до плажа. За целия срок на договора за концесия цената за чадър и шезлонг ще бъде в размер н в зоната за платени плажни принадлежности. Размерът на концесионното плащане за всяка календарна година от срока е определен съгласно приетата от МС   и предложения от фирмата-наемател размер на отчисленията от базата за изчисляване размера на концесионното плащане (роялти) 13,6 % без ДДС или 321 621 без ДДС. За втори път властта търси стопани за плажовете Албена и Ривиера Концесионерът \"ВАЯ- ДИР\" ООД ще инвестира 1,7 милиона лева за подобряване на достъпа до морския плаж \"Река Вая\". За срока на концесията цената за чадър и шезлонг ще бъде  в зоната за платени плажни принадлежности. Размерът на концесионното плащане за всяка календарна година от срока на концесията е  4,5% без ДДС или 54 060 лв. без ДДС. Концесионерът \"Албена\" АД ще предлага за срока на договора цена за чадър и шезлонг не повече от по 7 лева с ДДС. Размерът на плащането е 13,1 % без ДДС или 1 606 557 лв. без ДДС. За втори път властта търси стопани за плажовете Албена и Ривиера", "date": "2018.11.28", "title": "Курортът Албена си получи концесията за плажа, Гергов - също"}
{"url": "http://clubz.bg/76428-novo_prebroqvane_na_naselenieto_prez_2021_g", "text": "Министерският съвет днес одобри проект на   през 2021 година. Преброяването на населението и жилищния фонд е най-мащабното изчерпателно статистическо изследване в страната, което се провежда на всеки 10 години и е основен източник на информация за броя и характеристиките на населението и жилищния фонд. Данните, събрани по време на преброяването, ще могат да се използват от централната и местната власт, бизнеса, научната общност и неправителствения сектор, съобщават от пресцентъра на МС. След приключване на преброяването националната статистика ще разполага с актуализирана информация за броя и структурата на населението по пол, възраст, образование, икономическа активност, професия, икономическа дейност и други демографски, социално-икономически и етнокултурни признаци. Преброяването ще осигури и информация за броя и основните характеристики на сградния и жилищния фонд в страната, както и за жилищните условия. Резултатите от преброяването ще се използват и за нуждите на европейската статистика, като през 2021 г. се планира провеждане на преброяване на населението и жилищния фонд във всички държави членки на Европейския съюз. В закона се регламентира подготовката, организацията и провеждането на мероприятията по преброяването през 2021 година. Данните от преброяването - фалшиви! Броят ни наново! Установяват се общи правила за събиране, обработване и разпространение на данни за населението и жилищния фонд, определят се задълженията и отговорностите на органите на преброяването, преброителите и контрольорите. Скандалът с преброяването - заради лични страхове За референтна дата, към която ще се отнасят събраните по време на преброяването данни, е определен  , а самото изследване ще се проведе  . За втори път в страната ни преброяването ще се проведе на два етапа - първият (22 - 31 януари 2021 г.) ще дава възможност за попълване на електронна преброителна карта, а във втория (1 - 15 февруари 2021 г.) ще се извършват посещения на домакинствата, сградите и жилищата от преброители, уточняват от Министерския съвет. \n\t  Скандалът с преброяването - заради лични страхове", "date": "2018.11.28", "title": "Ново преброяване на населението - през 2021 г."}
{"url": "http://clubz.bg/76435-pravitelstvoto_vze_i_krichim_ot_nso_pak", "text": "Правителството отне от Националната служба за охрана (НСО) ловното стопанство \"Кричим\", след като му го даде преди 4 години, а две години преди това пак го взе. На предишно заседание от НСО бе отнета и резиденция \"Бояна\". С Решение № 764 от 25.10.2018 г., поради отпаднала необходимост, считано от 1 ноември 2018 г., Министерския съвет отнема правото на НСО да управлява имоти - публична държавна собственост, представляващи Отново НСО, отново Десислава Радева През 2012 г. второто правителство на Бойко Борисов реши да вземе от НСО стопанството и двореца \"Кричим\", след като Върховният касационен съд постанови, че бившият премиер Симеон Сакскобургготски и сестра му Мария-Луиза не са собственици, тъй като резиденцията е строена с пари на Интендантството. Тогава дворецът и ловното стопанство бяха дадени на Министерството на финансите. През 2014 г. отново бяха прехвърлени на НСО, и сега отново ги вземат с постановление за изменение на Правилника за прилагане на Закона за Националната служба за охрана. Правителството взе от НСО резиденция \"Бояна\" С приемането на постановлението се постига законосъобразно регламентиране на управлението на стопанството, което вече ще се осъществява от  , съобщава пресслужбата на Министерски съвет. Правителството взе от НСО резиденция \"Бояна\"", "date": "2018.11.28", "title": "Правителството взе и \"Кричим\" от НСО. Пак"}
{"url": "http://clubz.bg/76429-princ_salman_moje_da_postroi_qdreno_kralstvo", "text": "Ужасяващото убийство на Джамал Кашоги хвърли светлина върху безразсъдния и опаснен модел на вземане на решения от принца на Саудитска Арабия - Мохамед бин Салман. \"Ню Йорк Таймс\" публикува статия за опитите на близки до принца високопоставени служители на кралството да наемат тайни чуждестранни компании с цел да извършат покушения срещу висши представители на Иран. В Рияд планирали убийството на високопоставени ирански служители Изпълнението на тази поръчка можеше да подпали регионален военен конфликт. Принцът показа арогантно, жестоко, аматьорско и своенравно поведение. Неговата агресия е оставена почти без контрол. Мохамед бин Салман отстрани всичките си потенциални противници и самостоятелно се разпорежда в кралството. Както доказа скандалът с Кашоги, такава неограничена власт позволява на диктаторите тайно да изпълняват опасни операции. US разузнаването: Принц Салман е наредил убийството на Кашоги Успоредно с това той успя да се превърне в любимец на Запада, след като поде икономически реформи и даде началото на т. нар. \"Визия 2030\". \"Визия 2030\" превръща Саудитска Арабия във водеща световна икономика Нека сега прибавим и продължителната амбиция на Саудитска Арабия да се въоръжи ядрено. Дълги години представители на Рияд предупреждаваха, че кралството няма да се откаже от разработването на уран, ако усети опасност за националната си сигурност. Разпространяваха се слухове, че Пакистан е задължен да предостави на кралството готово ядрено оръжие, ако и когато настъпи такъв момент. Нещата се усложниха, когато ядреното споразумение с Иран бе подписано през 2015 г., тъй като то легитимира правото на Иран да поддържа способностите си за обогатяване с уран, но не до нива достатъчни за производство на ядрено оръжие. В началото на ноевмри 2018 г. Саудитска Арабия откри строежа на първия изследователски реактор в Рияд. Саудитският принц Салман се готвел да създаде атомна бомба Актът бе символичен - саудитците не разполагат с познанието, учените, инфраструктурата и академичната експертиза. Но страната е достатъчно амбицирана и богата, за да постигне напредък. Скоро след това саудитският министър на енергетиката заяви, че кралството ще започне програма за изследване на залежите от уран.  През последното десетилетие Саудитска Арабия купи оборудване за 16 ядрени енергийни реактора, които смята да построи в следващите 20-25 години. Кралството обясни действието си с желанието в бъдеще само да осигурява енергийните си нужди. По време на срещи между администрацията на Обама със саудитски представители, американците настояха Саудитска Арабия да се съобразява със  , който фигурираше сред условията за покупката на реакторите от САЩ през 2009 г. Този стандарт забранява на кралството да обогатява уран или да произвежда плутоний. Според сегашния държавен секретар Майк Помпео администрацията на Тръмп поддържа тази позиция. В интервю пред Си Би ЕС от март 2018 г. Мохамед бин Салман настоя, че  След убийството на Кашоги членове на Сената призоваха Тръмп да не продава ядрени реактори на кралството. Тръмп: Няма да разваля връзките с Рияд, за да не скочи петролът до $150 Този ход определено е необходим, но не е достатъчен. Отказ от страна на Америка би могъл да изпрати принца да търси желаното на друго място, като производители с удоволствие биха му помогнали за подходящата цена.  С поведението си престолонаследникът напомня на трима други тирани от Близкия Изток: бившите лидери на Ирак и Либия, съответно Садам Хюсеин и Муамар Кадафи, както и на президента на Сирия - Башар Асад. Тези цинични диктатори имаха (някои от тях продължават да имат) безгранични амбиции, които в даден момент прераснаха до прикрита подкрепа за разработването на ядрени оръжия. Либия и Сирия не разполагаха с необходимата инфраструктура. Затова закупиха готови оръжия: Либия - от Пакистан, а Сирия - от Северна Корея. Проблемът на Саудитска Арабия с ядреното въоръжаване постави проблем пред управлението. Ако принцът се справи с кризата, това може да го провокира да се хвърли в още по-рисковани начинания, включително да поеме твърдо по ядрения път. Също като при Ирак, Либия и Сирия, всичките необходими компоненти за това са налице: лидер с илюзии за величие и лоша преценка, с абсолютен контрол върху сигурността, неограничени финанси за изпълняването на поставените си цели, национално чувство за изолация и остра заплаха, както и дългосрочна програма за разработването на ядрената енергия. Докато Иран се съобразява със споразумението (поне видимо), реакция от страна на Саудитска Арабия може да предизвика надпревара по ядрено въоръжаване в Близкия Изток. За да се избегне това, администрацията на Тръмп трябва да предупреди и ограничи наследника на кралството. Тя също ще трябва да държи под око контактите и действията на Саудитска Арабия в сферата на ядрената енергия.  US разузнаването: Принц Салман е наредил убийството на Кашоги \"Визия 2030\" превръща Саудитска Арабия във водеща световна икономика Саудитският принц Салман се готвел да създаде атомна бомба Тръмп: Няма да разваля връзките с Рияд, за да не скочи петролът до $150", "date": "2018.11.28", "title": "Принц Салман може да построи ядрено кралство"}
{"url": "http://clubz.bg/76440-evropa_v_shok_zaradi_ekzekucii_v_belarus", "text": "ЕС е сериозно разтревожен от поредица екзекуции в Беларус. Това става ясно от разпространено днес изявление на Мая Коцийнчич - говорител на върховния представител на Съюза за външната политика и сигурността Федерика Могерини. Мая Коциянчич припомня, че ЕС е категорично против смъртната присъда по какъвто и да било повод. Тя отнема неотменимото право на живот, залегнало във Всеобщата деклараця за правата на човека, и е жестоко, нечовешко и унизително наказание. Според нея спазването на основните човешки права остава ключово условие за формирането на бъдещата политика на Съюза към Минск. Смъртно наказание значи край на турските преговори за членство в ЕС Семьон Бережни и Игор Гершанков са осъдени по т. нар. дело на черните брокери, пише опозиционният беларуски портал ТУТ. Межу 2009 и 2015 г. в Могильовска област изчезнали шестима души. По-късно телата им били открити в безименни гробове. Според прокуратурата „черните брокери“ - общо четирима души, увещавали жертвите да продадат или разменят жилищата си. След това собствениците били убивани. Всички те били самотни хора, алкохолици или длъжници. Някои от тях дори били заровени в земята живи, след като били приспани с водка и медикамента клонидин за понижаване на кръвното налягане. Бережни и Гершанков били признати за виновни за 6 убийства, подготовката на още едно, отвличания, измами и други престъпления. През лятото на 2017 г. областният съд в Могильов ги осъдил на смърт чрез разстрел и постановил те да компенсират близките на жертвите с близо 110 000 долара. Присъдата била потвърдена по-късно от Върховния съд в Минск. Двамата подсъдими заявили пред съда, че показанията им били изтръгнати със сила. Игор Гершанков дори обявил това лято гладна стачка, тъй като жалбите му не били предавани. Бережни (31 г.) бил екзекутиран по-рано този месец, но новината за това бе разпространена едва вчера. Днес пък стана ясно, че е разстрелян и Гершанков (36 г.). Тази сутрин на свиждане при него пристигнала майка му. От следствения изолатор първо й казали, че нейният син е напуснал мястото с вещите си. Няколко часа по-късно от Могильовския областен съд съобщили, че и неговата смъртна присъда е изпълнена. Не са известни точните данни на екзекуците на двамата.", "date": "2018.11.28", "title": "Европа в шок заради екзекуции в Беларус"}
{"url": "http://clubz.bg/76437-v_belgiq_ponijiha_cenite_na_dizela", "text": "Протестът на белгийските   постигна целта си и днес цената на дизела достигна равнищата от август, съобщиха местни медии, цитирани от БТА. Протестиращи в Белгия срещу цените на горивата ще се явят на избори Понижената цена се отнася и при продажбата на мазут за отопление. Този резултат идва на фона на остри противоречия в обществото, довели до зрелищен сблъсък между средната класа и най-бедните слоеве от населението. Местни медии поясниха похвата при ценообразуването на горивата в страната. Справката показа, че 50-65 на сто от цената на бензиноколонките са акциз и ДДС. Уточнено бе, че правителството има правомощията да променя размера на акциза и колкото по-евтин е петролът на международните борси, толкова повече акцизът нараства, според прилаганата формула. В крайната цена стойността на горивото е едва около една трета. Правителството по-рано призна, че е предприело плавно и постоянно повишение на акциза на дизела, за да успее да приложи данъчната си реформа. Тази реформа предвижда облекчаване на данъчната тежест и с нейното прилагане \"дупката\" в бюджета се запълва от по-висок акциз на горивата. Тази политика доведе до допълнително обедняване на хората с ниски доходи, показаха множество анализи. Въпросът е особено чувствителен, тъй като в Белгия две трети от автомобилите са дизелови заради дългогодишната правителствена политика в подкрепа на използването на това гориво. Протест на \"жълтите жилетки\" заради цените на петрола се провеждат и във Франция, но единственото реално понижаване засега се наблюдава в подкрепата за президента Еманюел Макрон. Гневът на \"жълтите жилетки\" Гневът на \"жълтите жилетки\"", "date": "2018.11.28", "title": "В Белгия понижиха цените на дизела"}
{"url": "http://clubz.bg/76422-pensioneri_protestirat_pred_parlamenta_zaedno_s_korneliq_ninova_snimki", "text": "Протестите на различни професионални и социални групи продължиха и днес. Няколко десетки пенсионери излязоха на протест пред Народното събрание с искане за по-високи пенсии. Днес в парламента се гледа държавният бюджет. За кратко при пенсионерите дойде лидерът на БСП Корнелия Нинова, съобщи пресцентърът на БСП. Според нея пенсиите трябва да се увеличат, така че възрастните хора да живеят достойно. И отново припомни, че заплатите на депутатите ще се повишават, което е несправедливо. Пред Столичната община пък се събраха на протест таксиметрови водачи. Исканията им са общината да изпълни законовото изискване за въвеждане на минимални тарифи. Те настояват още да могат да се движат в бус лентите и да се увеличи броят на стоянките, като те да не се заемат от неправомерно паркирали автомобили. Пред бТВ шефът на транспортната комисия в Столичната община Зафир Здравков заяви, че в най-кратки срокове ще бъде внесен доклад, с който ще се определи минимална и максимална цена. В момента минималната е 77-79 стотинки на километър, но от бранша настояват тя да стане около 1 лев.  ", "date": "2018.11.28", "title": "Пенсионери протестират пред парламента. Заедно с Корнелия Нинова (СНИМКИ)"}
{"url": "http://clubz.bg/76430-putin_za_kerch_tova_e_provokaciq", "text": "Президентът на Русия Владимир Путин заяви, че инцидентът в Керченския пролив е провокация, организирана в навечерието на президентските избори в Украйна, съобщи ТАСС. Руският лидер отбеляза още, че руските граничари са изпълнили своя воински дълг при задържането на украинските нарушители на границата. Конфликтът в Азовско море: какво крои Путин? Президентът посочи още, че киевските власти продават с успех антируски настроения. При това Путин подчерта, че „това е много късогледа политика и тя няма да доведе до нищо добро, защото отпуска днешното украинско ръководство“. ТАСС припомня, че на 25 ноември три кораба от Военноморските сили на Украйна нарушиха реда за преминаване на военни кораби през териториалните води на Русия при прехода от Черно в Азовско море. За принудителното им спиране в Керченския пролив е използвано оръжие, трима военнослужещи от украинските ВМС са получили леки наранявания, оказана им е медицинска помощ. Корабите са задържани и доставени в Керч за нарушаване на държавната граница на Русия и е възбудено наказателно дело. Руската страна заяви, че случилото се е провокация, а украинските власти инициираха въвеждане на военно положение, пише \"Фокус\".  Тръмп: Може да не се срещна с Путин заради агресията в Керч  ЕС и НАТО призоваха за деескалация на ситуацията. Западът категорично осъжда агресията на Русия срещу украинските кораби. Тръмп обяви, че може да не се срещне с Путин по време на форума на Г-20 в Аржентина.  Тронът на Путин се клати, задава се гражданска война Тръмп: Може да не се срещна с Путин заради агресията в Керч  Тронът на Путин се клати, задава се гражданска война", "date": "2018.11.28", "title": "Путин за Керч: Това е провокация"}
{"url": "http://clubz.bg/76432-bylgariq_2017_niska_prodyljitelnost_na_jivota_zastarqvashto_naselenie", "text": "През 2017 г. детската смъртност у нас е била най-ниска, но все още далеч от средната за ЕС. Същото се отнася и за средната продължителност на живота, която се увеличава, но има много да догонва средните показатели за Европейския съюз. Това става ясно от приетия днес от правителството Годишен доклад за състоянието на здравето на гражданите и изпълнението на Националната здравна стратегия за 2017 г. Продължават негативните промени във възрастовата структура на населението и демографското остаряване, но това е проблем, характерен и за другите страни членки на ЕС. През 2017 г. се наблюдава намаляване на раждаемостта (коефициентът на обща раждаемост е 9,0‰ при 9,1‰ за 2016 г.), като показателят се доближава до нивото в повечето европейски страни (10,0‰), се казва в прессъобщението на МС. Достигнатото през 2017 г. равнище на детската смъртност от 6,4‰ е най-ниското в цялата история на демографската статистика на България. По отношение на този показател се наблюдава дълготрайна тенденция за намаляване - през 2000 г. детската смъртност е 13,3‰, 2010 г. - 9,4‰, а 2015 г. - 6,6‰, но все още нивото е по-високо, отколкото в ЕС (3,6‰). България все още е с по-висок коефициент на смъртност (15,5‰) в сравнение със страните от ЕС (10,2‰). През 2017 г. намалява заболеваемостта от злокачествени новообразувания спрямо предходната година, като най-висока е заболеваемостта от  . Запазва се структурата на умиранията по причини, като продължават да са водещи болестите на органите на кръвообращението и новообразуванията. В доклада са представени и дейностите по опазване на общественото здраве, държавния здравен контрол, изпълнението на имунизационния календар на страната, програмите, проектите и плановете в областта на общественото здраве. Разгледани са рисковите фактори, свързани с начина на живот като тютюнопушене, употреба на алкохол, нездравословно хранене и намалена двигателна активност, чието високо ниво е пряко обвързано с високото ниво на заболеваемостта и смъртността от хронични незаразни болести. Най-значим е напредъкът по постигане на националните здравни цели за намаляване на смъртността в младите възрастови групи, а най-незадоволителен по отношение на целта за увеличаване на средната продължителност на живота - във възрастта над 65 г., се отчита в доклада.", "date": "2018.11.28", "title": "България 2017: ниска продължителност на живота, застаряващо население"}
{"url": "http://clubz.bg/76438-goranov_ne_vijda_konflikt_na_interesi_za_apartamenta", "text": "Финансовият министър Владислав Горанов отрече да е в конфликт на интереси заради това, че семейството му живее, без да плаща наем, в луксозен апартамент, собственост на бизнесмена и масон Иван Сариев.  Преди дни министърът сподели, че Сариев е кръстник на децата му.  В сряда прокуратурата даде 20 дни на антикорупционната комисия (КПКОНПИ) да извърши необходимите допълнителни действия по проверката на министър Горанов. Миналия четврътък в интервю за \"Шоуто на Слави\" главният прокурор Сотир Цацаров обяви началото на проверката. Това стана след зададен въпрос от \"зрител\", като по-рано в. \"Сега\" написа, че от 2012 г. насам министърът живее в апартамент от 181 кв. м в скъп жилищен комплекс, строен от фирма на братя Домусчиеви. Впоследствие стана известно, че апартаментът, в който живее семейството на Горанов, е собственост на съпругата на кръстника на Владислав Горанов - Иван Сариев, виден масон и собственик на няколко фирми. В отговор на въпрос дали фирма, свързана с неговия кръстник, е получавала обществени поръчки, той отговори, че това никога не е ставало. Но добави, че синът на Сариев е работил в Министерството на финансите.", "date": "2018.11.28", "title": "Горанов не вижда конфликт на интереси за апартамента"}
{"url": "http://clubz.bg/76434-evrokomisiqta_sledi_sdelkata_za_pireos_bank_u_nas", "text": "Европейската комисия следи изпълнението на задълженията на гръцката Юробанк съгласно решението за държавните помощи от 2015 г. Това заяви днес зам.-председателят на ЕК Валдис Домбровскис. Той допълни, че на този етап мониторингът показва, че Юробанк изпълнява поетите задължения. Но Комисията продължава да извършва оценка на придобиването на Пиреос банк от страна на Пощенска банка. Пощенска банка купува \"Пиреос\" за 75 милиона евро Думите на Домбровскис бяха в отговор на въпрос, свързан с придобиването у нас в началото на месеца на Пиреос от страна на Пощенска банка, чийто собственик е именно Юробанк. Той допълни, че работа на надзорниците е да следят какво се случва преди, по време или след някои сливания или придобивания на банки. Въпросът към комисаря бе свързан със споразумението за спасителния пакет за Гърция. Той предвижда банките, които получават държавна помощ, да продадат активите си в чужбина. Според журналиста обаче банките препродават активи помежду си, вместо да ги продадат реално. А сделката в България илюстрирала странна практика страни с много нисък рейтинг като Гърция, Унгария и други да притежават банки в чужбина. Те купуват у нас, защото не могат да вземат кредити. И става дума за милиарди евро, които престояват в краткосрочни ностро-сметки. Това са сметки на дадена банка, които се водят в баланса на нейната банка кореспондент в чужбина. Пощенска банка придоби Банка Пиреос-България за75 милиона евро в началото на този месец. Същевременно Еврокомисията представи днес доклад, в който обобщава състоянието по въпроса с намаляването на опасностите в банковия сектор, както и с постигнатия напредък към свързана и устойчива финансова система в ЕС. За напредъка по намаляване на необслужваните кредити Комисията отбелязва, че делът на тези задължения в европейския банков сектор е намалял допълнително с 1,2%, като днес е 3,4 на сто средно за ЕС. Валдис Домбровскис изтъкна, че усилията за преодоляване на наследените от финансовата криза проблеми в тази област следва да продължат, но въпреки това днешният резултат е силно обнадеждаващ. Португалия, Кипър, Хърватия, Словения имат дори намаление с 3 процента на лошите кредити. Това означава, че банките са печеливши и могат да увеличат кредитите за домакинствата Но има особено високи ставки от 45 на сто в Гърцияи и Кипър. Затова Еврокомисията иска напредък в законодателния пакет за намаляване на лошите кредити", "date": "2018.11.28", "title": "Еврокомисията следи сделката за Пиреос банк у нас"}
{"url": "http://clubz.bg/76416-ukrajna_iska_germaniq_da_spre_vnosa_na_ruski_gaz", "text": "Украйна днес призова Германия да предприеме драстични мерки за сдържане на Русия, която обстрелва и задържа три украински кораба в пристанище на Кримския полуостров, предаде Ройтерс. Украинският посланик Андрий Мелник дори призова Берлин да прати командоси в региона в интервю за германското радио. Другите мерки, които той предложи, включваха спиране на вноса на руски газ и спиране на проекта \"Северен поток-2\", който удвоява преките доставки на руски газ за Германия по дъното на Балтийско море. Спорната тръба позволява на Русия да заобиколи главното засега транзитно трасе през Украйна. Мерките по думите му трябва да прекратят  на Путин. Украинският президент Петро Порошенко предупреди за опасност от \"тотална война\". Той каза, че Русия \" военното си присъствиея по границата със страната му. Днес Порошенко подписа закона за въвеждане на военно положение в 10 украински области до 26 декември тази година. В Брюксел заместник-председателят на Европейската комисия Валдис Домбровскис каза,че ще има международен отговор на задържането на украинските съдове от страна на Русия. Няколко европейски държави повдигнаха въпроса за евентуални нови санкции срещу Русия. Австрийският канцлер Себастиан Курц, чиято страна председателства ЕС, каза, че такава мярка ще зависи от допълнителна информация за положението в региона. Германската канцлерка Ангела Меркел досега се ограничи с това да призове страните към сдържаност.", "date": "2018.11.28", "title": "Украйна иска Германия да спре вноса на руски газ"}
{"url": "http://clubz.bg/76424-stylb_ponikna_ot_sredata_na_kyshta_pone_ne_e_v_hola", "text": "Електрически стълб минава през стаята на къща и излиза през нейния покрив в село  . В селото има и сгради, построени точно до реката. Това се оказва поредното „архитектурно чудо”, за което съобщава бТВ. Стълбът  На жителите на селото вече не им прави впечатление архитектурното чудо, защото казват, че тук стълбовете са на различни и атрактивни места - някои залепени за къщи, а други, подаващи се през дупки в покривите. В къщата живее самотна жена, която дава обяснението, че стълбът минава не през нейната, а през... стаята на брат й, която е заключена. Местни успокояват по повод строежа, който очевидно е възникнал и е   елсъоръжението, че \"не е от хола\", а преди това било \"нещо като складче\". Съоръжението си е съвсем действащо - по него тече ток и тръгват кабели. Но бабите казват, че не ги е страх от високото напрежение. Кметът пък казва, че странните похвати да се зазида стълб в къща са заради бързо разрастващото се село. Според него  Стълб на българщината. Тип: убийствен Кметът на селото, което е в община Симитли, Бисер Сегменов отбелязва още, че всеки трябва да си носи отговорността. А реката в Долно Осеново е всичко друго, но не и река – повече прилича на сметище, заключават от бТВ.", "date": "2018.11.28", "title": "Стълб поникна от средата на къща... Поне не е в хола"}
{"url": "http://clubz.bg/76417-bivsha_mis_moskva_se_omyji_za_sultana_na_malajziq", "text": "Руска кралица на красотата се омъжи за султана на Малайзия. Оксана Воеводина станала жена на 49-годишния Мохамед Пети на пищна церемония в руската столица. Твърди се, че по-рано през тази година тя приела исляма. 25-годишната дъщеря на лекар, която печели титлата \"Мис Москва\" през 2015 г., преди това е работела като модел в Китай и Тайланд, пише \"Дейли мейл\". Оксана е 24 години по-млада от Мохамед Пети, султан на Келантан. Пълното име на младоженеца е Тенгку Мохамед Фарис ибни Тенгку Исмаил Петра. Церемонията се състояла на 22 ноември в концертна зала в московското предградие Барвиха, съобщава Islam News. Владетелят на Малайзия, който е на трона от 2016 г., не е дал детайли за това как е срещнал руската си съпруга. В предишни свои медийни изяви Воеводина разказвала, че като ученичка била \"нещо като хулиганка\". \"Харесвах скейтъри, байкове, момчета, които се състезаваха. Обичах и аз да карам колело\", казва тя. Тя е споделяла, че \"мъжът трябва да е глава на семейството и да не печели по-малко от съпругата си\". Според присъстващи на сватбеното тържество на него не е имало алкохол. Султанът бил в традиционна малайзийска носия, а булката - в бяла сватбена рокля. Тя приела мюсюлманското име Риана. В туитър се появи нейна снимка с хиджаб. Според малайзийския новинарски сайт rakyatku.com бившата кралица на красотата приела исляма на 16 април 2018 г. За Воеводина обаче няма много информация, освен че преди три години става Мис Москва. Смята се, че е завършила бизнес факултета на елитния университет по икономика \"Плеканов\". Оксана твърди, че осъзнала силата на красотата си, когато станала студентка. В университета обаче разбрала, че това е силната ѝ страна. След като печели титлата си, тя обяснява, че хобито ѝ е дизайнът на дамски дрехи и бански костюми. Майка ѝ е участвала в местен конкурс за красота в Пенза в началото на 90-те години, малко след краха на СССР.  Баща ѝ е лекарят ортопед Андрей Гортабенко, майка ѝ е пианистка. В модните си изяви Оскана е носела бащината фамилия на майка си - Воеводина. Според медиите в Малайзия тя вече ще носи името Риана Оксана Горбатенко или Реана бинти Абдулалах. Малайзийският султан е английски възпитаник - завършил е Оксфорд. По-късно е посещавал и Европейското бизнес училище в Лондон. Негов наследник в момента е по-младият му брат Тенгку Мохамед Фаиз Петра. Мохамед Пети е разведен от 2008 г. Малайзия е конституционна монархия с избираем монарх. Официално съобщение от двора на малайзийския дворец за сватбата и новата му съпруга засета няма.", "date": "2018.11.28", "title": "Бивша Мис Москва се омъжи за султана на Малайзия"}
{"url": "http://clubz.bg/76421-oon_820_miliona_dushi_sa_nedohraneni", "text": "Близо 820 милиона души по света са недохранени. Това са данни от доклад на Организацията по прехрана и земеделие (ФАО) към ООН. Тай подновява призивите за подобряване на политиките и технологиите, за да достигне светът до , предаде Асошиейтед прес. Все повече глад в света В документа пише, че изхранването на населението на планетата става все по-трудно заради климатичните изменения и изчерпването на обработваемата земя и други основни ресурси. Промените в климата водят до бедствия Като допълнителни фактори са представени гражданските войни и останалите видове конфликти. В Йемен повече от 85 000 деца са загинали от гладна смърт заради въздушните удари на Саудитска Арабия и водената от нея коалиция. Народът на Йемен заплашен от гладна смърт В Афганистан тежката суша бе съпроводена от конфликт, който доведе до разселването на 250 000 души според Върховния комисариат на ООН за бежанците. Близо 4 милиона афганистанчета не ходят на училище ФАО твърди, че световното търсене на храна ще скочи наполовина от 2013 до 2050 г. Фермерите могат да увеличат земите си, за да компенсират нарасналата необходимост, но тази възможност е по-слабо осъществима в Азия. Увеличаването на производството на фермите отвъд устойчивите равнища може да нанесе дълготрайна вреда на екосистемите, тъй като то довежда до ерозията на почвата, замърсяването с пестициди и до загубата на биоразнообразието. В същото време градоустройството продължава да се разширява и да заема все повече територия. Нарастването на населението налага доставките на повече полезни храни на достъпна цена, но е трудно да се повиши количеството на продукцията поради  . Директорът на ФАО Жозе Грациано да Силва отбеляза, че броят на недохранените хора по света е нараснал в сравнение с този отпреди десетилетия. Гладът е все още най-смъртоносен в Африка, но най-големият брой на недохранени хора се намира в Азиатско-Тихоокеанския регион. Според доклада, за да се подобри положението, трябва да се води по-добра политика на местно ниво и да се инвестира в съвременни технологии. Промените в климата водят до бедствия Народът на Йемен заплашен от гладна смърт Близо 4 милиона афганистанчета не ходят на училище", "date": "2018.11.28", "title": "ООН: 820 милиона души са недохранени"}
{"url": "http://clubz.bg/76418-yujna_koreq_pyrva_v_iztochna_aziq_legalizira_medicinskata_marihuana", "text": "Южна Корея стана първата държава в Източна Азия, която легализира медицинската марихуана, съобщи \"Файненшъл Таймс\".  Грузинският патриарх спря законопроект за легализация на марихуаната Подобно на съседите си страната е консервативна, особено по отношение на забранените вещества. Въпреки това парламентът е одобрил промяна на Акта за контрол на наркотичните вещества и е позволил употребата на канабис при епилепсия и други редки заболявания. Марихуаната е показала способност да се справя със симптомите на множество заболявания с по-малко странични ефекти от традиционните лекарства. Тя се ползва от пациенти на химиотерапия, страдащи от различни видове тремори, хора с множествена склероза, хронична болка и други. Покрай междинните избори: Мичиган легализира канабиса, Юта и Мисури - медицинската му употреба Въпреки решението, вземането на разрешение за употреба в Южна Корея ще е далеч по-трудно от, например, в САЩ. Пациентите ще трябва да се запишат в специален регистър за достъп до редки медикаменти и да получат одобрение, което ще се разглежда за всеки отделен случай. Употребата на медицинска марихуана е легална в десетки държави по света и 33 американски щата. Всяка година от последното десетилетие по няколко държави променят законите си поради увеличаващите се данни за приложението на канабиса в медицината. Покрай междинните избори: Мичиган легализира канабиса, Юта и Мисури - медицинската му употреба", "date": "2018.11.28", "title": "Южна Корея първа в Източна Азия легализира медицинската марихуана"}
{"url": "http://clubz.bg/76420-energetici_protestirat_v_radnevo_zaradi_bydeshteto_na_marica_iztok", "text": "Миньори и енергетици протестират в Раднево заради неясното бъдеще на енергийния комплекс \"Марица-изток\", в който са включени четири централи, три от които частни, и 3 рудника. Енергетиците искат държавата да намери компенсаторен механизъм за загубите от въглеродни емисии за държавната \"ТЕЦ Марица-изток 2\". БЕХ пак плаща за спасението на ТЕЦ \"Марица Изток 2\" Миньорите обявиха мотивите си в декларация на синдикалните организации в \"Мини Марица-изток\" и \"ТЕЦ Марица-изток 2\", изпратена до премиера, енергийния министър, ръководствата на двете дружества и кметовете в региона. Те настояват за спешни мерки, взети на базата на анализ, които да доведат до финансова стабилност на двете дружества. Очакванията им са за нова енергийна стратегия с хоризонт 2030-2050 г. Световните въглеродни емисии се повишават с 2% Проблемът в работата на енергийния комплекс са квотите за въглеродни емисии, които поскъпнаха значително. След като само преди година цената им бе под 5 евро, през август т.г. въглеродните фючърси, търгувани на европейската платформа за търговия с емисии, достигнаха най-високото си ниво за последното десетилетие, преминавайки психологическата бариера от 20 евро/тон. Закупуването на квоти, за да работят въглищните централи, които осигуряват малко над 42% от електроенергията на страната, повишава значително разходите. От няколко месеца работна група в Министерството на енергетиката обмисля мерки, за да помогне на държавните компании в енергийния комплекс. Днес министърът на енергетиката Теменужка Петкова съобщи пред протестиращите, че 1/4 от необходимите квоти за работата на ТЕЦ \"Марица-изток 2\" ЕАД вече са закупени, а до 21 декември \"Български енергиен холдинг“ ЕАД ще купи всички останали. Това ще даде сигурност за бъдещето на централата и на мините, които я снабдяват с въглища. Тя бе категорична, че съкращения на персонал в дружествата няма да има. \"Без централите в Маришкия басейн българската електроенергетика не може да функционира нормално. Те са стратегически обекти от енергийната инфраструктура на страната и от националната ни сигурност\", категорична бе Петкова. Петкова информира присъстващите, че Министерството на околната среда и водите работи за предоставяне на безсрочна дерогация на ТЕЦ \"Марица-изток 2\" ЕАД. В края на ноември изтича срокът за обществено обсъждане на новите комплексни разрешителни, с които се предоставя дерогацията. Министър Петкова запозна участниците в протеста и с официалната позиция на страната за предстоящия форум в Катовице, свързан с климатичните промени. \n\tПозицията, одобрена от Министерския съвет, гласи, че България категорично не подкрепя по-амбициозни цели, свързани с въглеродните емисии. Световните въглеродни емисии се повишават с 2%", "date": "2018.11.28", "title": "Енергетици протестират в Раднево заради бъдещето на \"Марица-изток\""}
{"url": "http://clubz.bg/76419-boil_banov_za_golqmoto_plyuskane_az_cenzurata_v_evropa_nqma_da_vyrna", "text": "Тя показва на всички онова, което никой не иска да види  Министърът изложи позицията си в студиото на „Здравей, България!“ по Нова телевизия, след като водещият Виктор Николаев му даде за пример мнението на Вежди Рашидов, който каза, че ако беше министър, не би допуснал подобна проява. „Голямото плюскане“ – пърформанс или пир по време на чума? Боил Банов разкри, че самият Рашидов го е учил навремето, когато скулпторът е бил министър, а Банов, негов заместник - „на това, че в галериите и музеите трябва да има свобода – свобода на автора да може да се изрази“: Според министър Банов е чудесно, че хората изказват мнение за тази изложба, но призивите да бъде наказана директорката на галерията намира за „цензура“. Банов повтори няколко пъти, че не смята да налага цензура: \"Гостите, мисля, бяха стъписани\" Министърът на културата сподели, че пърформансът с банкет е „много интересна провокация“ - и той също се замислил как би реагирал, ако беше поканен на въпросната вечеря. „Голямото плюскане“ – пърформанс или пир по време на чума? \"Гостите, мисля, бяха стъписани\"", "date": "2018.11.28", "title": "Боил Банов за \"голямото плюскане\": Аз цензурата в Европа няма да върна"}
{"url": "http://clubz.bg/76414-kak_tyutyunopusheneto_promenq_mozyka", "text": "Как тютюнопушенето променя мозъка. На тази тема посвещава своя публикация австрийският в.  Който изпуши една цигара, подлага тялото си на различни вредни вещества. Те действат в целия организъм. Засягат се не само белите дробове, а също кръвообращението и всякакви други органи. Сега учени от университета в Грац публикуваха свое научно изследване. Те констатират, че тютюнопушенето променя както мозъчната структура, така и обмяната на веществата в мозъка. Това се онагледява най-вече посредством концентрацията на невротрансмисията, наречена “Габа”, която регулира нервната активност на мозъка. ( Научното изследване на учените от университета в Грац показва, че предимно при жените пушачки нивото на “Габа” е значително по-високо в сравнение с непушачките. Интересното е, че има разлика между половете. При мъжете пушачи и непушачи са констатирани малки отклонения при нивото на Габа. Резултатите от научното изследване могат да се прочетат в медицинското сп. “European Addiction Research”. Досега и при редица други изследвания беше доказано, че жените са по-податливи на ефекта на зависимостта от тютюнопушенето. Когато възнамеряват да се откажат, много бързо отново се връщат към цигарите. Валери Симеонов: Да върнем пушенето - тези хора имат права При сегашното си изследване учените от Грац са включили 60 участници в експеримента. Целта им е била да докажат специфичните разлики при половете. По 30 жени и 30 мъже са били разпределени в две подгрупи – съответно пушачи и непушачи. Всички жени пушачки през последните три години са пушили по 15 до 20 цигари на ден. Наред със структурните и метаболични изменения в мозъка изследователите са установили, че има разлики и при начина на поведение. Средната възраст на пробантите е била 25 години.", "date": "2018.11.28", "title": "Как тютюнопушенето променя мозъка"}
{"url": "http://clubz.bg/76415-tramvaqt_po_grafa_trygna_probno_prokuraturata_oshte_go_proverqva_snimki", "text": "Днес започнаха тестовете на готовата част от трамвайното трасе по улица „Граф Игнатиев“, което трябваше да бъде пуснато в експлоатация още миналия месец, като в същото време предизвика скандали и прокурорска проверка за качеството на ремонта. Дали ще му се види краят обаче и столичани и гости на столицата ще могат да използват трамвая преди новата година, не е ясно. Това ще зависи от изпълнението на проекта - дали тестът няма да покаже нуждата от ремонт на ремонта. Готов е участъкът от площад \"Гарибалди\" до \"Славейков\". Пред Нова тв заместник-кметът на София с ресор „Транспорт“ Евгени Крусев даде заявка, че ако при теста се констатират забележки, те трябва да бъдат отстранени от строителя в най-кратки срокове. Следва назначаването на приемателна комисия от ДНСК, която да издаде строителни документи за въвеждане в експлоатация и редовно движение на трамваите.  Този път наистина: трамваи по \"Графа\" след 30 ноември По думите на Крусев причината за забавянето на пускането на трасето се дължи на това, че „реално „Граф Игнатиев“ е най-тежкият обект като обем дейности и като сложност на изпълнението“. Трамвайните релси са били положени след подмяна на цялата подземна инфраструктура, която отделно криела своите „непредвидени особености и характеристики“.  Паралелно все още не са приключили проверките на Столична община, на прокуратурата и на строителното министерство по сигнала на гражданската организация „Спаси София“ за злоупотреби при възлагането на поръчката за ремонта на „Графа“, спечелена от „Джи Пи Груп“. Остава да виси въпросът какво би се случило с прясно пуснатото трамвайно трасе, ако бъдат установени нарушения. Както Клуб Z писа, в основата на съмненията за злоупотреби при търга са т. нар. виброизолационни подложки по трамвайното трасе. Те би трябвало да поемат до 80% от трусовете, предизвиквани от трамваите. С този аргумент Столична община поставя стриктни изисквания в обявената обществена поръчка. Тези подложки трябва да са изработени от нов материал и да са с маса около 5 килограма на квадратен метър. Как \"Джи Пи Груп\" ремонтира \"Графа\" с по-евтини и шумни плочки За участие в търга са допуснати 4 фирми. Две отпадат, защото не отговарят на изискванията. Едната фирма - „ПСТ Градска среда Зона 2”, е отстранена, защото предлага виброизолационни подложки с маса над 15 килограма на квадратен метър или три пъти повече от изискването. В крайна сметка победител в конкурса е „Джи Пи Груп”. Но според инициативата „Спаси София”, след като печели търга, фирмата започва да полага съвсем различен материал – този на... отстранения конкурент. Но промяната на вида на използваните подложки не е по решение на победителя в търга. Повече от месец, след като „Джи Пи Груп” вече е започнала строителните дейности, възложителят Столична община променя изискването за материала.   Как \"Джи Пи Груп\" ремонтира \"Графа\" с по-евтини и шумни плочки", "date": "2018.11.28", "title": "Трамваят по \"Графа\" тръгна пробно, прокуратурата още го проверява (СНИМКИ)"}
{"url": "http://clubz.bg/76411-antiromska_statiq_v_uikend_s_mente_avtor_i_redakciq_na_falshiv_adres", "text": "Как функционират издания като \"Уикенд\" става ясно от събщение, че т. нар. вестник е глобен от Комисията за защита от дискриминация (КЗД). КЗД е установила дискриминация в седмичника, а на издателя Мартин Радославов е наложена глоба в максималния размер от 2000 лв., тъй като... изобщо не могли да намерят главен редактор, защото такъв нямало. Затова пък издателят управлява чрез адвокат от чужбина. Никой от колектива не може да каже кой взема решенията, никой не е на трудов договор в дружеството, което лично се хвали, че продава над 300 000 копия тираж, адресът на редакцията е на измислено и невярно място в Ямбол, а за две от журналистките, работили в изданието, е изпратен сигнал до прокуратурата за евентуално извършено лъжесвидетелстване. Всичко това става ясно от прессъобщение на Българския хелзински комитет, който се е заел с представителството на човек от Самоков, който се е почувствал засегнат от дописката. ВСС пита европейски съдебни съвети как да действа с \"кафявите\" медии Комисията за защита от дискриминация (КЗД) е установила, че с написването, публикуването и разпространението на статия със заглавие  \" в. \"Уикенд\" и издателят му Мартин Радославов са осъществили дискриминация под формата на „тормоз\" и „подбуждане към дискриминация\". Делото в комисията е образувано по жалба на ромския активист от Самоков Христо Николов, председател на фондация „Саворе\", който получил правна помощ от БХК. Статията е публикувана във вестника през юни 2017 г. Тя представлява поредица от оценъчни изявления като това, че   пишат от БХК. По делото КЗД се произнася, че с тези изявления „Говорейки за ромите изобщо\", продължава в мотивите си КЗД,  КЗД приема, че като представя ромите в крайно негативна светлина, статията настройва мнозинството в обществото – неромите – срещу представителите на ромския етнос, с което създава за последните враждебна и застрашителна среда. От друга страна, КЗД намира, че статията осъществява подбуждане към дискриминация, тъй като издателят е знаел, че поради високия тираж на вестника тя ще стане широко достояние на обществото: Като посочва, че свободата на словото не е абсолютна, а за нея са предвидени ограничения в Конституцията и международното право, КЗД се произнася още, че  . Президентът на Чехия: 90 процента от ромите не работят Като отчита, че са налице предишни нарушения от същите лица, КЗД налага на дружеството издател на в. „Уикенд\" имуществена санкция в размер на 2000 лв., а на изпълнителния директор на дружеството Мартин Радославов глоба в същия размер. Съставът освен това намира, че две от журналистките, работили във вестника, които са разпитани като свидетелки по преписката, невярно са посочили, че към април 2018 г., когато се явяват пред КЗД, се намират в трудови правоотношения с дружеството, издател на „Уикенд\", докато в същото време справка от Националната агенция по приходите показва, че договорите им са били прекратени още през февруари.  Производството по преписката бе белязано от сериозни спънки, създадени от страна на „Уикенд\", които успяха да прикрият действителния автор на статията. В заседанията пред КЗД стана ясно, че посоченият във вестника като автор на статията не е действително лице, а измислено, зад което се крие самата редакция, пишат от БХК. Стана ясно също, че изданието няма главен редактор от месеци. Такъв преди бил самият Радославов, но откакто той бил изпълнителен директор на дружеството, постът на главен редактор бил вакантен, а  Нито една от двете авторки на материали за медията, разпитани като свидетелки в заседанията, не можа да посочи кой е написал статията и има ли конкретно лице, взело решение тази статия да бъде публикувана във вестника. Оказа се още, че Радославов не живеел постоянно в България и упълномощил адвоката си от неизвестно местонахождение в чужбина, откъдето управлява вестника. Впоследствие при проверка от Инспекцията по труда стана ясно също така, че  собственик на вестника. Нещо повече –  Оказва се, че хората, които живеят на адреса, нямали представа, че на него е регистрирано каквото и да е дружество. Решението на комисията не е влязло в сила и подлежи на обжалване пред съда. Президентът на Чехия: 90 процента от ромите не работят", "date": "2018.11.28", "title": "Антиромска статия в \"Уикенд\" с менте автор и редакция на фалшив адрес"}
{"url": "http://clubz.bg/76413-tq_pokazva_na_vsichki_onova_koeto_nikoj_ne_iska_da_vidi", "text": "Името Ода Жон нахлу с банкет в ежедневието на българина - и накара всеки, който се интересува от култура, да се включи в спора изкуство ли е това, което прави, или не. Тя е родена в София 1979 г. и се казва Михаела Дановска. Баща ѝ е художник. Учи в художествената академия в Дюселдорф между 1998 и 2003 г. През 2000 г. се омъжва за прочутия германски художник Йорг Имендорф, който е бил неин преподавател. Но изложбите ѝ, които тя прави след смъртта му през 2007-а, я представят като оригинален артист със собствено мислене. На 23 ноември Ода Жон откри изложбата „Сърцевина“ в Националната галерия у нас – критика на възприемането на женското тяло като обект на консумация. В този контекст бе и пърформансът \"Вечерята. Натюрморт\". На 1 декември в галерията ще бъде представен документалният филм „Коя е Ода Жон?“ на германската режисьорка Камила Пфефер. Премиерата му е на 66-ото издание на „Берлинале” през 2016 г. Филмът показва Ода Жон по време на работа в ателието си, докато създава картини за предстояща изложба. „Голямото плюскане“ – пърформанс или пир по време на чума? Ода отказва да слага сама наименования на картините си. Повечето остават  . Обосновава решението си с това, че заглавията само отвличат вниманието на публиката, насочват я предварително в определена посока, а нейните картини имат друга цел. Те са картини, които се творят, докато ги гледаш. Често рисува обезобразени по някакъв начин хора без лица, чиито тела се състоят само от органи и крайници. На пръв поглед красиви, феерични и дори леко кичозни, картините ѝ при по-задълбочено вглеждане приличат на кошмар, от който не можеш да се събудиш. Те са един несекващ тежък, травматичен сън. \"Гостите, мисля, бяха стъписани\" Самата художничка обаче не е склонна да се съгласи дори и с тази интерпретация. Това, което хората виждат в произведенията ѝ, зависи от техния вътрешен свят, смята тя. Всеки тълкува творбите ѝ според собствените си страхове, комплекси, чувства. И точно това различава Ода Жон от сюрреалистите, с които бе свързвана от критиката в Германия. Посланието ѝ за кошмарни страхове те хваща насред банално-ежедневното, розово-плюшеното, красиво-рекламното. Точно това я прави особено любима на публиката във Франция. Неслучайно именно Френският културен институт участва в организацията на изложбата ѝ в България. Факт е, че Ода Жон намира признание като художник едва в Париж след смъртта на известния си съпруг Йорг Имендорф. Макар и самият той нееднократно да повтаря, че срещата му с много по-младата и красива българка е срещата на двама художници, на учител с ученик, който може да продължи наследството му, а не просто любовна афера, сянката му я преследва дори и след смъртта му. В Дюселдорф, където Ода Жон започва кариерата си, образът на вдовицата е по-силен от образа на твореца. Във Франция тези окови падат. Картините ѝ се разпродават още преди да бъдат изложени, но художничката въпреки това предпочита да не говори за тях. Отказва да описва с думи онова, което е описала с четката. По думите ѝ, тя напуска Дюселдорф не само, за да не ѝ пречи сянката на Имендорф, а и за да не хвърля сянка самата тя върху творчеството му. Самочувствие, което 39-годишната художничка успява да покрие, признава германската критика. През последните години картините ѝ се радват на успех и извън Франция. Тя рисува винаги хора. Често ги обръща с хастара навън – виждаме органите, а лицето не. Темата за жените също е постоянно застъпена в картините ѝ. Те са силни и същевременно жертви. Красиви, но притиснати от демони. Плачещи, държащи в прегръдка безформен любим. В творбите ѝ галеристът ѝ Даниел Темплон вижда непрекъсната борба със страха. Други пък – невероятна смелост. Анук Мартини е убедена, че Ода показва на всички онова, което никой не иска да види. Дори и най-близките ѝ не могат да разгадаят докрай идеите ѝ, всеки интерпретира различно. Точно тази загадъчност я превръща в една от успешните парижки художнички. Както и издигането в култ на естетиката на отблъскващото. Самата Ода Жон също признава, че често е неразбрана: \"Гостите, мисля, бяха стъписани\"", "date": "2018.11.28", "title": "Тя показва на всички онова, което никой не иска да види "}
{"url": "http://clubz.bg/76412-3000_leva_maksimalen_osiguritelen_prag_majchinstvoto_zamrazeno", "text": "Народното събрание увеличи на 3000 лева максималният осигурителен доход, минималният - на 560 лева, но остави на същото ниво обезщетенията за безработица, както и майчинството за втората година от отглеждането на детето.  И през 2019 г. минималното и максималното обезщетение за безработица се запазва на сегашното равнище - съответно 9 лева и 74,29 лева на ден. 380 лева остава и майчинството за втората година, стана ясно при окончателното гласуване на бюджета на Държавното обществено осигуряване (ДОО). Георги Гьоков (БСП) предложи тези размери да бъдат увеличени, за което ще са нужни 28 млн. лева допълнително в бюджета на ДОО: Повишаването на максималния осигурителен праг от 2019 г. означава, че от 1 юли максималната пенсия ще бъде 1200 лева, макар че формулата се променя, заяви д-р Хасан Адемов от ДПС:  В момента таванът на пенсиите е 910 лева. От 2019 г. той трябваше да отпадне, но вместо това става 1200 лева. На този етап не може да се мисли за отпадане на тавана на пенсиите, каза преди време министърът на финансите Владислав Горанов. По темата \"пенсии\" в пленарна зала се разгоряха дебати.  Защото знаем, че сте царе на популизма, на фалитите и на дефицитите, но не недейте да заблуждавате българските граждани, че може да се харчат повече средства, отколкото има, каза още тя. В първото си изказване, откакто се завърна отново като депутат в парламента, Валери Симеонов изтъкна като заслуга на Обединени патриоти, че \"нямаме втора протурска партия в парламента\". Добре, че бяха Обединени патриоти, за да се повишат срамно ниските минимални пенсии, обяви Патриотът по повод критиките от страна на ДПС.  По-рано ДПС и БСП предложиха от 2019 г. минималната пенсия да се увеличи от 219,43 лева на 300 лева. В момента си разпределяте порции от Агенцията за чужденците   обърна се Аталай към Обединени патриоти. Приходите в бюджета на ДОО са в размер на над 11,7 млрд. лева, разходите също. Бюджетът за следващата година е балансиран, с нулев дефицит. Приходите от осигурителни вноски са 7,4 млрд. лева. Разходите за пенсии са в размер над 9,9 млрд. лева, а тези за социални помощи и обезщетения - над 1,6 млрд. лева. Малко над 5,1 млрд. лева са приходите във фонд „Пенсии“ за 2019 г.", "date": "2018.11.28", "title": "3000 лева - максимален осигурителен праг, майчинството замразено"}
{"url": "http://clubz.bg/76409-razpitali_vladislav_goranov_i_oshte_dve_lica_za_apartamenta", "text": "След обещанието на главния прокурор Сотир Цацаров в \"Шоуто на Слави\", прокурор от ВКП лично е снел показания от министъра на финансите Владислав Горанов и от \"още две лица\", собственици на жилището, което той ползва в тузарския комплекс \"Есте\". Горанов: Имотът, в който живея, няма връзка с Домусчиев Скандалът избухна преди седмица, макар отдавна де е обществена тайна, че Горанов живее в комплекс на братя Домусчиеви - независимо че те отрекоха всякакво касателство, защото били само строители и после го продали. Сградата \"Есте\" е \"Сграда на годината за 2011 г.\", а за да не възникват въпроси с цените и възможността да си го позволи, Горанов заяви публично, че живее там безвъзмездно. Апартентът бил на Иван Сарииев - негов кръстник и виден масон. От днешното съобщение от кабинета на Цацаров става ясно още, че той е разпоредил на КПКОНПИ  . За сътрудничеството с институцията на Пламен Георгиев се напомня, че нормативната база е \"Инструкция № 2 от 05.09.2018г. за взаимодействие между Комисията за противодействие на корупцията и за отнемане на незаконно придобитото имущество и Прокуратурата на Република България\", подписана от двамата шефове. Сотир Цацаров е дал на КПКОНПИ 20 дни. Цацаров се отчита след \"Шоуто на Слави\" Ето и цялото съобщение от прокуратурата: В рамките на извършената лично от прокурор от ВКП проверка, на 26.11.2018 г. бяха снети писмени обяснения от министъра на финансите Владислав Горанов, а на 27.11.2018 г. от две лица, собственици на жилището, ползвано от Владислав Горанов. С постановление от 28.11.2018 г. на основание чл.145 ал.1 т.3 от Закона за съдебната власт, чл.82 и чл.83, т.8 от Закона за противодействие на корупцията и за отнемане на незаконно придобитото имущество, Върховна касационна прокуратура разпореди на Дирекция „Противодействие на корупцията“ при КПКОНПИ извършване на отделни, конкретни действия по проверката. Проверката се извършва и на основание чл.8 от Инструкция № 2 от 05.09.2018г. за взаимодействие между Комисията за противодействие на корупцията и за отнемане на незаконно придобитото имущество и Прокуратурата на Република България, подписана от главния прокурор г-н Сотир Цацаров и от председателя на КПКОНПИ г-н Пламен Георгиев. Върховна касационна прокуратура е определила 20 дневен срок за извършване на проверката. Цацаров се отчита след \"Шоуто на Слави\"", "date": "2018.11.28", "title": "Разпитали Владислав Горанов \"и още две лица\" за апартамента"}
{"url": "http://clubz.bg/76410-salman_moje_da_byde_zadyrjan_v_arjentina_zaradi_jemen_i_kashogi", "text": "Аржентински прокурори обсъждат да повдигнат ли обвинения срещу престолонаследника на Саудитска Арабия Мохамед бин Салман за военни престъпления и изтезания. Това може да се случи на срещата на лидерите на 20-те водещи икономики в света Г-20 през тази седмица, която принцът е заявил, че ще посети, предаде \"Гардиън\". Международната правозащитна организация \"Хюман райтс уоч\" (Human Rights Watch) писа до федерален прокурор в Аржентина, за да го убеди, че трябва да се позове на принцип за универсална юрисдикция от Конституцията на страната. По него Салман може да бъде съден заради масовите убийства на цивилни във военната кампания на Рияд в Йемен, както и заради покушението срещу саудитски граждани, сред които е и журналистът Джамал Кашоги. US разузнаването: Принц Салман е наредил убийството на Кашоги Прокурорът трябва да се произнесе дали принципът е валиден по отношение на принца. \n\tСпоред правни експерти, цитирани от вестника \"Кларин\", вероятността това да се случи е  , тъй като убийството на Кашоги може и да не вписва в определението за . Въпреки това в изпратеното писмо са включени много повече примери за изтезания, както и военните операции в Йемен. Според говорителя на аржентинското външно министерство Хорхе Форие опитът за повдигане на обвинение и задържане на принца би завършил с неуспех. Принцът ще бъде сред гостите на двудневната среща на Г-20, която ще започне в петък. Американският президент Доналд Тръмп сподели по-рано, че е подготвен да се срещне със Салман въпреки нарастващата опозиция в Конгреса срещу финансирането на военните операции на Рияд в Йемен. Тръмп: Няма да разваля връзките с Рияд, за да не скочи петролът до $150 Смята се, че повече от 50 000 души са били убити досега, а според международната хуманитарна организация \"Спасете децата\" повече от 85 000 деца са умрели от гладна смърт. Тръмп: Няма да разваля връзките с Рияд, за да не скочи петролът до $150", "date": "2018.11.28", "title": "Салман може да бъде задържан в Аржентина заради Йемен и Кашоги"}
{"url": "http://clubz.bg/76408-obshta_stachka_blokira_gyrciq", "text": "Атина днес е почти без обществен транспорт заради двудневна обща стачка. Синдикатите искат минимална месечна работна заплата от €751 в частния сектор и отмяна на редица мерки за финансова строгост. Не се движат влаковете и фериботите, не вървят метрото и тролейбусите в гръцката столица, а автобусите работят от 9 ч. сутринта до 21 ч. вечерта. Протестът предизвика задръствания по артериите в столичната област Атика, съобщава в. \"Катимерини\". 24-часова стачка обявиха и медиите. Всеобщата конфедерация на труда протестира срещу \"водещата към задънена улиция бездушна държавна политика\". Тя се обявява против повишаване на данъците и намаляване на пенсиите, за колективни трудови договори и \"жизнеспособна система за социално осигуряване\". Гърция излезе по-рано тази година от близо девет години на строги финансови ограничения, наложени от програмите за финансово оздравяване на ЕС и МВФ. Финансовата строгост подяде обществената подкрепа за правителството на левия премиер Алексис Ципрас, който спечели последните два парламентарни избора с лозунги против мерките, наложени от кредиторите, но после ги приложи дисциплинирано.", "date": "2018.11.28", "title": "Обща стачка блокира Гърция"}
{"url": "http://clubz.bg/76407-chrome_veche_shte_raboti_s_jestove_i_v_android", "text": "Следващата версия на браузъра Chrome за мобилни устройства на Android ще може да се управлява с жестове, съобщи 9to5google.com. Става дума за прости движения с пръсти - наляво и надясно, за лесна навигация между уеб-страниците. Такава функция вече има в последната версия на Safari, браузърът на iOS, но и в леката мобилна операционна система Chrome OS. Google Chrome вече няма да пуска видео автоматично Освен това ще може да се скролва през табовете в основния прозорец. Ако сте от хората, които държат много отворени, вероятно в един момент виждате само няколко буквички над всеки, това ще се промени.  Наскоро Chrome се сдоби с нов дизайн, опростен и семпъл, както на мобилните устройства, така и на пълноразмерните компютри. Google Chrome вече блокира най-досадните реклами Затова е логично, че Google иска да добави и нови функционалности. Макар да е най-популярният браузър в момента, с 59,69% дял на пазара, Chrome може да бъде детрониран като всяка друга популярна програма в миналото. Google Chrome вече блокира най-досадните реклами", "date": "2018.11.28", "title": "Chrome вече ще работи с жестове и в Android"}
{"url": "http://clubz.bg/76397-snqg_i_silen_vqtyr_v_cqlata_strana", "text": "Предупреждения за опасно време са обявени в цялата страна. В Северозападна България и в София вече вали обилен сняг и в следващите часове ще се образува снежна покривка, информира Би Ти Ви. В Североизточните райони предурежденията са от втора степен за бурен вятър, снеговалежи, заледявания и виелици. В останалата част от страната предупрежденията са от първа степен за валежи от сняг, в южните райони - от дъжд и сняг. В по-късните часове на деня и в Южна България ще се образува снежна покривка. В Северна България се очаква да натрупа до 15-20 см. В София започнаха първите обработки със смеси срещу заледяване. 167 машини - снегопочистваща техника, са на терен. Приоритетно се извършва се избутване на снежна маса и разпръскване на соли против заледяване по улиците, по които се движи масовия градски транспорт, улици със обществена значимост, опасни и стръмни участъци. Обработват се и общинските пътища в районите „Нови Искър“, „Кремиковци“, „Панчарево“ и „Банкя“. Изпълняват се всички маршрути на градския транспорт. Общественият транспорт се движи по обичайните си маршрути по всички линии. Очаква се снеговалежът да продължи, температурите да се понижават. Ограничено e движението на товарни автомобили над 12 тона през прохода „Троян - Кърнаре\", съобщават от Пътната агенция. Временно e ограничено и движението по пътя \"Видин - Монтана\" в района на Смоляновци поради аварирал тежкотоварен автомобил. Необходимо е шофьорите да изчакват на място.", "date": "2018.11.28", "title": "Сняг и силен вятър в цялата страна"}
{"url": "http://clubz.bg/76401-dushmaninyt_na_ivancheva_s_podkupa_za_1_mln_lv_shte_stroi_vijte_kyde_karta", "text": "Официално: . Това са два от общо трите терена, за които инвеститорът Александър Ваклин твърди, че му е искан подкуп от близо един милион лева (500 000 евро) от Иванчева и заместничката й Биляна Петрова, за да си няма главоболия и да му   преписките в районното кметство. Преди броени дни са влезли в сила две разрешителни за строеж, издадени от главния архитект на столицата Здравко Здравков, става ясно от справка на сайта на направление „Архитектура и градоустройство“ (НАГ). \"Мементо\", \"Марая\" и арестът... Кое как се случи при Иванчева (В ДЕТАЙЛИ) Здравков е дал зелена светлина още на 26 октомври, проектите са съгласувани от НАГ няколко дни преди това, но двете разрешителни са влезли в сила съответно на   и  , показва документацията. Имотите в местността Камбаните са съседни, като върху тях трябва да изникнат жилищни сгради с гаражи и подземни гаражи. За всяко разрешително компанията е платила надлежно по 71 627 лева и 28 стотинки. Терените са зад Академията на МВР - край бул. \"Ал. Малинов\", близо до Детелината, където той се влива в Околовръстното шосе. Както е известно, Иванчева, Биляна Петрова и Петко Дюлгеров са обвинени за вземане на подкуп в особено големи размери, представляващ особено тежък случай, извършен чрез изнудване, посредством злоупотреба със служебно положение. Обвинението твърди, че двете бавели преписки, съгласувателни процедури и пр. с цел изнудване на инвеститорите. Такъв е и случаят с Ваклин. Ваклин: Иванчева няма коз. Парите ми са си в делото Едно от дружествата със забавена административна процедура  на изменение на плана за регулация и застрояване и на работния устройствен план било „Ваклин груп“ ООД. Според обвинението при наличие на изрядна документация от Столичната община всяка седмица представител на „Ваклин груп“ ООД посещавал сградата, в която се помещава районната администрация, и се интересувал за движението на заведената на 16 юни 2017 г. преписка. Служителите в деловодството съобщавали, че преписката е при кмета на район „Младост“ и все още не е резолирана за работа на конкретен служител. През октомври 2017-а дружеството депозирало заявление за съдействие и до главния архитект на Столичната община заради бездействието на районната администрация. Въпреки това съобщаването на заповедта на главния архитект продължавало да се бави, поради което през декември представляващият „Ваклин груп“ подал жалба в Административен съд–София-град срещу мълчаливия отказ на кмета на район „Младост\". Наред с това Александър Ваклин търсил начин да проведе лична среща с кмета на район „Младост“. Неуспешните му опити го мотивирали да сезира и Комисията за противодействие на корупцията и отнемане на незаконно придобито имущество (КПКОНПИ). \"При 10 милиона в брой съдът пусна сина на Арабаджиеви. А за 70 хил. Иванчева е в затвора\"  Така стигаме до посредника – бившия кмет на района Петко Дюлгеров, който също е обвиняем по делото. Според обвинителния акт през март 2018 г. Иванчева, Петрова и Дюлгеров решили да поискат подкуп от Ваклин в размер на 250 000 евро (или 20 евро на кв. метър) за въпросното \"съобщаване\" - съвсем рутинна процедура, която обикновено става в рамките на 2 седмици Дюлгеров поел ангажимент да съобщи за размера на сумата и да осъществява по-нататъшната комуникация със строителя, който имал всички надлежни документи. Междувременно Дюлгеров узнал, че „Ваклин груп“ ООД притежава и други недвижими имоти, отредени за застрояване на територията на район „Младост“, за които предстои да се предприемат административни процедури, пише в обвинението. Така тримата изчислили, че при спазване на \"тарифата\" - 20 евро на метър от РЗП за кметицата, сумата на Ваклин би станала 1 милион евро. Затова в крайна сметка му оставили \"наказателната\" цена от 250 000 евро за споменатия първи терен, а в бъдеще му направили нещо като отстъпка за количество: общо да даде   500 000 евро. Именно това са двата имота на Камбаните,  Белезници, камери, няколко часа - арестът на кметицата на \"Младост\" Останалото помнят всички. Последваха показният арест и шумното дело. Ваклин: Иванчева няма коз. Парите ми са си в делото \"При 10 милиона в брой съдът пусна сина на Арабаджиеви. А за 70 хил. Иванчева е в затвора\"  Белезници, камери, няколко часа - арестът на кметицата на \"Младост\"", "date": "2018.11.28", "title": "\"Душманинът\" на Иванчева с подкупа за 1 млн. лв. ще строи - вижте къде (КАРТА)"}
{"url": "http://clubz.bg/76399-ramshtajn_prez_2019_a_nov_album_start_na_trigodishno_turne_i_oshte", "text": "2019-а ще бъде мощна за немските машини \"Рамщайн\", съобщава zrockradio.bg. Пол Ландерс наскоро разкри, че техният дългоочакван албум ще се появи през 2019-а, а Рихард Круспе наскоро издаде повече подробности. Круспе, който междувременно популяризира и албума   на другата си група Emigrate, разкри, че през следващия месец се очаква миксирането на новия албум на \"Рамщайн\", съобщава musicbox359.com. Той заяви, че, независимо че Emigrate има нова музика, той вероятно няма да участва в подкрепящия тур, тъй като рекламните дейности на \"Рамщайн\" ще се увеличат многократно през следващата година. Слушали сте страхотния му страничен проект, нали? Разпадането на „Рамщайн“ – фалшива новина \"Рамщайн\" работи по новия си албум с продуцента Рич Кости. Предстоящото издание ще е първо за германските ветерани от Liebe ist für alle da (2009) насам. За музиката в новия албум Круспе казва:", "date": "2018.11.28", "title": "\"Рамщайн\" през 2019-а: нов албум, старт на тригодишно турне и още..."}
{"url": "http://clubz.bg/76398-rusiq_i_balkanite_zavryshtane_v_bydeshteto", "text": "Руското влияние на Балканите е реално и лесно може да се наблюдава. Както преди, така и след украинската криза то по много начини се отрази на региона. Нарастващата военна мощ на Москва има сериозни последици за политиките на НАТО в сигурността и за членките му в района на Черно море. Руските петролни и газови компании \"Газпром\", \"Газпром нефт\" и \"Лукойл\" все още играят изключително важна роля на местните енергийни пазари въпреки предизвикателствата, с които се сблъскват, и промененото законодателство в ЕС, което цели да насърчи конкуренцията и да диверсифицира доставките. Култът към Владимир Путин и отбелязването на възраждащата се на световната сцена Русия редовно е водеща новина. Придобила нова смелост, Русия не се свени да използва тежестта си, оказвайки натиск върху Европа и Америка, гарантите на сигурността в региона. Съперничеството е интензивно и обхваща както страни, така и политики. Въпреки надеждите за възпиране или дори голяма сделка с Русия - която мнозина предлагат и от двете страни на Атлантическия океан - не се вижда краят на сегашната надпревара. На САЩ не им харесва какво се случва между Русия и Украйна Независимо от това е важно да се помисли, да се постави руското предизвикателство в контекст, да се признаят ограниченията му и да се обясни какво не представлява. Преди всичко това не е завръщане към студената война. Няма блокове или съюзи, изправени един срещу друг в Югоизточна Европа - значима промяна в сравнение с миналото. Русия освен това няма постоянни съюзници, нито цялостна идеология, която да изнася и поддържа. Не е и в положение да изгражда организации за икономическа интеграция, например като разшири появилия се Евразийски икономически съюз с Балканите, приемайки като членове Сърбия, Република Сръбска, Македония или други. И най-добрите приятели на Москва в региона гравитират около ЕС икономически и продължават да се стремят към положителни отношения с НАТО и САЩ. От своя страна Русия усъвършенства подривните си умения, без непременно да се опитва да установи хегемония. Всяка по-амбициозна стъпка би била скъпо начинание и със сигурност не би си заслужавала за Кремъл откъм възвръщаемост на инвестицията. Второ, макар да има определени прилики, не сме свидетели на сценарий тип \"завръщане в бъдещето\" - на един вид завръщане към \"Голямата игра\" на геополитиката. През XIX и в началото на ХХ век Русия има много по-голямо влияние върху балканските въпроси от това, с което разполага днес, заради честите си военни интервенции и самата структура и начина, по който действа Европейският концерт. В нито един момент обаче Русия не е важен икономически фактор. Тези дни, напротив, руски енергийни фирми и различни финансови инвестиции в региона са много по-ефикасно средство. Дали чрез газопровода \"Южен поток\" или чрез санкциите срещу Турция от 2015 г., икономиката има водеща роля в отношенията на Русия с Югоизточна Европа. Особено важен е по-широкият контекст: безпрецедентната степен на взаимна зависимост и пропускливост на границите в Европа след 1989 г. По-тесните връзки между обществата, финансовите институции, бизнесът, правителствените агенции, медиите и т. н. заедно с интернет улесниха Русия в способността ѝ да оказва влияние на събитията и са жизненоважни в действието на меката ѝ сила такава, каквато е. Действително глобализацията може и да не е съвсем съвременно явление и има предшественици през XIX век. Но ако можеше Александър Втори или Николай Първи да бъдат събудени днес чрез чудо, дали биха могли да познаят света, в който живеем? Ако Русия беше нормална държава... На Балканите Русия не се опитва нито да установи нов политически ред, нито да създаде империя, била тя формална или неформална. Целта ѝ е да подкопае и разстрои съществуващите институции и правила, създадени от Запада. Важно е да се подчертае и фактът, че Русия не действа сама. Винаги е имало желаещи съдружници и спътници. Те сътрудничат с Русия, за да прокарват собствените си политически и икономически интереси винаги в търсене на външни поддръжници. Забележително е, че някои от съдружниците и партньорите на Русия минаваха за прозападни в нетолкова далечното минало. Няколко примера: Милорад Додик в Република Сръбска, турският президент Реджеп Тайип Ердоган, Никола Груевски в Македония. Други направиха обратния ход, изоставяйки Русия, за да търсят по-силен съюз със Запада - такъв е случаят на Мило Джуканович в Черна гора. Руската политика може да е опортюнистична, но е факт, че има безброй политически опортюнисти от другата страна. Това, разбира се, улеснява работата на Москва да оказва влияние. Дейността на Русия в Югоизточна Европа, която се разшири драматично през първото десетилетие на 2000 г., стана по-ясно видима едва наскоро заради конфронтационния обрат в отношенията между Москва и Запада. Много фактори доведоха до този обрат: мисията на режима на Путин за вътрешна легитимност на фона на стагнираща икономика и намаляващо обществено доверие към \"системата\", желанието да се заявят руските интереси във все по-многополюсен, но и несигурен свят, антиинтервенционистките настроения в САЩ, хроничните проблеми на ЕС. Дали заради механиката на силовите политики, както твърдят реалистите сред изследователите, или заради логиката на вътрешнополитическите фактори, както биха казали либералите, Русия е готова да предизвика Америка и съюзниците ѝ. Иска да оформя, а не да приема международния дневен ред. Страховете от западни сценарии за подхранване на \"цветна революция\" и \"майдани\" в Русия оформят външнополитическото мислене на Путин и близкото му обкръжение. Русия и Китай искат да взривят световния ред Разбира, се \"близката чужбина\" - или за да използваме брюкселския жаргон, страните от Източното партньорство - е мястото, където отпорът на Русия е най-силен. Москва обаче се върна и в други региони и политически арени. Военната интервенция в Сирия разшири неимоверно отпечатъка ѝ в Близкия изток. Дори в самите Съединени щати въпросът за предполагаемата руска намеса и кибершпионаж бяха акцент в президентските избори през 2016 г. Администрацията на Обама може и да определи Русия като регионална сила в упадък, но в действителност обсегът на Русия далеч надхвърля постсъветска Евразия. Посткомунистическа Централна и Източна Европа, включително бивша Югославия, е очевидната цел. Както и Турция: Москва има средствата, за да влияе на Анкара, докато има проблеми в отношенията ѝ със САЩ и ЕС. Западните санкции и драматичният спад в цените на петрола поставят Кремъл в неудобна ситуация, но Москва разбира от играта на влияние и знае как да използва слабостите и възможностите в многобройните периферии на Европа. Въпреки това човек не бива да приема, че Кремъл дърпа всички конци в тази игра. Навсякъде из Европа политически лидери и лица на гражданското общество, правителства и бизнес интереси са не просто доброволни съучастници, използвайки подкрепата на Русия, за да си издействат всякакви цели - баланс срещу външни заплахи, максимизирани печалби, отстъпки от страна на Запада, надиграване на съперници у дома и заглушаване на критиците. Този тип поведение не е присъщ единствено на Югоизточна Европа, където историческите връзки с Русия все пак имат своята роля. То несъмнено има последователи и в други части на континента като Унгария, Чехия, Италия, Австрия. Независимо от ситуацията винаги ще има играчи, които да желаят влияние или бизнес с Русия. \"Опорките\" на пропагандата у нас: залез на Европа, въздигане на Русия, кукловод-хегемони Дали съперничещата сила, в която се е превърнала Русия, е в позиция да подрине ЕС отвътре, започвайки от най-уязвимите югоизточноевропейски държави? Вероятно не. В крайна сметка независимо от широко разпространеното вярване Кремъл, изглежда, няма цялостен модел, който да може да изнесе отвъд постсъветското пространство. Нито \"направляваната демокрация\" или \"суверенната демокрация\" на първите два мандата на Путин, нито по-скорошните хвалебствия за консервативните ценности и религията в по-широк смисъл, нито пък приемането на Русия като уникална цивилизация, противопоставена на глобалния либерализъм, вършат такава работа независимо от факта, че тези идеи имат много подгласници в ЕС. От Белград до Анкара, от София до Будапеща неработещи демокрации, държавата в плен и връщането към авторитарни политики са като цяло проблеми, създали се в самите държави не като резултат от злокобен заговор на Москва. Колкото и \"путинизацията\" да представлява заплаха, струва си да си помислим отново кои са истинските путинизатори. И което е още по-важно, Русия, изглежда, няма нито икономическите ресурси за скъпи идеологически кръстоносни походи, нито волята да издържа приятелски настроени режими. Ситуацията на Балканите е доказателство. ЕС може да е в лошо състояние и да се изправя пред поредица екзистенциални кризи, но продължава да изглежда привлекателен заради пазара си, значимите финансови трансфери и в по-малка степен силата на наратива, заложен в основите му. НАТО: Русия разположи нови ракети в Европа и наруши договора със САЩ Така остава само съперничеството между опортюнист, който си е поставил ясен набор от цели, но му липсват средствата да ги постигне, и терминално дезориентирания Запад, който притежава средствата, но не е единодушен как да ги използва. Това се отнася както за ЕС, чиито членове винаги са се затруднявали в това да \"говорят с един глас\" за Русия, така и за САЩ, където балансът между сдържане и ангажиране продължава да е тема на горещи дебати. Междувременно Югоизточна Европа си проправя път в мътните води на това ново състезание. В повечето случаи държавите от региона ще се качат на влака на Запада, но ще се застраховат и ще оставят отворени вратички. Глупаво би било от страна на Путин просто да стои, без да се възползва. Както обаче гласи поговорката, за танго трябват двама. Ако Русия беше нормална държава... Русия и Китай искат да взривят световния ред \"Опорките\" на пропагандата у нас: залез на Европа, въздигане на Русия, кукловод-хегемони НАТО: Русия разположи нови ракети в Европа и наруши договора със САЩ", "date": "2018.11.28", "title": "Русия и Балканите - завръщане в бъдещето"}
{"url": "http://clubz.bg/76404-pari_sen_jermen_i_livyrpul_imat_mnogo_za_reshavane_i_stari_smetki_programa", "text": "\"Пари Сен Жермен\" и \"Ливърпул\" излизат в ключов мач от група С на Шампионската лига тази вечер от 22 часа. Три тима в този квартет водят битка за първите две места и кръг преди края всяка грешка може да се окаже фатална за шансовете за продължаване в турнира. В същото време \"Наполи\" посреща \"Цървена звезда\" и може да се окаже в \"пол позиция\", ако спечели. ПСЖ и италианският тим имат по 6 точки, а \"червените\" са с 5. По рано през есента \"Ливърпул\" разби французите у дома. Интересно ще бъде дали получилите контузии в мачовете на националните си отбори Неймар и Килиан Мбапе ще излязат като титуляри. В гр. А \"Атлетико\" и \"Борусия\" (Дортмунд) най-вероятно ще се класират и на теория днес. От В \"Барселона\" вече е в плейофите, а \"Интер\" гостува на \"Тотнъм\" също в решителна битка. \"Порто\" и \"Шалке\" имат пряк сблъсък за първото място в D, а от резултата в тази среща може да се възползва \"Галатасарай\" и направи развръзката интересна, стига да победи \"Локомотив\" (Москва). \"Реал\" (Мадрид) показа кой е шампионът на \"Олимпико\" Тази вечер мачовете се предават от каналите на Би Ти Ви.", "date": "2018.11.28", "title": "\"Пари Сен Жермен\" и \"Ливърпул\" имат много за решаване и стари сметки (ПРОГРАМА)"}
{"url": "http://clubz.bg/76403-jordan_conev_za_deputatskite_zaplati_razchitame_na_tezi_pari", "text": "ДПС е против идеята на БСП да бъдат замразени депутатските заплати. Това заяви депутатът от движението Йордан Цонев пред бТВ. Той е убеден, че догодина ще има избори три пъти. Според него предсрочният парламентарен вот е неизбежен. Тя обаче не решавала проблема, а правителството генерирало само нестабилност и затова трябва подаде оставка. Според Цонев най-големият недостатък на бюджета е, че не е ориентиран към икономическия цикъл. Той изтъкна, че има много разходи за нереформирани системи, които не са насочени към реформи, а към неефективни плащания.", "date": "2018.11.28", "title": "Йордан Цонев за депутатските заплати: Разчитаме на тези пари"}
{"url": "http://clubz.bg/76405-advokati_dariha_na_mvr_1000_tomcheta_syveti_za_arestantite", "text": "В София бе представена книгата на адвокат Златка Стефанова \"В помощ на задържания от полицията и на обвиняемия в досъдебното производство\", съобщава правният сайт \"Де факто\". Любопитно е, че 1000 бpoйĸи oт издaниeтo ca дaдeни нa MBP. Идeятa e тe дa бъдaт paзпpeдeлeни ĸaĸтo cpeд paзcлeдвaщи пoлицaи, тaĸa и дa бъдaт пocтaвeни нa мecтaтa, ĸъдeтo ce зaдъpжaт лицaтa, зa дa мoгaт тe дa ce зaпoзнaят c пpaвaтa cи, oбяcни aвторката. Πo дyмитe ѝ в дeĸлapaциятa, ĸoятo ce дaвa нa зaдъpжaнитe, нe ce cъдъpжa пpaвoтo дa зaпaзят мълчaниe: Дpyгa пpaĸтиĸa, зa ĸoятo имa peшeниe cpeщy Бългapия, e   бeз нa лицaтa дa бъдe paзяcнeнo пpaвoтo дa мълчaт, пocoчи aдвокат Cтeфaнoвa и дoбaви: Събитиeтo бe opгaнизиpaнo cъвмecтнo oт Цeнтъpa зa oбyчeниe нa aдвoĸaти \"Kpъcтю Цoнчeв\" и инcтитyт \"Oтвopeнo oбщecтвo - Coфия\".  Kнигaтa бeшe пpeдcтaвeнa oт д-p Ивaнĸa Ивaнoвa, диpeĸтop нa Πpaвнaтa пpoгpaмa нa \"Oтвopeнo oбщecтвo”, aдвокат Дaниeлa Дoĸoвcĸa, peдaĸтop нa издaниeтo, ĸaĸтo и oт aвтopa Злaтĸa Cтeфaнoвa. Cpeд гocтитe нa пpeдcтaвянeтo бяха cъдия Гaлинa Зaxapoвa, зaм.-пpeдceдaтeл нa BKC и pъĸoвoдитeл нa Haĸaзaтeлнaтa ĸoлeгия, Eлeнa Чepнeвa, пpeдceдaтeл нa HБΠΠ, Bилмa Bacилeвa, зaм.-пpeдceдaтeл нa HБΠΠ, aдвокат Ивaйлo Дaнoв, пpeдceдaтeл нa CAK, члeнoвe нa Coфийcĸия aдвoĸaтcĸи cъвeт и мнoгo дpyги.  Издaниeтo cъдъpжa oбoбщeниe нa дoбpи aдвoĸaтcĸи пpaĸтиĸи. Aдвокат Cтeфaнoвa пpипoмни ĸoнcтaтaция нa Eвpoпeйcĸия cъд в Cтpacбypг, cпopeд ĸoятo pиcĸoвeтe зa пpaвaтa нa лицaтa ca мнoгo гoлeми в cлyчaитe, ĸoгaтo дo тяx нe e дoпycнaт или нe ca ycпeли дa ce ĸoнcyлтиpaт c aдвoĸaт в нaчaлнитe пepиoди нa paзcлeдвaнeтo.", "date": "2018.11.28", "title": "Адвокати дариха на МВР 1000 томчета съвети за арестантите"}
{"url": "http://clubz.bg/76380-konfliktyt_v_azovsko_more_kakvo_kroi_putin", "text": "В Украйна бе въведено военно положение. Тази реакция на случилото се в Керченския проток буди подозрения. Защото колкото и сериозно да е положението в момента, трябва да си припомним следното: че през продължаващата вече почти пет години руска агресия Украйна се е намирала и в далеч по-опасни ситуации, които е преодоляла, без да предприема такава сериозна стъпка. Президентът Порошенко първоначално обяви военно положение, предвиждащо сериозни ограничения върху гражданските права, медийната свобода и свободата на събиранията. Но след като към него бяха отправени остри критики, той обяви втори смекчен вариант на мярката, изключваща всички тези ограничения. И все пак съмненията си остават: през март следващата година в Украйна ще се проведат президентски избори, на които Порошенко почти няма никакъв шанс за преизбиране. Това стечение на обстоятелствата е подарък за пропагандата на Москва, която вече доволно потрива ръце. Всичко това обаче не бива да отклонява вниманието ни от съществения въпрос. От месеци насам Кремъл създава напрежение в Азовско море - с тормоза над украинските търговски кораби, който вече се е превърнал в правило, и с все по-откритото налагане на военен контрол в морските води. Така Москва затяга мъртвата си хватка - и икономически, и военно - над района в Югоизточна Украйна, който е в близост до фронтовата линия. А това може да означава подготовка за ново дестабилизиране на региона - било то чрез подклаждането на социално недоволство или чрез нови военни действия по суша. Колкото и да е смислено предложението на Германия да посредничи в конфликта с цел да се избегне нова ескалация, Берлин не бива да спира дотук. Събитията в Азовско море ясно показват, че Путин съвсем не е приключил войната си срещу Украйна. Затова сега е спешно необходимо да бъде спряно изпълнението на проекта \"Северен поток-2\" през Балтийско море. Русия все още изнася газ за Европа през украинска територия.  Сега вътрешнополитически режимът на Владимир Путин е заел дефанзивна позиция - подобно на момента преди анексирането на Крим, което навремето изстреля неговата популярност до небесата. Възможно е сега в Азовско море Кремъл да започва един конфликт, който да доведе до повторение на този ефект.", "date": "2018.11.28", "title": "Конфликтът в Азовско море: какво крои Путин?"}
{"url": "http://clubz.bg/76385-bylgarskiqt_narod_ne_e_kato_ruskiq_ako_go_typchesh_izliza_na_bunt", "text": "Това заяви политологът проф. Евгений Дайнов пред \"Фокус\". Според него \"да нахлузиш феодални нрави върху една европейска страна, модерна, съвременна, е напълно губещо\", защото \"тя ще се съпротивлява\". Дайнов е убеден, че протестите влияят на властта. Според Дайнов оставката на Валери Сиемонов не е просто маневра. Според него вече имаме правителство на малцинството. Според него не е ясно докога хората ще останат на улицата и дали ще излизат всеки ден.", "date": "2018.11.28", "title": "\"Българският народ не е като руския... ако го тъпчеш,... излиза на бунт\""}
{"url": "http://clubz.bg/76406-ukrainski_diplomat_za_klub_z_moskva_iska_da_provokira_otvetni_dejstviq", "text": "Това заяви специално за Клуб Z киевският дипломат Олександър Левченко. Той е съветник на министъра по въпросите на окупираните територии Вадим Черниш. Левченко изтъкна, че това са планове на Москва, а не на Киев. Тръмп: Може да не се срещна с Путин заради агресията в Керч  Украйна е готова да отблъсне руската агресия, поради което Върховната Рада взе решение да въведе военно положение в граничещите с Русия и Черно море области.", "date": "2018.11.28", "title": "Украински дипломат за Клуб Z: Москва иска да провокира ответни действия"}
{"url": "http://clubz.bg/76393-pochina_syzdatelqt_na_kvadratni_gashti", "text": "Почина създателят на детския анимационен герой Спондж Боб Квадратни гащи. Петдесет и седемгодишният Стивън Хиленбърг е издъхнал в резултат на амиотрофична латерална склероза, предадоха световните агенции. Сериалът \"Спондж Боб Квадратни гащи\" е излъчен за първи път през 1999 г. Спечелил е множество награди, включително няколко \"Еми\", и се разрасна до многомилиарден франчайз.", "date": "2018.11.28", "title": "Почина създателят на Квадратни гащи"}
{"url": "http://clubz.bg/76392-ruska_banka_otpusna_zaem_ot_12_miliarda_po_pogreshka", "text": "Бедната Централноафриканска република извади голям късмет във вторник, поне на хартия, след като получи заем от 12 милиарда долара от руската държавна Външнотърговска банка (ВТБ), предаде агенция Ройтерс. Оказа се обаче, че заем няма, а е станала грешка. \n\tСумата фигурира във финансовия доклад на банката за тримесечието, публикуван от Руската централна банка. В доклада е включена таблица с финансовите претенции на ВТБ към десетки държави до 1 октомври т.г. Срещу Централноафриканската република (ЦАР) стои сумата от 801 933 814 000 рубли (12 милиарда долара), което е над шест пъти брутния вътрешен продукт на страната. \n\tАгенция Ройтерс е потърсила информация от банката относно заема. Финансовата институция е отговорила, че реално такъв заем не съществува. ВТБ не посочи кой е отговорен за грешката и как подобна огромна сума е била публикувана без да бъде забелязана, отбелязва агенцията. \n\tГоворителят на правителството на ЦАР Анге Максиме Казагуи заяви, че няма информация за такъв заем. Централноафриканската република има население от пет милиона души, а брутният й вътрешен продукт възлиза на 1,95 милиарда долара, по данни на Световната банка. ", "date": "2018.11.28", "title": "Руска банка отпусна заем от $12 милиарда по погрешка "}
{"url": "http://clubz.bg/76396-samo_ndrangetata_e_mafiqta_stypila_na_vsichki_kontinenti", "text": "Калабрийската мафия Ндрангета е единствената престъпна организация, която присъства на всички континенти и продължава да се разраства. Това заяви днес Никола Гратери, италиански магистрат, който от десетилетия се бори срещу мафията, предаде Франс прес. Според него Ндрангетата присъства в Западна Европа, Северна Америка, Южна Америка, Централна Америка, Африка и сега се разпростира и в Източна Европа. \n\tШейсетгодишният Гратери, който живее под полицейска охрана от 1989 г., сега е главен прокурор на Катанцаро, главния град на италианската област Калабрия. Той представи днес пред журналисти в Рим своята книга, озаглавена \"Тайната история на Ндрангетата\", написана в сътрудничество с професор Антонио Никазо, специалист по изследвания върху мафиите и преподавател в САЩ и Канада. Гратери, който е заклет еврофил и подкрепя идеята за една федерална Европа, упрекна днес ЕС, че страда от липса на \"култура на сигурността\". Според Никазо пък борбата срещу мафията е още по-трудна, защото изисква използването на разузнавателни служби, за да се извършат добре операциите срещу нея, а разузнавателните служби сега са ориентирани към борбата с тероризма. \"Терористичната дейност поражда силно безпокойство у обществото, но не й мафиотската дейност\", каза Никазо и призова борбата да се води и на двата фронта, пише БТА.", "date": "2018.11.28", "title": "Само Ндрангетата е мафията, стъпила на всички континенти"}
{"url": "http://clubz.bg/76394-trymp_moje_da_ne_se_sreshtna_s_putin_zaradi_agresiqta_v_kerch", "text": "Президентът на САЩ Доналд Тръмп заяви, че може да отмени планираната среща с руския президент Владимир Путин по време на срещата на върха на Г-20 в Аржентина заради случилото се в Керченския проток, предадоха световните агенции. \n\tВ интервю за в. \"Вашингтон пост\" Тръмп заяви, че очаква   от своя екип по национална сигурност във връзка с инцидента. \n\tВ неделя Русия откри огън срещу украински военни кораби, след което задържа плавателните съдове и екипажите им близо до Крим - анексиран от Москва през 2014 г.  \n\tТръмп каза, че докладът ще има решаващо значение за това дали ще се срещне с Путин. Американският президент би следвало да се срещне с руския си колега в кулоарите на срещата на върха на Г-20 в Буенос Айрес, която ще се състои в петък и събота. На САЩ не им харесва какво се случва между Русия и Украйна Съветникът на Тръмп по въпросите на националната сигурност Джон Болтън заяви пред журналисти, че на срещата с Путин ще бъдат обсъдени темите за сигурността, контрола над въоръжаването, Близкия изток и Украйна. Съединените щати биха искали европейските страни да окажат по-голяма подкрепа на Украйна в нейната борба с Русия за Крим, в това число като наложат по-строги санкции и преосмислят подкрепата си за газопровода \"Северен поток 2\". Това заяви във вторник говорителката на Държавния департамент Хедър Науърт на редовен брифинг за журналисти, предадоха Ройтерс и ТАСС. Говорителката на Държавния департамент на САЩ призова страните, през които преминава газопроводът \"Северен поток 2\", да се откажат от реализацията на този проект. Русия обвинява Украйна, ЕС и САЩ, че търсят конфликт в Черно море Науърт каза още, че държавният секретар на САЩ ще отпътува в близките дни за участие в срещата на външните министри на страните от НАТО в Брюксел на 4 и 5 декември. По думите й инцидентът в Керченския проток ще бъде важна тема за обсъждане на срещата. Говорителката на Държавния департамент отново заяви, че американските власти осъждат действията на Русия в Керченския проток и изразяват своята подкрепа за президента на Украйна Петро Порошенко, съобщава БТА. Кремъл продължава подготовката за срещата между президентите на Русия и САЩ Владимир Путин и Доналд Тръмп на форума на Г-20 в Аржентина, предаде ТАСС. Така той коментира думите на Тръмп, че е възможно срещата с руския му колега в Буенос Айрес да бъде отменена, съобщава \"Фокус\". Песков акцентира върху думите на Тръмп за агресия по време на инцидента в Керченския пролив. Гласът на Путин не каза в кой от двата дни, през които руският лидер ще бъде в Аржентина, ще се проведе срещата с Тръмп. Русия обвинява Украйна, ЕС и САЩ, че търсят конфликт в Черно море", "date": "2018.11.28", "title": "Тръмп: Може да не се срещна с Путин заради агресията в Керч "}
{"url": "http://clubz.bg/76390-vtorata_tryba_na_turski_potok_moje_i_da_mine_prez_bylgariq_ako_es_ne_q_spre", "text": "Втората тръба на газопровода \"Турски поток\" по всяка вероятност ще мине през България, защото така е най-изгодно на \"Газпром\", но има и пречки, тъй като политическото решение ще се търси на ниво Европейски съюз. Тази прогноза направи председателят на Комисията за енергийно и водно регулиране (КЕВР) Иван Иванов снощи при представяне на книгата на д-р Димитър Бечев \"Русия се завръща на Балканите\", организирана от Сдружение \"Граждански съвет\", фондация \"Конрад Аденауер\" и издателство \"Изток-Запад\". Как приклякаме пред \"Газпром\" Първата тръба на \"Турски поток\" с капацитет 15.75 милиарда куб. м природен газ вече излезе на турска суша и това бе ознаменувано на тържествена церемония по-рано този месец с президентите на Русия и Турция Владимир Путин и Реджеп Тайип Ердоган. Газ по тръбата, предназначена изцяло за нуждите на турския пазар, се очаква в края на 2019 г. България, която консумира годишно около 3 милиарда куб. м синьо гориво, е почти на сто процента зависима от руския газ. Путин и Ердоган отбелязаха \"историческата стойност\" на \"Турски поток\" (ВИДЕО) По всяка вероятност втората тръба на \"Турски поток\" ще бъде реализирана и това показват предприетите действия от руска страна, коментира Иванов. Според него втората тръба вече е във водите на Черно море и интензивно напредва към турския бряг. Шефът на КЕВР заяви, че за \"Газпром\" е икономически по-изгодно втората тръба на \"Турски поток\" да мине през България. Иванов приведе и няколко аргумента в подкрепа на твърденито си. Един от тях е, че \"Газпром\" е изгубил интерес тръбата да мине през Гърция, защото оттам трябва да продължи през Македония, Сърбия, Унгария  до Баумгартен, Австрия, но след твърдата ориентация на Скопие към ЕС и НАТО руската държавна компания е изгубила интерес към този маршрут. Според изчисления на енергийни анализатори, обявени миналата седмица, става въпрос за $1.2 милиарда. Иван Иванов съобщи, че операторът на българската газова инфраструктура - държавната компания \"Булгартрансгаз\", ще обяви обществена поръчка, в която ще се събират обвързващи оферти за пренос на природен газ от турска граница до Зайчар на сръбска граница. Властта хем чака руско \"да\" за \"Турски поток\", хем готова за него \"Булгартрансгаз\" има намерение да построи този участък от газопровода от турската до сръбската граница, който достига до Провадия, за да може от юг да бъде захранена газовата система на България. Причината е, че от 1 януари 2020 г. \"Газпром\" няма да използва тръбата за транзит на природен газ от българо-румънската до българо-турската граница - това е Трансбалканският газопровод, който преминава през Украйна, оттам през Румъния и България към Турция. Причината за това е, че тръгва газът по първата тръба на \"Турски поток\".  Наред с това председателят на регулатора посочи и пречките пред реализацията на проект като втората тръба на \"Турски поток\". Той подчерта, че на първо място това е условието, на което трябва да отговаря преносът на руски газ по този нов маршрут - и то е същото като за \"Южен поток\" - европейското законодателство, т.нар. Трети енергиен пакет. Едно от основните изисквания на Третия енергиен пакет е, че никой доставчик не може да резервира пълния капацитет на един газопровод, а само до 50%.  Иван Иванов отбеляза също и евентуалната реакция на страни от ЕС:  Той разкри, че през 2012 г., когато е бил депутат и член на временна парламентарнта комисия, \"имаме напълно достоверна информация, че \"Газпром\" беше платил $35 милиона чрез копания, базирана в Брюксел, на три държави - Румъния, България и Полша, срещу проучване за шистов газ\". Иванов припомни, че в крайна сметка \"не без съдействието на правителството се стигна до решение на парламента за забрана на проучванията за шистов газ\". За другата Нова година - газ по \"Турски поток\" За разлика от него бившият енергиен министър в първия кабинет \"Борисов\", а днес обвиняем -. Трайчо Трайков, изрази скептицизъм, че втората тръба на \"Турски поток\" ще стане реалност. Дискусията по представянето на книгата на д-р Димитър Бечев може да проследите във видеото: Книгата на д-р Бечев е издадена първо на английски език от Йейлския университет. Бечев е старши сътрудник към Атлантическия съвет (САЩ) и преподавател в Университета на Северна Каролина. Има докторат по международни отношения от Оксфордския университет, специализирал е в Института по икономика в Лондон и в университета \"Харвард\" в САЩ.  Путин и Ердоган отбелязаха \"историческата стойност\" на \"Турски поток\" (ВИДЕО) Властта хем чака руско \"да\" за \"Турски поток\", хем готова за него За другата Нова година - газ по \"Турски поток\"", "date": "2018.11.28", "title": "Втората тръба на \"Турски поток\" може и да мине през България - ако ЕС не я спре"}
