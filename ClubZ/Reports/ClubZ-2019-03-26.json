{"url": "http://clubz.bg/81079-tv7_glytnala_300_mln_no_vasilev_kazval_nishto_mediqta_e_sila", "text": "Как е работила „Фирмата“ - обръч от дружества около Цветан Василев, стартирал в средата на 1990-те с 4-5 знакови за него фирми – \"Фина С\", \"Бромак\", по-късно и ТЦ ИМЕ, а финиширал като тумор от над 150 дружества, изсмукващи пари от КТБ. Как банкерът, който е в Сърбия отговарял на забележката, че ТВ7 е погълнала 300 млн. лв. с думите, че парите нямат знаение, защото \"медията е сила\". Защо е поддържал поне 50 офшорки за финансиране на приватизационни сделки, но и на известни личности, при които не искат да се знае неговото участие. Свидетел си спомни само един политик, гравитирал около КТБ - Иван Костов За всичко това разказа днес своята версия Бисер Лазов - бивш счетоводител на Василев, още откакто банкерът работил в ЦКБ през 1998 г., до краха на КТБ през 2014 г. Днес Лазов е основен свидетел на прокуратурата Фирма на Цветан Василев осъдена да върне 125 млн. евро на КТБ Разпитът му по делото КТБ се чакаше с огромен интерес, а самият той започна с изложение, което предупреди, че ще е дълго. Без никой да го пита нищо, днес той говори от 10:00 до 16:30 ч, само с една почивка. Стигна едва до събития от 2011 г. Не спомна нито веднъж името на Делян Пеевски или друг - освен Иван Костов - на чиято дъщеря Мина Цветан Василев обещал, че ще напълни някаква офис сграда със свои фирми като наематели. Заради КТБ Брюксел ни иска в Банковия съюз  За да се получават кредити от КТБ, трябвало да са налични две условия - първо, дружеството да не е пряко свързано с изпълнителния директор на банката Цветан Василев, и второ - човекът, който се \"назначава\" проформа за управител или собственик на фирмата кредитополучател да е изцяло контролирано лице - това стана ясно от разказа на Лазов пред съда днес. Първото такова подставено лице навремето станал самият той. После станали най-тесният кръг служители около Василев, които все пак го \"виждали всеки ден\". Това и няколкото успешни инвестиции им давали спокойствието, че шефът държи всичко под контрол. Накрая бизнесът с финансиране на дружества, които съответно препращат парите на други дружества, които пък ги дават на \"реалната цел\", т.е. - крайният истински адресат (който бил вписван във всеки ежедневен отчет пред Василев), толкова се разраснал, че включил роднини на най-далечните служители, т.е. .- хора които никога не са виждали Василев на живо, обясни днес Лазов.  Така трябвало да купят костюм и да отведат в Агенцията за приватизация \"все едно е истински бизнесмен\", някой си Емил Галов, който си купил... военния завод \"Дунарит\". После същият пишман приватизатор бил привикван от финансовото разузнаване в ДАНС да му задават въпроси - как стават тия работи, но - о, чудо! - не се разбра от това да е последвало нещо. На една среща с Лазов Василев му обяснил...  Въпросните бизнес идеи се свеждали до това - инвестиционите му проекти да бъдат директно финансирани от банката. Тази   произхождала от неговата нова позиция в самата банка, а именно – изпълнителен директор. Трябвало да са налични само споменатите две условия - фирмата кредитоискател да не се свързва пряко с него и да се \"държи\" титулярът й. Между другото, свидетелят каза и нещо интересно - че след напускането си на ЦКБ, и преди да \"му се получи\" с КТБ, Василев ходил на работа в друг банка. И опитал същата схема там. Викнали го все още управляващите банката съдружници и му казали, че тая няма да стане. Той бил много ядосан...  Цветан Василев: Търся инвестиции за Сърбия от благодарност, че ми спаси живота Но да се върнем на Лазов, който - бидейки счетоводител с огромна практика, идващ във \"Фина С\" от банка, където е работил още от средата на 1990-те, дори не се притеснил, че кредити се отпускат на въпросните дружества собственост на шофьори, секретарки и охранители още в същия ден, в който са заявени. Както и се задоволил с обяснението на Василев - тогава негов бизнес идол и модел за успял човек, който му обяснявал, че така даже се спестява работа на... инспекторите в банката, които трябвало да проучват обекта и предмета на финансиране. Лазов оприличи, че били прибегнали до \" Понеже самият той станал такова доверено лице и \"негова\" фирма купила мината в Станянци (продадена по-късно на огромна печалба на Христо Ковачки, б.р.), през 2002 г. той решил по самоинициатива да отиде - поне да я види.  Самата философия на Василев, която Лазов научил още при запознанството им през 1990-те, била за семейния модел бизнес, където един изявено носи отговорност - този, който оперира със свои пари... Той раздава еднолично задачите, а не обичал \"... много УС, НС и прочее\"  На този ранен етап всички тези служители правели тези услуги от чувство на солидарност и уважение към шефа, чиито модели видимо работели. Те не получавали нищо в замяна. Така, благодарение на успехите си, той започнал да изкупува и другите дялове на съдружниците които имал през годните и които не били много. Василев помолил Лазов да създават още и още дружества, които да бъдат финансирани от банката при същата технология. Така Теодора Танева първоначално станала управител, а впоследствие представляваща компанията  – една от първите големи сделки, на която била придобиването при ликвидация на активите на бившия железопътен завод зад Централна жп гара в София. Документите а участие в търга станали готови за един ден, а това донесло на \"Фирмата\", както Лазов предпочита окрупнено да нарича образуванието около Цветан Василев, над 240 дка зад гарата в София. И всичко това заради - както Василев го наричал - неговия \"специфичен подход при финансирането\" на определени проекти. Тази \"доверени операции\" започнали да стават страшно много от 2005 г. и натам. Той държал информацията да е абсолютно достоверна, с точност до 1 стотинка. Разходването на суми пък Лазов определи като \"най-разнообразно\". То покривало от лични нужди на семейството и изпълнителния директор, през фирмени плащания, до \"предоставяне на суми на всякакви личности\" Забележително е, че днес от всички тези личности Лазов успя да се сети и с охота разказа единствено за Иван Костов - и нито едно друго име. Срещу някои не се пишело нищо. А понякога шефът си пишел буквички и цифрички, които само на него си му говорят нещо Освен отчета за излизане от банката, и счетоводството на \"Фирмата\", и имало обаче и трети регистър - с направлението на заминалите пари. Така шефът ги засичал тройно насрещно.  Затова и в следващия период, за който говори свидетелят - от 2009 до 2011 г. - се характеризирал с \"много сериозно нарастване на обема на кредитите\", отпускани от КТБ към Фирмата. Задачите се давали сутрин в офиса в Дебър 17 - Василев казвал на Лазов кава сума трява да бъде осигурна и за кого. Броят на дружествата кредитополучатели толкова набъбнал, документация за одобрение хвърчала непрекъснато от банката към Фирмата и от Фирмата към банката, че накрая си назначили специална служителка. Документите за самото кредитно досие обикновено започвали да се изготвят последващо - след като парите са излезли от банката. Обикновено трансферите между банката – първата фирма, получила сумата от банката и първата фирма след нея - включително до последната точка се извършвали в един и същи ден. Така в края на 2008 г. Така се намерило решението - ще дадат \"някакъв кредит\" -  Съответнно при тези дружества се появила \"счетоводно\" наличност в борй, която обаче не съответства на действителното състояние. \"По този начин, образно казано, липсата от касата на банката щеше да се пренесе като липса в касите в дружествата на фирмата\", обяви счетоводителят Но Василев му казвал, че това е временно и \"управлява тези неща, следи ги\". Към 18 декември 2011 г. на коледното тържество Василев му казал, \"че имат някакво писмо уведомително от техния одитор – KPMG,  . Тогава  Така в рамките на няколко работни дни - до 30 декември, 2011, била \"изпълнена задачата по оправяне на касата\". Фирмата продължавала д обслужва Василев и неговата фамилия, осигурявала пари и на дъщерята Радосвета при поискване, спомни си днес Лазов. Идвали нейни хора - икономът, градинарят... Които отивали на касата и с един списък,  Въпреки че дружествата станали много, формалните \"собственци\" и управители нямали някаква възможност реално да се разпореждат със средствата. Стигнало се до куриозни ситуации, Двама от охраната, на които им трябвали пари за нещо си, решили да отидат в някаква друга банка и да кандидатстват за потребителски кредит. Цветан Василев нямал \"политиката и желанието\" да финансира служителите си с кредити от КТБ... Когато двамата охранители се явили във въпросната друга банка за по някой лев оттам ахнали: Цветан Василев се декларирал като лице, реален собственик на около 50 офшорни компании. Те били ползвани най-вече за \"да се замести истинският собственик като международен инвеститор\", или за още нещо... През 2008-09 е закупена телевизията ТВ7 от Любомир Павлов. Макар че всички фирми \"с реална стойност\" - като КИА България, Телиш, и други били заставни да рекламират в не, финанисреното на телевизит останало основно като анкови кредити. Фирма на Цветан Василев осъдена да върне 125 млн. евро на КТБ Заради КТБ Брюксел ни иска в Банковия съюз  Цветан Василев: Търся инвестиции за Сърбия от благодарност, че ми спаси живота", "date": "2019.03.26", "title": "ТВ7 глътнала 300 млн., но Василев казвал: \"Нищо, медията е сила!\""}
{"url": "http://clubz.bg/81081-trymp_ne_e_marionetka_na_putin", "text": "Политическите съперници на Доналд Тръмп заедно с богат асортимент от русофоби в сферата на външните работи и медиите продължават да натрапват мита, че американският президент е марионетка на Путин. Това обвинение е отправяно без да се предоставят доказателства. Ситуацията няма изглед да се промени въпреки края на разследването на спецпрокурора Робърт Мълър, което не разкри сътрудничество между Кремъл и предизборния щаб на Тръмп. Официално: Тръмп не е заговорничил с Русия Неподплатените изявления за държавна измяна са ежедневни и достигнаха своята кулминация след срещата между Тръмп и Путин в Хелзинки, където президентът отправи няколко одобрителни коментари по адрес на руския си колега.  Въпреки липсата на важни открития след разследването на Мълър демократите в Конгреса, конкретно председателят на Комисията за разузнаване в Камарата на представителите Адам Шиф, настояват, че ще продължат да разследват \"съглашателството с Русия\". Конгресмени искат да знаят какво си е говорил Тръмп с Путин Русофобите изглежда вярват, че ако повторят едно безумие достатъчно пъти, то някак ще придобие смисъл. Митът, че Тръмп е марионетка на Путин, попада в тази категория. Американският президент явно е извършил непростимия грях по време на президентската си кампания през 2016 г., когато предлагаше да се подобрят отношенията с Москва и когато използваше езика на дипломацията в Хелзинки. Но ако някой проучи реалните действия на администрацията му по отношение на Русия, идеята, че той  , че преследва политика на помиряване, се изпарява. Критиците, които се възроптават, трябва да цитират конкретни политики на американското правителство, които Путин приветства. Това ще бъде непосилна задача. Със сигурност не е в руски интерес решението на Тръмп да изтегли САЩ от Договора за ракети със среден обсег. Москва реагира остро срещу мярката и предупреди, че оттеглянето на Вашингтон ще принуди Русия да развива нови ракети.  Тръмп ще вади САЩ от ракетен договор с Русия. Москва: Това е много опасна стъпка Малко вероятно е Кремъл да е доволен и от подписването на две големи сделки за продажба на оръжие с Украйна. Втората, която се уреди през пролетта на 2018 г., включваше анти-танкови ракети \"Джавелин\". Москва иска да отцепи още райони от Източна Украйна и не е в добри отношения с Киев, така че действията на Америка са акт на враждебност, не на помирение. Това е стъпка, която Барак Обама открито отказа да предприеме. Същевременно Вашингтон финансира обучаването на украински военни части. Тръмп към Русия: Спрете намесата в Украйна и подкрепата за Асад (СНИМКИ+ВИДЕО) Предвид враждебността на Кремъл срещу разширяването на членския състав на НАТО (позиция, която е поддържана още преди Путин да стане президент), \"шефът на Тръмп\" едва ли е доволен от факта, че неговият агент подкрепя присъединяването на Черна гора към организацията и поддържа същата позиция относно кандидатурата на Македония. Подобно разширяване вероятно е дори по-оскърбително, тъй като потвърждава неуважителното отношение на Вашингтон спрямо вековните руски политически, културни и икономически интереси на Балканите. Москва най-вероятно е дори по-ядосана заради нежеланието на Тръмп да се откаже от изразената цел на САЩ да присъедини Грузия и Украйна в НАТО - ход, който руснаците по целия политически спектър определят за предизвикателна провокация. НАТО продължава подготовката за членство на Грузия Щеше да е странно, ако Путин бе доволен от честото изпращане на американски самолети и военен персонал в членките на НАТО до границата с Русия. Това се случва толкова често, че на практика може да говорим за постоянно американско присъствие. Тези мерки са придружавани с увеличаване на броя и мащаба на упражненията на НАТО в Източна Европа и в Черно море. Американските официални представители водят преговори с полски колеги за строежа на постоянна военна база във Варшава (за която полският президент предложи името \"Форт Тръмп\", за да погъделичка егото на президента), в Източна Полша, близко до границата с Русия. Марионетката на Путин изглежда е вън от контрол. Полша иска постоянна US база, ще я кръсти \"Форт Тръмп\" Този проблем също е очевиден и в отношението на Тръмп към приближените страни към Русия. Москва разгърна военните си сили в Сирия, за да помогне на Башар ал-Асад да задържи контрола над държавата. Въпреки това Тръмп продължава да подкрепя противниците на властта и нареди да се извършат серия от въздушни атаки срещу въздушните сили на Асад, което бе реакция след предполагаемата употреба на химическо оръжие. Нападения срещу части на сирийското правителство изглежда са довели до смъртта на около 200 руски наемни войници. Кремъл се опитва да създаде близки икономически и дори военни връзки с лявото правителство на Николас Мадуро. От друга страна, администрацията на Тръмп очевидно подкрепя кампанията за смяна на режима на настоящия президент на Венецуела. Тръмп към Мадуро: Иди си с добро (ВИДЕО) Самият Тръмп настоя, че всички опции (косвено включва и военната намеса) остават на масата по отношение на постигането на тази цел. Трудно може да се обяснят подобни агресивни позиции срещу клиенти на Русия като Асад и Мадуро, ако Тръмп действително се е посветил в ролята си на агент на Москва. Истината е, че администрацията на Тръмп е поддържала много строга политика спрямо Русия, като така е допринесла за задълбочаването на Нова студена война. Не е ясно дали действията на Тръмп са продиктувани от опита му да изобличи обвиненията в държавна измяна, или са просто отражение на опасната колективна нагласа на Вашингтон спрямо Москва.  Новата стара позната: Студената война Във всеки случай резулатът е нарастване на напрежението между двете държави. Ако вътрешните политически противници на Тръмп притежават достойнство и чувство за отговорност, тогава те ще признаят, че разследването на Мълър не е намерило доказателство за съглашателство между Тръмп и Русия. Тогава ще могат да се откажат от този грозен, погрешен мит. Конгресмени искат да знаят какво си е говорил Тръмп с Путин Тръмп ще вади САЩ от ракетен договор с Русия. Москва: Това е много опасна стъпка Тръмп към Русия: Спрете намесата в Украйна и подкрепата за Асад (СНИМКИ+ВИДЕО) НАТО продължава подготовката за членство на Грузия Полша иска постоянна US база, ще я кръсти \"Форт Тръмп\" Тръмп към Мадуро: Иди си с добро (ВИДЕО) Новата стара позната: Студената война", "date": "2019.03.26", "title": "Тръмп не е марионетка на Путин"}
{"url": "http://clubz.bg/81076-shefyt_na_kpkonpi_kato_grajdanin_qvno_ima_neshto_pritesnitelno_okolo_arteks", "text": "Така председателят на Комисията за противодействие на корупцията и за отнемане на незаконно придобитото имущество (КПКОНПИ) Пламен Георгиев коментира днес разразилия се скандал с евтини жилища за властимащи, предоставени им от строителната компания \"Артекс\". Томислав Дончев: Редно е Цветанов да даде отговори Георгиев даде заявка, че ще бъдат проверени всички сделки на \"Артекс\" с лица, които по закона се явяват публични личности (т.е. подават към комисия имуществените си декларации и пр.), от 2016 година насам. Т.е. от годината, в която депутати на ГЕРБ внесоха поправките в Закона за устройство на територията, за които поправки се счита, че са облагодетелствали дейността на строителната компания. Никола Вапцаров: \"Артекс\" се ползва с политически протекции Това означава, че на проверка ще бъде подложена и съпругата на председателя на ВКС Лозан Панов - Елисавета, за която медия писа, че чрез фирма също е закупила имот на занижени цени от \"Артекс\", но през 2013 година. Въпреки че тази информация циркулира в интернет пространството от вчера следобед, шефът на антикорупционната комисия обяви, че научава сега от журналистите. Както е ясно, обект на проверката са по-пресните \"случаи\" - зам.-председателят на ГЕРБ Цветан Цветанов, правосъдният министър в оставка Цецка Цачева, зам.-министрите на спорта и на енергетиката Ваня Колева и Красимир Първанов - също в оставка, депутатът Вежди Рашидов. И Цецка Цачева е купила апартамент от \"Артекс\" Днес на Георгиев му се наложи да коментира и медийни публикации за това как той сам се е облагодетелствал по същата схема, само че не чрез \"Артекс\". Разбира се, отрече информациите, като подчерта, че дори няма жилище в елитния столичен квартал \"Изток\". И допълни, че има 200 000 лева кредит. Оказа се, че председателят на комисия \"Антикорупция\" вече е поставен под охрана от НСО заради заплахи. За това призна самият той \"със съжаление\". Иначе Георгиев бе днес в парламента, за да участва в заседанието на правната комисия, на която се гледаха на първо четене изменения в закона, по който работи антикорупционният орган. На него Данаил Кирилов (ГЕРБ) и Хамид Хамид (ДПС) оттеглиха първоначалните си предложения КПКОНПИ да не проверява общинските съветници. От антикорупционния орган обаче се притесняват, че нямат достатъчно капацитет да обработят декларациите на толкова много лица. В крайна сметка бе решено работна група да изчисти всички текстове преди да бъдат разгледани отново. Никола Вапцаров: \"Артекс\" се ползва с политически протекции И Цецка Цачева е купила апартамент от \"Артекс\"", "date": "2019.03.26", "title": "Шефът на КПКОНПИ като гражданин: Явно има нещо притеснително около \"Артекс\""}
{"url": "http://clubz.bg/81083-evrodeputatite_podkrepiha_kraj_na_smqnata_na_vremeto_prez_2021_g", "text": "Евродепутатите гласуваха за спиране на практиката за смяна на времето с един час през пролетта и есента след 2021 г. Държавите от ЕС, които ще решат да запазят лятното си часово време, трябва да сменят часовниците си за последен път в последната неделя на март 2021 г. Тези, които ще предпочетат да запазят стандартното (зимно) часово време, могат да превъртят стрелките за последен път в последната неделя на октомври 2021 г, Проектозаконът бе приет на пленарна сесияв Страсбург с 410 гласа „за“, 192 „против“ и 51 „въздържал се“. Австрия: Край на смяната на времето през 2021 г. Депутатите искат също страните от ЕС и Еврокомисията да координират решенията, за да се гарантира, че установяването на лятно часово време в някои страни и на зимно в други няма да възпрепятства функционирането на единния пазар. Ако ЕК прецени, че предвиденият режим по отношение на часовото време може значително и постоянно да възпрепятства функционирането на единния пазар, тя може да отложи датата на прилагане на директивата с максимум 12 месеца, гласи приетият текст. Българската евродепутатка Ева Майдел от ГЕРБ е докладчик на Европейската народна партия (ЕНП) по въпроса в Комисията по вътрешен пазар. Дпоред Момчил Неков (БСП, ПЕС) смяната на времето оказва влияние на цялостното здравословно състояние. Той е убеден, че преустановяването й ще доведе до положителни резултати. Приетият текст е позицията на Европарламента за преговорите с министрите на ЕС относно окончателната редакция на правилата.", "date": "2019.03.26", "title": "Евродепутатите подкрепиха край на смяната на времето през 2021 г."}
{"url": "http://clubz.bg/81073-makron_iska_ot_kitaj_uvajenie_a_merkel_reciprochnost", "text": "Френският президент Еманюел Макрон поиска от китайския президент Си Цзинпин да \"уважава единството на Европейския съюз\" в момент, когато Пекин е заподозрян, че се опитва да породи разделение между европейските страни с политиката си за инвестиции, предаде Франс прес. Френският президент освен това отправи призив към Китай и ЕС да положат усилия за укрепване на мултилатерализма, като същевременно призна историческото съперничество между ЕС и Китай, предаде Ройтерс. Китайският лидер увери, че Европа и Китай \"напредват заедно\", въпреки че понякога са в състезание и призова отношенията помежду им да не са пропити с \"недоверие\", предаде Франс прес. Франция и Китай се обявиха в подкрепа на глобално споразумение за инвестициите между ЕС и азиатския гигант, предаде Франс прес. Как Китай тихомълком овладява Латинска Америка Това изявление идва в момент, в който американците и някои европейски страни са обезпокоени от придобивките на Китай на стария континент и упрекват Пекин, че не гарантира справедливо отношение към чуждите инвестиции на своя територия, отбелязва агенцията. Китай инвестира най-малко 145 милиарда евро в Европа от 2010 г., но тенденцията е към забавяне в момент, когато няколко държави затягат мерките, за да регламентират придобивките на Китай. И Макрон, и Си се обявиха за глобални усилия срещу \"ерозията на биоразнообразието\", предаде Франс прес. В общо изявление двамата лидери казаха, че са против така наречените екологични престъпления, по-специално бракониерството, трафика на животински и растителни видове, застрашени от изчезване, както и срещу замърсяването с пластмаси. Двамата лидери се ангажираха да прилагат парижкото споразумение за климата във всичките му измерения и до 2020 г. да съобщят дългосрочната си стратегия за намаляване на емисиите на парникови газове до средата на века. Китай ще е домакин догодина на конференция на ООН за биоразнообразието, която би трябвало да бележи важен етап в защитата на околната среда. Си Цзинпин призова Франция към развитие на двустранното сътрудничество в нови отрасли - финансовата сфера, изкуствения интелект и устойчивото развитие на градовете, предаде БТА. Меркел и Макрон готови за всички сценарии за \"Брекзит\" Германският канцлер Ангела Меркел във вторник призова китайския президент Си Цзинпин да предложи повече „реципрочност“ по отношение на търговията и инвестициите между Китай и Европа и по-конкретно за огромната китайска инициатива „Един пояс, един път“, предава \"Фокус\". Инициативата е „много важен проект“ и „ние, европейците, искаме да имаме роля в него“, каза Меркел на пресконференция в Париж. „Това трябва да доведе до реципрочност, която имаме проблем да открием“, обясни германският канцлер след разговори със Си, френския Еманюел Макрон и председателя на Европейската комисия Жан-Клод Юнкер. Меркел и Макрон готови за всички сценарии за \"Брекзит\"", "date": "2019.03.26", "title": "Макрон иска от Китай уважение, а Меркел - реципрочност"}
{"url": "http://clubz.bg/81080-shumaher_mladshi_shte_debyutira_kato_test_pilot_na_ferari", "text": "Мик Шумахер ще направи официален дебют като тест пилот на \"Ферари\" на 2 април, информира Би Би Си. По-рано през уикенда синът на Михаел Шумахер ще стартира в първото за сезона състезание от Формула 2 в Бахрейн. Там е и надпреварата от Формула 1, а на 2 април е тестът, на който Мик за първи път ще пробва новия болид на \"скудерията\". В тези дни Шумахер-младши ще седне и в \"Алфа Ромео\" (бившият \"Заубер\"). Ще има още един Шумахер във \"Ферари\" Това е първият допир на 20-годишния германец с Ф1. В началото на годината той стана част от академията на отбора, с който неговият баща постигна най-големите си успехи на пистата. Тази пролет \"Ферари\" дава шанс на Мик и на друг талант от школата си - британеца Калъм Айлът, който ще тества колите на 14-15 май в Барселона. Датите са официални за писти и проби. Мик Шумахер: Не е проблем, че ме сравняват с баща ми Мик Шумахер разпространи изявление, в което заявява, че е поласкан и благодарен за дадената възможност, но вниманието му е насочено най-вече към старта на Формула 2. През миналата година той спечели европейските серии на Формула 3. Мик Шумахер: Не е проблем, че ме сравняват с баща ми", "date": "2019.03.26", "title": "Шумахер-младши ще дебютира като тест пилот на \"Ферари\""}
{"url": "http://clubz.bg/81082-apple_obqvi_strijming_platformata_si", "text": "Епъл“ обяви част от съдържанието на новата си стрийминг платформа, която ще бъде достъпна за потребители по-късно тази есен. Събитието на „Apple TV+“ събра в Калифорния звезден състав – Стивън Спилбърг, Опра Уинфри, Рийз Уидърспун, Дженифър Анистън, Джейсън Момоа… които представиха съвместните си проекти с технологичния гигант. Microsoft измести Apple като най-скъпата публична компания - за малко TV+ ще произвежда собствено съдържание, но няма изцяло да се конкурира с останалите стрийминг платформи. В репертоара на платформата ще влязат продукции на „Хулу“, НВО и „Амазон прайм“. Веднага обаче бе отбелязана липсата на най-голямата компания в стрийминг бизнеса – „Нетфликс“. Към нововъведенията бяха обявени също приложението за новини, нов гейминг портал и кредитна карта. Това е рязка смяна на посоката за 42-годишната компания, пише Би Би Си. Откакто бяха обявени плановете на „Епъл“ да пусне телевизионна услуга, очакванията към нея растат. Сега нараснаха още повече, предвид обявените колаборации и обявената сума от 1 млрд. долара за двадесетина драми и комедии. Спилбърг ще представи през есента „Удивителни истории“ (Amazing Stories), предаване, „изследващо универсалната човешка черта да се търси смисъл“. Дженифър Анистън и Стив Карел поемат главните роли на водещи на сутрешен блок за сериала „Сутрешното шоу“ (The Morning Show). Рийз Уидърспун също има роля, но заедно с Анистън и продуцира. „See“ е разказ в десет епизода, който се развива векове напред в бъдещето, когато земята е пометена от вирус, а малкото оцелели от него са загубили зрението си. В главните роли са Джейсън Момоа и Алфре Удард. Специален договор са изготвили от „Епъл“ за Опра Уинфри – засега тв водещата работи по два документални филма, за токсична работна среда и за психическото здраве. В рамките на стрийминг платформата ще се прехвърли и слотът „Oprah’s Book Club“ от предаването на Уинфри, с което тя осъществява дългогодишната си мечта да излъчва на живо по интернет разговорите си с любимите си писатели. Amazon вдига със сериали скоростта в надпреварата с Netflix Според „Холивуд Рипортър“, фирмата ще се опита да влезе в наградния сезон още с премиерната си година. Най-вероятно надпреварата ще е за „Златен глобус“ за телевизионни продукции. Пред компанията предстои голямото изпитание да опита да привлече нови зрители, разчитайки главно на оригинално съдържание. Така например хитовият сериал „Странни неща“ (Stranger Things) драстично увеличи абонатите на „Нетфликс“. Интерес предизвика и обявяването на ново мобилно приложение „Apple News+“, което събира редица избрани вестници („Лос Анджелис Таймс“ и „Уолстрийт Джърнъл“) и над 300 списания, сред които „Мари Клер“, „Вог“, „Ескуайър“, „Ню Йоркър“, „Нешънъл Джиографик“ и „Ролинг Стоун“. Най-важната характеристика е, че ще работи без бисквитки и няма да следи преглежданото от потребителите съдържание, нито да позволява на рекламодателите да го правят. Приложението вече е налично на територията на Канада и САЩ, в Европа идва по-късно през годината на цена от 9,99 долара (17 лв.) месечно. За разлика от телевизионната услуга обаче, която може да бъде ползвана без проблем и от други устройства, новинарското приложение е налично само за продукти на „Епъл“. Amazon вдига със сериали скоростта в надпреварата с Netflix", "date": "2019.03.26", "title": "Apple обяви стрийминг платформата си"}
{"url": "http://clubz.bg/81070-aleluq_vyrnaha_preferenciite_vypreki_spora_za_maminite_sincheta", "text": "Повече от месец след като ГЕРБ, ДПС и част от Обединени патриоти гласува измененията в Изборния кодекс, с които на практика преференциалният вот бе обезсмислен, днес правната комисия в парламента върна старите текстове. Очаква се тази седмица окончателните промени да минат и в пленарна зала и с това да се сложи край на сагата с изборното законодателство, започнала още през миналия ноември. Дебат почти нямаше. С изключение на кратките, но съдържателни разменени реплики между представителите на НФСБ, ВМРО и ДПС, като повод стана предложението на депутатите на Валери Симеонов за вдигане на прага на преференциалния вот за местните избори от 7 на сто от кандидатската листа, както е в момента - на 20%. И пак опит за висок праг за преференции на местния вот Христиан Митев (НФСБ) изложи предложението си да бъде променен процента за преференциите за общински съветници. Хамид Хамид от Движението, което на практика предложи обезсилването на преференциите като броят им трябва да отговаря на това колко струва съответното място - за депутат в националния или европейския парламент и за местен парламентарист в общинския съвет, очаквано защити оставането на приетия през февруари ред. Но тъй като бе ясно, че той ще отпадне, се обяви за идеята на НФСБ. И се мотивира с \"псевдо личности\" и \"синове и дъщери на амбициозни личности\", \"мамини синчета\" и \"таткови дъщерички\". Изборен кодекс, силикон, политически П*. Или как бе отхвърлено поредно вето Емил Димитров-Ревизоро (от квотата на ВМРО) възрази като попита - а кой слага тези личности в листите. И отговори - партията. И допълни: Предложението на Митев бе подкрепено само от него и от ДПС. Представителите на ГЕРБ гласуваха с \"въздържал се\", а Емил Димитров единствен бе \"против\".  \"Единствени мажоритарници\", но дали \"преференциалници\" Иначе от ДПС за енти пореден път опитаха да защитят старите си предложения - за отпадане на ограниченията за броя секции в страните извън ЕС (сега законът постановява да са не повече от 35), както и за отпадане на уседналостта и агитацията на майчин език. Без дебат, депутатите от правна комисия ги отхвърлиха. Не мина и новото им предложение - вместо в 3000 машини за предстоящия през май вот за Европейски парламент, устройства да се поставят в поне половината секции. Иначе заседанието започна със закачки на тема \"апартаменти\". Повод даде обявлението на председателя на комисията Данаил Кирилов, че преди малко са пристигнали предложения по Изборния кодекс от живеещия в чужбина българин Стефан Манов, председател на българо-френския форум. Ревизоро възради, че Манов няма законодателна инициатива и предложи и неговите роднини, които живеят зад граница, да изпратят предложения за изменения в закона. Кирилов подхвърли: А Хамид зададе следния въпрос, ясно към какво насочен: Изборен кодекс, силикон, политически П*. Или как бе отхвърлено поредно вето \"Единствени мажоритарници\", но дали \"преференциалници\"", "date": "2019.03.26", "title": "Алелуя! Върнаха преференциите въпреки спора за \"мамините синчета\""}
{"url": "http://clubz.bg/81068-fbr_shte_brifira_shefovete_na_senata_i_kamarata_za_svoqta_chast_ot_doklada_na_mylyr", "text": "Федералното бюро за разследване (ФБР) се очаква да брифира председателите на Сената и на Камарата на представителите на установеното от Федералното бюро за разследване в анкетата на независимия прокурор Робърт Мълър, предаде на уебсайта си британският либерален всекидневник “Индипендънт”. ФБР е готово да сподели заключенията на Мълър за това дали Доналд Тръмп или негови сътрудници са били компрометирани или повлияни Кремъл. Това ще стане на среща при закрити врати с т.нар. Банда на осемте, съобщи вестникът, позовавайки се на Ен Би Си нюз. Бандата на осемте включва лидерите на парламентарните групи на републиканците и на демократите в Сената и в Камарата, както и председателите и високопоставените членове на съответните комисии по разузнаването. Главният прокурор Уилям Бар каза на Конгреса в неделя, че разследването на Мълър не е установило тайни споразумения и заговори между изборния екип на Тръмп и руското правителство, което се е опитвало да повлияе на президентския вот през 2016 г. Но Бар не засегна откритото от контраразузнаването, което намери място в доклада на специалния прокурор. След това републиканците блокираха усилията на демократите да наложат публикуването на целия доклад. ФБР започна разследването за руска намеса в изборите и за връзки между приближените на Тръмп и Москва през 2016 г. Мълър пое анкетата следващата година, след като президентът уволни шефа на ФБР Джеймс Коми, предизвиквайки призиви за независимо разследване. Демократката Нанси Пелоси, която е председателка на Камарата, беше казала, че ще откаже изслушване при затворени врати, защото то би скрило от обществото съдържанието на доклада. Съобщава се обаче, че Комисията по разузнаване на доминирания от републиканците Сенат предпочита засекретено изслушване. Демократите в Конгреса писаха до Бар в понеделник с искане докладът да бъде публикуван изцяло и без съкращения заедно с приложените към него доказателства до 2 април.", "date": "2019.03.26", "title": "ФБР ще брифира шефовете на Сената и Камарата за своята част от доклада на Мълър"}
{"url": "http://clubz.bg/81066-svidetel_si_spomni_samo_edin_politik_gravitiral_okolo_ktb_ivan_kostov", "text": "Някоко часа вече изявление в рамките на делото на КТБ прави главният свидетел на прокуратурта Бисер Лазов. Той е бивш счетоводител на Цветан Василев и фирмата му Фина С и с въпросния пространен разказ си спомня кариерата му - от служител в Централна кооперативна банка в средата на 1990-те (тогава ръководена от Стоян Александров), до мегабанкер на \"Банката на годината\". Лазов предупреди - преди да му бъдат задавани каквито и да е въпроси - че е нужно с пространно изявление да опише процесите, за да се стигне до краха на банката. Така вече часове наред той говори пред Специализирания съд. От думите му става ясно, че при старта \"Фирмата\" - както нарича групите дружества около Василев, били едва 4-5, а към юни, 2014 г. - над 150. Той изрежда поименно с фотографска точност имената - включително на шофьори, охранители и секретарки, които в целия 20-годишен период са се движили в блок с шефа, които са поставяни по негово усмотрение в различин дружества, в които \"той имал интереси\". Помни дори, че в началото Василев го возели с един \"Опел Омега\" - но после той го купил от него. Подуправителка на БНБ си \"спасила\" парите от КТБ? Но всичко е точно... Забележително е, че в монолога на Лазов отсъстват лица от рода на Ахмед Доган, Делян Пеевски, Николай Бареков или каквито и да било други политици. Но пък свидетелят си спомни следното. Около 2010 г. се създали \"някакви псевдо банково-политически\" отношения. Тези отношения имали \"един системен характер\", и дори Лазов продължи да си спомня: как веднъж по обед Василев му казал до отиде в сграда в локалното на бул. Цар Борис III. Лазов си спомни още как при една проверка от БНБ в самото начало като изпълнителен директор на банката Василев бил много притеснен. Оттогава започнал да препира имиджа на банката, търсейки да назначи лица, които са имена в бранша. На някои давал и дребни съдружия - нищо че не бил почитател на това. И обратно - такива, които имали \"собствено мнение, собствена биография, собсвена философия и опит в банковото дело\" постепенно напускали. Когато изложението му свърши, тепърва предстои да го разпитват съдът, прокуратурата и над 20-те адвокати на обвиняемите.", "date": "2019.03.26", "title": "Свидетел си спомни само един политик, гравитирал около КТБ - Иван Костов"}
{"url": "http://clubz.bg/81074-cherna_gora_shte_otnese_nakazanie_zaradi_majmunski_zvuci", "text": "Черна гора почти сигурно ще бъде наказана от УЕФА заради маймунски звуци и расистки възгласи по време на мача с Англия в Подгорица снощи. Британците спечелиха с 5:1 след обрат, но тема №1 в пресата на Острова е поведението на публиката на стадиона. Европейската футболна централа официално обяви, че ще разгледа случая. Това означава, че на черногорците трудно ще им се размине, още повече пък по такова обвинение. Футболната асоциация на Англия подаде жалба, а делегатът на УЕФА вероятно е описал случая в доклада си за двубоя. За такива провинения се налагат солени глоби и лишаване от публика на домакинските срещи. На 7 юни Черна гора приема Косово, а следващият двубой у дома на свой терен е на 10 септември срещу Чехия. България е в същата група, но нашите гостуват в Подгорица чак на 11 октомври. Второ поредно равенство за националите в квалификациите (СНИМКИ) Обект на расизъм станаха футболисти като Дани Роуз, Рахим Стърлинг и Калъм-Хъдзън Одой. Ясно се чуваха звуците към тях, както и някои обидни подвиквания, когато играеха с топката или отиваха към аутлинията и тъчлинията. Стърлинг е особено чувствителен към темата, той не пропуска да говори по нея в интервюта и социални мрежи и след мачове в родината си. Нападателят на \"Манчестър Сити\" вкара за 5:1 и посочи с пръсти ушите си към една от трибуните. Последва обяснение в туитър, че жестовете са насочени именно към онези, които са го оскърбили. Расизмът в Подгорица - не за първи път, бе основна тема в изявленията на английските национали. Също на треньора Гарет Саутгейт. Някои анализатори - бивши футболисти, призовават УЕФА да започне да подхожда по-строго, като отнема точки.", "date": "2019.03.26", "title": "Черна гора ще отнесе наказание заради маймунски звуци"}
{"url": "http://clubz.bg/81077-ep_odobri_novite_pravila_za_avtorskoto_pravo_v_internet", "text": "Европарламентът одобри днес новите правила за авторското право в интернет. Новата директива бе приета на сесията в Страсбург с 348 гласа „за“ срещу 274-ма „против“ и 36 въздържали се. Това отбелязва края на законодателния процес за ЕП, започнал през 2016 г. Сега държавите членки трябва да одобрят решението на депутатите през следващите седмици. Целта на директивата е да гарантира, че дългогодишните права и задължения в закона за авторското право се отнасят също и за интернет. Най-пряко засегнати от новото законодателство ще бъдат YouTube, Facebook и Google News. Битката за авторското право в Европа тепърва започва В момента интернет компаниите имат слаб стимул да сключват справедливи лицензионни споразумения с притежателите на права. Причината е, че компаниите не се считат за отговорни за съдържанието, което техните потребители качват. Те са задължени да премахват само съдържанието, което нарушава правата, когато притежателят на права ги помоли да го направят. Това обаче е тромаво за притежателите на права и не им гарантира справедливи приходи. Отговорността на интернет компаниите ще повиши шансовете на притежателите на права – най-вече музиканти, изпълнители и сценаристи, както и издатели на новини и журналисти, да осигурят справедливи лицензионни споразумения. В резултат те ще получат по-справедливо възнаграждение за използването на техните произведения, експлоатирани дигитално.", "date": "2019.03.26", "title": "ЕП одобри новите правила за авторското право в интернет"}
{"url": "http://clubz.bg/81072-korneliq_ninova_dori_cvetanov_da_si_otide_shte_dojde_drug_cvetanov", "text": "Дори и Цветан Цветанов да си отиде, ще дойде друг Цветанов. Това заяви лидерът на БСП Корнелия Нинова. И обясни, че главата на модела, по който управлява ГЕРБ е Бойко Борисов. И допълни: Нинова изтъкна, че от първите случаи с апартаменти на Цветанов не е последвало нищо, както и \"от апартамента на Горанов, Суджукгейт, оградата и Хасковогейт и всичко останало\". И изтъкна, че скандалът с апартаментите е следствие, а не причина. ", "date": "2019.03.26", "title": "Корнелия Нинова: Дори Цветанов да си отиде, ще дойде друг Цветанов"}
{"url": "http://clubz.bg/81069-trymp_mediite_sa_vragove_na_naroda_i_istinskata_opoziciq", "text": "Американският президент Доналд Тръмп наруга традиционните медии в САЩ като \"врагове на народа\", защото две години писали за възможна руска връзка в неговия избор. ФБР ще брифира шефовете на Сената и Камарата за своята част от доклада на Мълър", "date": "2019.03.26", "title": "Тръмп: Медиите са врагове на народа и истинската опозиция"}
{"url": "http://clubz.bg/81059-myuftijstvoto_zatvori_magazin_zaradi_alkohol_i_svinsko", "text": "Над 600 души в Нови пазар се включиха в подписка в защита на магазин, който мюфтийството иска да затвори заради това, че продава свинско месо и алкохол.  Търговският обект се намира на терен, собственост на Главното мюфтийство. В съседство е построена джамия. Хората настояват за намеса от страна на общината.  Пред бТВ собственикът на търговския обект Анка Тодорова обясни, че е получила терена от община Нови пазар преди 27 години и до момента плаща наем. Опитала се е да го купи преди години, но безуспешно. Кметът тогава й обяснил, че мястото е отредено за зелени площи. Впоследствие обаче общината продава голям парцел, а в него се намира и магазинът на Тодорова. Купува го мюфтийството. Оказва се, че Анка Тодорова подписва друг договор за наем този път с новия собственик - мюфтийството. Пред бТВ споделя, че не го е прочела внимателно. В т. 10 на договора пише, че няма право да продава свинско и алкохол. Тя спира продажбата на алкохол, но не може да си позволи да спре месото и колбасите от свинско. В началото на тази година получава нотариална покана да освободи терена. От мюфтийството в Шумен потвърдиха за бТВ, че причината да поискат затваряне на магазина е продажбата на алкохол и свинско, които са забранени по канон за мюсюлманите.", "date": "2019.03.26", "title": "Мюфтийството затвори магазин заради алкохол и свинско"}
{"url": "http://clubz.bg/81067-i_gugenhajm_veche_ne_iska_dareniq_ot_familiqta_saklyr", "text": "Семейство Саклър временно ще преустанови даренията към всички културни институции заради обвиненията, че богатството им е натрупано вследствие на опиоидната криза в Америка, съобщава Би Би Си. Те продължават да отричат твърденията, но смятат, че разпаленият наново скандал може да засегне каузите, които финансират. Националната портретна галерия в Лондон стана първата голяма институция, която отказа дарение на Саклър на стойност 1 млн. паунда  . Броени дни по-късно „Тейт“ обяви, че повече няма да приема финансовата помощ на семейството. Новият убиец са синтетичните опиоиди От 2010 г. насам Саклър са дарили 60 млн. паунда   за различни каузи. Въпреки щедрата си филантропска дейност англо-американското семейство не се ползва с добра репутация заради връзките си с компанията „Пардю фарма“ в САЩ, производител на обезболяващия препарат оксиконтин. Смята се, че именно този медикамент дава началото на кризата в Америка, при която от пристрастяване страдат стотици хиляди души. Много смъртни случаи на свръхдоза се приписват на лекарството. Ще се запазят вече съществуващите ангажименти на Саклър, стига даренията да не бъдат отказани. Фамилията е добре позната с щедрите си подаръци на някои от най-известните британски галерии, музеи, театри и университети. Особено щедри са били към Съсекския университет, получил 6 млн. паунда   дарения в периода от 2016-а до 2017 г. Следват Очна клиника „Мурфийлдс“, Имперски колеж в Лондон, Кралски колеж по изкуствата… Във Великобритания Саклър са финансирали също галерия „Сърпантайн“, музея „Виктория и Албърт“ и Националната галерия. В САЩ са дарили на музея „Гугенхайм“ около 9 млн. долара  , но институцията обяви в понеделник, че вече няма да приема парите на семейството.", "date": "2019.03.26", "title": "И \"Гугенхайм\" вече не иска дарения от фамилията Саклър"}
{"url": "http://clubz.bg/81071-lideryt_na_tvyrdite_brekzityri_obmislq_da_podkrepi_sdelkata_na_mej", "text": "Джейкъб Рийс-Мог, който е лидер на \"И Ар Джи\" (евроскептичното движение в Консервативната партия, което разполага с приблизително 80 представители в парламента), обяви в подкаста си \"Могкаст\" и в \"Туитър\", цитирани от \"Гардиън\", че обмисля да подкрепи сделката на Мей, въпреки че преди това гласува на два пъти против одобряването ѝ. Трима министри на Мей подадоха оставки Според него  , а Великобритания или ще напусне със споразумението на Мей или ще остане в ЕС.  Преди това депутатът заяви, че с удължаването на срока за напускане без сделка от 29 март до 12 април, е изпуснат момента за \"твърд Брекзит\". Официално: „Брекзит“ се отлага за 12 април или 22 май Той допълни, че  . Вчета вечерта премиерката заяви пред Камарата на общините, че до твърд Брекзит\" ще се стигне само ако парламентът го одобри. Мей няма да подлага сделката си на трето гласуване...засега Коментарът му бе посрещнат с одобрение от Майкъл Фабрикант - друг евроскептичен консерватор в Камарата на общините, който също гласува на два пъти против сделката на Мей. Бившият лидер на \"Партията на независимостта\" Найджъл Фарадж обаче заяви, че сделката на Мей все още е неприемлива. \"Брекзит\" може да бъде отменен В понеделник вечерта премиерката заяви, че на този етап няма да подлага споразумението си на трето гласуване, тъй като все още не е осигурила необходимата подкрепа. Смекчаването на Джейкъб Рийс-Мог определено ще подейства обнадеждаващо на Мей, след като предишните два вота на сделката ѝ бяха отхвърлени с огромно мнозинство. Сделката на Мей с ЕС е мъртва, \"Брекзит\" и Британия - пред хаос Официално: „Брекзит“ се отлага за 12 април или 22 май Мей няма да подлага сделката си на трето гласуване...засега \"Брекзит\" може да бъде отменен Сделката на Мей с ЕС е мъртва, \"Брекзит\" и Британия - пред хаос", "date": "2019.03.26", "title": "Лидерът на \"твърдите Брекзитъри\" обмисля да подкрепи сделката на Мей"}
{"url": "http://clubz.bg/81061-oshte_edna_ostavka_ot_ministerstvo_zaradi_evtino_jilishte", "text": "И заместник-министърът на енергетиката Красимир Първанов подаде оставка заради скандала с евтините жилища за властта. Той е депозирал молбата си за напускане тази сутрин, съобщиха от Министерския съвет. Преди него оставки подадоха министърът на правосъдието Цецка Цачева и зам.-министърката на спорта Ваня Колева. Очаква се завръщането и на зам.-председателя на ГЕРБ Цветан Цветанов от САЩ. Оставката идва ден след като стана ясно, че Първанов е един от властимащите, закупил апартамент на по-ниска от пазарната цена в столичния квартал \"Изток\". Зам.-министър на енергетиката, бивш шеф на КРС и член на ВСС - също участници в \"Апартаментгейт\" През есента на 2018 г. Първанов си купува апартамент от 150 кв. м заедно с два гаража с обща площ на гаражите от 50 квадрата за сумата от 240 хиляди лева. Това прави точно по 616 евро на кв. м, показва проверка и на бТВ и Антикорупционния фонд. Първанов се сдобива с имота на 28 септември 2018 г., сочи справка в Службата по вписванията. Луксозният блок, харесан от зам.-министъра, се намира в кв. „Изток” на ул. „Тинтява”, или на няколко пресечки от мястото, където с недвижими имоти се сдобиха Цветан Цветанов и Цецка Цачева, Ваня Колева и Вежди Рашидов. Красимир Първанов е редовен клиент на \"Артекс\". Още през 2009 г. той си е купил от фирмата апартамент в \"Дианабад\" от 150 кв. м плюс гараж 16,9 кв.м за 222 964 лв., или 684 евро на кв.м. Каскадни оставки - поста напуска и зам.-министърката на спорта  От 1990 до 2007 г. Красимир Първанов заема различни длъжности в „Електроразпределение Столично” АД – началник-подстанция, диспечер-управление на електроразпределителната мрежа на град София, директор „Електроразпределение Запад”. В периода 2007–2010 г. е директор на дирекция „Обновяване, проучване и предоставяне на мрежи” в „ЧЕЗ Разпределение България” АД. От 2010 до 2012 г. е изпълнителен директор на „Национална електрическа компания” ЕАД. На 15 май 2017 г. е назначен за зам.-министър на енергетиката, сочи биографията му на сайта на Министерството на енергетиката. Каскадни оставки - поста напуска и зам.-министърката на спорта ", "date": "2019.03.26", "title": "Още една оставка от министерство заради евтино жилище"}
{"url": "http://clubz.bg/81057-dva_hiksa_i_poreden_noj_v_gyrba_po_pytq_kym_evro_2020_pet_neshta_koito_nauchihme", "text": "Футболните национали започнаха с два пъти по 1:1 в квалификациите за Евро 2020 - срещу Черна гора в София и с Косово в Прищина. И след първата серия от мачове са втори, въпреки скромния си актив. Трябва да се направи уговорката, че Чехия и Косово имат само по един двубой. И да се напомни, че всичко едва сега започва. И друг път в последните квалификации сме започвали добре и в края обикновено приключваме четвърти в групата. Много или малко са тези точки? Има ли шанс този път да се класираме? Как се развива българският национален отбор? Вижте отговори на тези въпроси и пет неща, които научихме от старта на пресявките към Евро 2020, мачовете от което ще се играят из целия континент. Това не е голямо откритие, просто получихме потвърждение в петък и понеделник. Британците са с цяла снага над останалите и в поредни квалификации няма да имат никакви проблеми да заемат първото място. Селекционерът на тима Гарет Саутгейт дори може да се позволи експерименти. Ще бъде изненада, ако \"Трите лъва\" загубят точки някъде. Снощи те спечелиха с 5:1 в може би най-тежкото си гостуване - в Подгорица. Второ поредно равенство за националите в квалификациите (СНИМКИ) Останалите четири отбора - България, Чехия, Черна гора и Косово, са равностойни. Равностойно слаби. И действително всяка точка и всеки гол са от значение в битката за второто място. В мача срещу Черна гора гостите поведоха в резултата и имаха две-три ситуации, в които можеха да решат всичко. България получи несъществуваща дузпа  и като цяло не се представи на ниво.  С едни добри 20 последни минути селекцията ни можеше дори да спечели мача, но по-реално бе да го загуби.  Пътят на България към Евро 2020 започна с драматично равенство (СНИМКИ) В Косово нямахме толкова добри минути. И десет нямахме, ако говорим за модерен футбол. \"Лъвовете\" поведоха без да са създали чисто положение от игрова ситуация. Можеха някак да удържат 1:0, но във футбола има и логика. Косоварите изравниха напълно заслужено. Остава да се надяваме, че и другите ни преки конкуренти ще губят точки в Прищина. И това не е голямо откритие. Кирил Десподов още не е лидер в отбора, той има едва няколко мача, но отъствието му пролича. Без него атаката на тима загуби острота и нестандартност. Ивайло Чочев пък е важна фигура в средата на терена.  Това, че халфът на \"Палермо\" ще липсва около 8 месеца означава, че няма да го видим вече в тези квалификации. Най-рано това може да стане през март 2020 г., ако България играе в плейофи за еврофиналите от Лигата на нациите. Такова е положението в момента. За повече класа са нужни още десетина като Десподов, при това утвърдени в клубовете си на Запад. Не се очертава нещо такова в близко бъдеще. 55 отбора играят в тези квалификации, 24 от тях отиват на Европейско. Това е доста висок процент. Извадихме късмет на жребия, защото силният отбор е само един, а Чехия не е онзи тим, който беше някога. Започват квалификациите за Евро 2020. Какво трябва да знаем Все някой трябва да стане втори в нашата група. Въпреки тежките загуби от Англия, съставите на Черна гора и Чехия изглеждат малко по-стойностни. Българският тим не може да се надиграва с равностойни и по-силни съперници, а трябва да ги \"лъже\" и да компенсира липсата на класа с пълно себераздаване. И въпреки това може да се класира. Продължава да изглежда нереално, но е напълно възможно. Написа го Красимир Балъков във фейсбук по повод слуха, че ще замени в националния Хубчев, който пък щял да стане треньор на \"Левски\". Добре казано, но ножът в снагата на умиращия български футбол е забит отдавна - от политици, държавници, бизнесмени, които се упражняват (или биват \"упражнявани\") като собственици на клубове... От манталитета като цяло. \"Българският манталитет заби нож в гърба на българския футбол\" А в случая става въпрос за една поизхабена ножка. Реакцията на всички след това обаче - медии, фенове, институции и футболни хора, показва, че нещо не е наред. Нищо не е наред. Вече традиционно се занимаваме с това кой кого сменя и къде, с всевъзможни интриги, схеми и ходове, а не със самата игра. Какво ти Европейско. Пътят на България към Евро 2020 започна с драматично равенство (СНИМКИ) Започват квалификациите за Евро 2020. Какво трябва да знаем \"Българският манталитет заби нож в гърба на българския футбол\"", "date": "2019.03.26", "title": "Два хикса и пореден нож в гърба по пътя към Евро 2020. Пет неща, които научихме"}
{"url": "http://clubz.bg/81065-germaniq_evakuira_kmetstvata_na_6_grada_zaradi_zaplahi", "text": "Кметствата в няколко германски града бяха евакуирани днес заради отправени анонимни заплахи за атаки, съобщиха ДПА и ТАСС, като се позоваха на местната полиция. Сред засегнатите градове са Аугсбург, Кайзерслаутерн, Кемниц, Гьотинген, Нойкирхен и Рендсбург, а полицията съобщи, че мерките са взети с превантивна цел, предаде БТА. Германия се променя пред очите ни: какво видях в Регенсбург Голяма полицейска операция имаше в Аугсбург. Според говорител на полицията анонимно писмо със заплаха е било изпратено в Кайзерслаутерн по електронната поща. Местното кметство се претърсва от полицаи със следови кучета, а районът около него е отцепен. В Аугсбург е спряно движението на трамваите, минаващи близо до сградата на кметството, съобщи местното електронно издание \"Фокус онлайн\".", "date": "2019.03.26", "title": "Германия евакуира кметствата на 6 града заради заплахи"}
{"url": "http://clubz.bg/81063-tagescajtung_da_pohapnem_vyrhu_grobove", "text": "Сталин дава заповед за избиването на десетки хиляди в гористата местност на Куропати, северно от Минск. През лятото на миналата година точно там беше открит ресторантът “Хайде да похапнем!”. От месеци активисти организират протести в името на паметта на мъртвите. На тази тема посвещава своя публикация Юлия Юргенс в германския в.  Когато Павел Сивяринек препречва пътя на шофьори, те за кратко настикат спирачка, свалят прозореца на автомобила си и посягат към неговия позив, като че ли е документ за платен паркинг. След това натискат педала на газта. Точно когато им е поставил въпроса, с който неотменно започва: “Знаете ли какво се е случило в Куропати?” Някои знаят отговора, на други им е все едно. При всикчи случаи той трябва да отблокира пътя, който заедно със свои съмишленици от месеци блокира. Някои шофьори и хал-хабер си нямат. Те са видели табелата на околовръстното шосе на Минск и пътуват в зададената посока, която всъщност от юли миналата година е името на ресторанта: “Поедем, поедем!” – “Хайде да похапнем!” Някои обаче са наясно за какво става дума, казва Сивяринек. Зад ресторанта, разположен на възвишение, започва гора. Ако шофьорите имат време да го изслушат, Сивяринек сочи към кръстовете, които се виждат още в началото на гората. Той обяснява, че ги има из цялата гора и върху тях са изписани имена, но всъщност само символично. Причината? Никой не знае колко трупове са заровени в 510 масови гробаве и как точно са се казвали. Официалната бройка е 30 000 души, но според Сивяринек жертвите са 250 000. Избити са зверски от съветската тайна служба НКВД в периода между 1937 и 1941 г. От 30 години активисти водят битка на това място да бъде издигнат мемориал. Обратното – през 2002 г. държавата разпореди разширяване на магистралата на 6 ленти и изсичане на част от гората. При това става дума за най-голямата масова екзекуция в историята на Беларус. На уебсайта си ресторантът публикува реклама – “Място за душевно спокойствие”. Противниците наричат заведението “Ресторант върху трупове”. Някои дори протестираха преди отварянето на заведението. Правят го и до днес – всеки ден от обяд до полунощ при минус 10 градуса. Всяка сряда тук е и Сивяринек. Разпределяли се на смени. В протеста участвали различни групировки – неправителствени и младежки организации, партии от спектъра национално консервативни, либарални и социалдемократически, но с едно изключение – комунистите никога не присъствали на протестите. Сивяринек е известен опозиционер. Заради политическата си дейност е прекарал години в трудов лагер и затвор. И заради протестите в Куропати е бил зад решетките 32 дни - между юни и декември 2018 г. Трябвало е да плати 130 глоби в размер между 30 и 800 долара – заради спиране на автомобили за раздаване на позиви и неподчинение на полицията. Ако не са били дарения, той не би могъл да плати наложените му глоби. Въпросната улица е частна, твърдят от полицията. Според активистите това не е така, тъй като преминава през защитена зона, където в радиус от 100 метра около масовите гробове е забранено всякакво ново строителство. Министерството на културата намали размера на зоната около ресторанта на 50 метра и така той се намира малко зад зоната. В момента точно против това решение активисти подготвят жалба. Те настояват ресторантът да бъде съборен. В беларуските медии собственикът на ресторанта Леонид Зайдес оповести, че при никакви обсотятелства няма да затвори заведението. Той не реагира на молба за интервю. През декември м. г. подаде жалба срещу независимия седмичник “Ново време”, публикувал разследване срещу него. В Украйна той загуби процеса. Зайдес все пак предложи на активистите да им предостави съседно на ресторанта помещение за музей плюс сума, равняваща се на 18 000 евро. Като преговарящ от името на активистите Сивяринек отхвърли предложението. Музей за възпоменание на жертвите при масови разстрели и до него да се пие водка? Това е тотален цинизъм, смята Сивяринек. Според него ресторантът следва стратегията да се омаловажат масовите убийства по времето на Сталин. Според Сивяринек собственикът на ресторанта и неговите посетители са проруски настроени. Диктаторът Сталин все още бил величан. През 2014 г. в Минск е открит музей, посветен на Великата отечествена война с централна фигура Сталин. Срещу подобна теза от 1988 г. започват протести. Процесът отключи Куропарти. В своя публикация археологът Сянон Пасняк за първи път води публична дускусия относно масовите гробове.  По време на поход през есента на 1989 г. 50 000 души протестират. Това е първата масова демонстрация. Тридесет години по-късно всичко е по-различно. Днес противници са не само държавата и президентът Лукашенко. Срещу кого всъщност се борят активистите? Собственика на ресторанта – да! По принуда полицията също. Но преди всичко те се опълчават на клиентите на ресторанта, ерго срещу собственото си общество. Така активисти снимат всичко на паркинга на ресторанта. До декември м. г. те са фотографирали 1200 автомобила. В същото време снимат активисти с камери – не е ясно дали от полицията или от тайните служби. Облечени в тъмни облекла мъже снимат и интервюта с активиста Сивяринек. За мнозина активисти протестът е и личен. Дзианис Урбановиц (29 г.) е председател на младежката организация “Млади фронт”. Всяка седмица той е на пост. Когато е бил на 16 години, баща му го е взел за пръв път в Куропати. Разказал му е за собствения му баща, сиреч за дядо му. Живял е в област Лахойск, близо до границата с Полша. Там много хора са паднали жертва на терора, тъй както Сталин ги е подозирал, че били шпиони. Никой не знае къде неговите близки са били екзекутирани. В кафене в Минск той е наредил на масата си черно-бели снимки на черепи и скелети. През 1997 г. е присъствал на последните разкопки в Куропати. Но по останките, като обувки и облекло, можело да се предполага, че са били обикновени работници, а някои са дошли от далеч – от Източна Полша, окупирана от Сталин през1939 г., също от прибалтийските държави. Сред тях са били и евреи. От всички жертви, които според Кузнятсу са били поне 100 000, само две имена са известни – Новша Крамер и Мордехай Шулкес. Двама евреи от град Гроднов, в чиито гробове са открити документи. В Беларус има над сто места, където по времето на Сталин са извършвани масови разстрели. Наскоро в гората на Куропати беше издигнат мемориал. Надписът гласи “В памет на жертвите на политическите репресии през 30-те и 40-те години на ХХ век.” След 30 години на очакване той беше открит на 6 ноември миналата година – тайно, без официална церемония, речи и венци. За историка Кузнятсу това е компромис. За активистите е само опит да се сложи точка на дебатите относно Куропати. Никой не изричал имената на убийците. Тръгнеш ли към ресторанта, на възвишението виждаш кръстовете. Те ще са винаги там, докато хора идват, за да почетат паметта на жертвите на Сталин, а не за да ядат блини.", "date": "2019.03.26", "title": "\"Тагесцайтунг\": Да похапнем върху гробове"}
{"url": "http://clubz.bg/81062-shindler_na_muzikantite_i_orkestyryt_na_spasenite_ot_holokost", "text": "В най-мрачните дни на Европа, разкъсвана от антисемитизъм и нацистка агресия, един полски цигулар спасява стотици еврейски семейства на музиканти от приближаващия холокост. Историята на Бронислав Хуберман, наричан Шиндлер на музикантите, ще бъде разказана на фестивала на документалното арт кино „Мастър ъф арт“ в София. „Оркестър от изгнаници“ на режисьора Джош Арънсън изследва четиригодишната одисея на този велик човек, чиято кулминация е създаването на оркестъра, който ще се превърне в Израелската филхармония. Преди нацистите да дойдат на власт, Хуберман е концентриран само върху собствената си кариера, но плановете на Хитлер събуждат у него желание за действие, което той не може да игнорира. Личната трансформация и последвалата героична борба на Бронислав Хуберман да изведе еврейските музиканти от Европа и да създаде този оркестър са в основата на филма. \"Изкуството отива на кино“ е наречено предстоящото издание на фестивала „Мастър ъф арт“, който ще се проведе от 4 до 25 април. Над 70 са филмите в програмата, осем от тях – на български творци, за Георги Марков, за скулптора Павел Койчев, за поета Николай Кънчев, за поетесата Данила Стоянова, за роксцената от 80-те, НДК и пожара в Софийския държавен цирк от 1983 г. Прожекциите ще бъдат в девет салона в София, Пловдив и Варна. Български е и един от филмите, които откриват фестивала на 4 април в кино „Люмиер Лидл“ – „Рокендрол“ на Борислав Колев, който връща към 80-те години на рок културата в България. Припомнят се бунтарските за миналия век музика и текстове на „Ахат“, „Ревю“, „Ера“, „Нова генерация“, „Контрол“. Разказът проследява миналото и днешното битие на някогашните бунтари, началото на кариерата им, пътя към големите сцени, еуфорията от 1989-а и разочарованието от последвалата няколко години по-късно емигрантска вълна. Другият откриващ филм тази година, който ще се излъчи веднага след „Рокендрол“, отбелязва 100-годишнината от създателите на течението сецесион – в „Густав Климт и Егон Шиле: Ерос и Психея“ на Микеле Мали връща в Златната епоха на Виена. Два от българските филми на фестивала – „Дворците на народа“ на Борис Мисирков и Георги Богданов за пет от най-представителните сгради на социализма, сред които и НДК, и „Чувство за непоносимост“, документален разказ на Боя Харизанова за Георги Марков – вече имаха своята премиера на „София филм фест“. Премиерен е филмът за Павел Койчев и неговите гипсовобели скулптури в „Изкушението Павел Койчев“ на Владимир Люцканов. В един откровен и самоироничен разговор за себе си, с душата на дете и с енергията на тийнейджър, почти 80-годишният Койчев нахлува в реалността със своите утопии, от които обикновено не оставя и следа, освен в нашето съзнание. Българската публика ще гледа и „Какъв цвят има този свят“ на Ралица Димитрова. Режисьорката припомня за поетическото наследство на Данила Стоянова, починала през 1984-та, само на 23 години, от левкемия. Стиховете ѝ излизат посмъртно през 1990 г. в стихосбирката „Спомен за сън“. Преведени на английски през 2003 г., нейни стихове са написани на фасада в Лайден, Холандия. В „Какъв цвят има този свят“ приятелите ѝ опитват да осмислят собствения си живот чрез спомените за нея, които са в непрестанен диалог със стиховете на Данила. „Написаното с перо от ангел е завинаги“ отдава почит на друг поет – Николай Кънчев. Режисьор е Христо Илиев–Чарли. Починал през 2007 г., Кънчев е представен във филма от своите съмишленици, които детайлно изграждат атмосферата на времето, разказват за неподражаемия му характер и морал, за любовта му към света, за хората и омайната природа на България. Сред по-интересните заглавия се открояват „Бернини разказва Бернини“, в който пряк наследник на архитекта, художник и скулптор Джан Лоренцо Бернини разказва за живота на бароковия гений, създавал изкуство по време на управлението на осем папи, „Франко Дзефирели – режисьор на живота“, считан за първия значим документален филм за твореца – с участието на Пласидо Доминго и Джуди Денч. „Очите на Орсън Уелс“ от Марк Казънс, дебютирал на фестивала в Кан през миналата година, идва и у нас, за да представи портрет на твореца, скициран със собствената му ръка, нарисуван със собствената му четка. „Да сънуваш Мураками“, „Агата Кристи – кралицата на криминалните романи“ ще изкушат вероятно не само почитателите на литературата, както и „Баския: Гняв срещу богатството“, „Фрида Кало – Диего Ривера: поглъщаща страст“, „Да откраднеш Роден“ и „Спасяването на Банкси“ са филми, които ще имат публика и извън средите на изобразителното изкуство. Една от темите акценти на фестивала през тази година е архитектурата – родна и чуждестранна. Разходка из Метрополитън опера предлага награждаваната документалистка Сюзън Фрьомке в „Домът на Метрополитън опера“ от 2017 г. за началото на оперния театър през 1966 г. Зад архитектурата на затворите надникваме във „Франк Гери: Да строиш правосъдие“ на Ултан Гилфойл. Знаменитият архитектът Гери изследва структурата на затворите и ги използва като учебник за най-добрите студенти по архитектура в САЩ. „Наклонени кули“ на Башя и Леонард Мишински среща зрителите с Лесли Робъртсън, главен строителен инженер на Световния търговски център и лично ръководил строителството на Кулите близнаци.", "date": "2019.03.26", "title": "Шиндлер на музикантите и оркестърът на спасените от холокост"}
{"url": "http://clubz.bg/81060-mutrizaciqta_se_vryshta_zaradi_nashata_sueta_i_bezgreshnost", "text": "Сигурно е иронично съвпадение, че летя за Варна точно 2 години след провалените избори от 2017 г. Провал, който за нас, участниците в него, е сигурно поучителен, за мен в личен план - положителен, но имаше и ще има още твърде сериозни и вредни последици за обществото. За тези две години се върнах, доста бавно и трудно, към активното упражняване на професията си, през Адвокатско съдружие \"Радан Кънев и партньори\". Научих, че отдаването на политиката, ако не си крадлив несретник, се отразява тежко на личните финанси и кариерата.  (В злободневен план бих отбелязал, че последния апартамент си купих през 2007-а, а дълбоко в политиката наджапах през 2008-а). Но пък имах уникално много и незабравимо време със семейството си, приятелите си, за ски, катерене, пиене на бира и други спортове, издадох 1 APRIL 2034 и завършвам нова книга, и изобщо се научих да различавам важното от несъщественото и смисленото от суетното. Станах по-малко трескав и по-целенасочен. По-умен, по-красив и по-млад - със сигурност не. Но по-спокоен - надявам се, и малко по-плешив. Дали като политици и като общност сме поумнели? И дали си даваме сметка, че връщането към несвободата и мутризацията се дължат в немалка степен на нашата суета, чувство за безгрешност и сектантство?  Има поне две мнения. И много малко време да разберем кое е по-близо до хлъзгавата истина.  ", "date": "2019.03.26", "title": "Мутризацията се връща заради нашата суета и безгрешност"}
{"url": "http://clubz.bg/81064-gardiyn_kritikuva_bezslavnata_celuvka_na_pulev_video", "text": "Българският боксьор в тежка категория Кубрат Пулев се прослави, като нокаутира Богдан Дину в Лас Вегас събота вечерта. Кобрата проля кръв и мина през трудни моменти, но нокаутира румънец Това, което последва, бе по-безславно. Така започва статия на английския вестник \"Гардиън\", в която медията отправя остри критики срещу поведението на българина - въодушевен от успеха, той внезапно целуна интервюиращата го в този момент репортерка Дженифър Равало. Преди това журналистката, което е известна с прозвището \"Кралицата на голото суши\", му зададе въпроса дали заслужава да се изправи срещу бившия шампион Тайсън Фюри. Равенство: мачът Уайлдър - Фюри не излъчи победител (СНИМКИ) Пулев отговори утвърдително, след което я целуна и ѝ благодари. По-късно Равало споменава в туитър, че се е почувствала   и  . След като научи за критиките, Пулев публикува в инстаграм обяснение за случилото се. Равенство: мачът Уайлдър - Фюри не излъчи победител (СНИМКИ)", "date": "2019.03.26", "title": "\"Гардиън\" критикува \"безславната целувка\" на Пулев (ВИДЕО)"}
{"url": "http://clubz.bg/81052-trima_ministri_na_mej_podadoha_ostavki", "text": "Трима държавни министри от кабинета на Тереза Мей подадоха снощи оставки в знак на несъгласие със стратегията за излизането на Великобритания от ЕС, съобщи Франс прес. \n\tВ драматичната вечер, в която британският парламент гласува за поемане на контрола върху дневния ред за \"Брекзит\", оставки подадоха Ричард Харингтън (от Министерството на индустрията), Алистър Бърт (от Министерството на външните работи) и Стийв Брайн (от Министерството на здравеопазването). \n\tВ писмото си за оставка Харингтън обвини правителството, че \"играе на рулетка\" с \"животите и средствата за препитание на голяма част\" от британското население. Парламентът може да изземе контрола над Брекзит от правителството Британските депутати гласуваха снощи да поемат контрола върху процеса по излизането на Обединеното кралство от Европейския съюз за един ден, за да опитат да намерят алтернативен път към \"Брекзит\", съобщи Ройтерс. Поправката, внесена от депутата консерватор Оливър Летуин, налага промяна в правилата на заседанието на парламента в сряда, за да се предостави време за гласуване за различни варианти за \"Брекзит\". \n\tПоправката бе приета с 329 срещу 202 гласа и ще позволи в сряда да бъде организирана серия от гласувания, включително за оставане в единния пазар, за нов референдум и дори за отмяна на излизането от ЕС, посочи Франс прес.  \n\tТози вот бе нов удар за министър-председателката Тереза Мей, която опитва да намери подкрепа за приемане на споразумението за излизане, което договори с Брюксел и което бе отхвърлено два пъти от депутатите.  \n\tТова показва до каква степен Мей е загубила авторитета си, въпреки че по думите й правителството не е задължено да се съобрази с резултатите от тези т.нар. указателни гласувания, отбеляза Ройтерс.", "date": "2019.03.26", "title": "Трима министри на Мей подадоха оставки"}
{"url": "http://clubz.bg/81058-sysedite_na_cacheva_plashtat_nad_2000_evro_na_kvadrat", "text": "Офертите за апартаменти в сградата на Цецка Цачева в София са в пъти повече от това, което бившата вече министърка е платила, установи проверка на бТВ. При това цените са на зелено - което бе един от основните доводи на Цачева за цената от 696 евро на квадрат, която тя е платила за своя апартамент на \"Артекс\" на 7-ия етаж. Цецка Цачева подаде оставка За 198 кв. м апартамент Цачева плаща 138 001 евро. На същия етаж апартаментите са между 277 хил. и 480 хил. евро, като цената на квадрат за \"простосмъртните\" е между 2017 и 2280 евро на квадратен метър без ДДС. бТВ откри оригиналните оферти от 2016 г. на друга купувачка на апартамент, пожелала анонимност. Ако Цачева бе получила подобни оферти, нейният апартамент би струвал около 340 хил. евро. Любопитно е, че още тогава апартамент 32 не се предлага. Не е ясно дали Цачева вече го е капарирала, или просто \"Артекс\" са запазили за специални клиенти имота с желаното югозападно изложение. Цецка Цачева сама сезира КПКОНПИ за апартамента си Разбира се, нищо от това не прави сделката незаконна. \"Артекс\" може да предложи каквато цена прецени на евентуален купувач, след като има подобна договорка между купувача и продавача, това е пазарната цена, отбеляза в студиото на бТВ кредитният експерт Тихомир Тошев. Тошев отбеляза и друга според него \"порочна\" практика - да се обявяват пред нотариус цени според данъчната оценка, които са по-ниски, а после купувачът да дава солидна сума \"под масата\". Практиката е напълно законна и затова се предвижда сериозна неустойка, ако сделката бъде развалена. Тошев отбеляза, че това може да доведе до малки ползи в началото - по-ниски местни данъци и такси например, но в дългосрочен план е рисково от застрахователна гледна точка и е по-добре да се избягва и за купувача, и за продавача. Според него съдбата на Цветан Цветанов конкретно не е от значение за българските граждани. Цецка Цачева сама сезира КПКОНПИ за апартамента си", "date": "2019.03.26", "title": "Съседите на Цачева плащат над 2000 евро на квадрат"}
{"url": "http://clubz.bg/81055-ronaldo_se_kontuzi_pri_raven_na_portugaliq", "text": "Кристиано Роналдо получи разтежение и бе заменен принудително в 60-ата минута на европейската квалификация Португалия - Сърбия (1:1) в Лисабон от група В. Още не е ясно колко време ще отсъства №7 - дали травмата ще му попречи да играе в Шампионската лига за \"Ювентус\" срещу \"Аякс\". В Серия А всичко напрактика е решено и клубът му може да се справи и без него. Второ поредно равенство за националите в квалификациите (СНИМКИ) Сърбите получиха дузпа в 7-ата минута и Душан Тадич смълча трибуните на стадиона на \"Бенфика\". В 42-ата Данило изравни. Португалия има две точки от първите си срещи, а лидер с четири пункта е Украйна, отборът на която спечели с 2:1 на терена на Люксембург. В група Н снощи се играха и трите мача. Турция разби Молдова с 4:0, а Албания стигна до 1:0 в Андора.  Германия си върна на Холандия в зрелище с пет гола С интерес се очакваше мачът Франция - Исландия в Париж. Но \"петлите\" не дадоха много възможности на северняците, макар и да направиха успеха си убедителен едва в края на срещата - 4:0. Юмтити откри в 12-ата минута, Жиру удвои в 68-ата, десет минути по-късно Килиан Мбапе направи резултата класически, а в 84-ата се разписа и Антоан Гризман. Това бе повторение на четвъртфинала на Европейското през 2016 г. Франция и тогава спечели с голям резултат - 5:2. Световните шампиони и Турция оглавяват групата с по шест точки, Албания и Исландия имат по три. Унгария удари световния вицешампион Тази вечер евроквалификациите продължават с двубои в още три групи. Германия си върна на Холандия в зрелище с пет гола Унгария удари световния вицешампион", "date": "2019.03.26", "title": "Роналдо се контузи при равен на Португалия"}
{"url": "http://clubz.bg/81051-cvetanov_maj_si_otiva_no_ima_neshto_mnogo_po_vajno", "text": "Цветан Цветанов изглежда вече е \"отписан\". Изказванията на Томислав Дончев и на други говорители на ГЕРБ навеждат на мисълта, че Цветанов ще се оттегли от лидерските си позиции. Оставката му е само въпрос на време - поне като шеф на парламентарната група. Да, ГЕРБ ще претърпят тежък удар по репутацията си, ще претърпят и сериозни организационни щети, но това е единственият начин да се явят в приемлив вид на идващите избори. Удивен съм обаче как иначе интелигентни хора въртят опорки от рода на: Самият факт, че тези хора не могат да допуснат свободна журналистика и независимо разследване на НПО, е голям проблем. Те очевидно живеят с убеждението, че ако имаш пари и власт, можеш да диктуваш на всички. Можеш да поръчваш музиката. Всъщност точно този байганьовски манталитет стои в основата на скандала с апартаментите. Това е скандал на самозабравянето - защото става дума за убеждението, че когато контролираш медии, прокурори и служби, можеш да си позволиш и някои съмнителни сделки. ГЕРБ трябва да се отърват преди всичко от този манталитет, а не само от отделни свои членове. А иначе скандалът дава добър повод да се види на какви цени големите риби от империята на Доган са придобили техните имоти, електроцентрали и медийни компании. И е просто необяснимо, че за \"изчезването\" на 4 милиарда от КТБ партиите ДПС, БСП и ГЕРБ съвкупно понесоха по-малко политически щети, отколкото ГЕРБ за апартаментите на Цветанов и Цачева. В крайна сметка благосъстоянието на Йончева не се ли дължи на КТБ? Политическата кариера на Джамбазки в ЕП не стартира ли с парите на Цветан Василев? Тук етически проблем няма ли? \" \"", "date": "2019.03.26", "title": "Цветанов май си отива. Но има нещо много по-важно"}
{"url": "http://clubz.bg/81056-malinov_mojeshe_i_da_hvana_po_ranen_polet_no_lufthanza_e_vinovna", "text": "Можеше и да хвана по-ранен полет, призна тази сутрин евродепутатът Светослав Малинов, който вчера не присъства на заседанието на Европейския парламент, на което се решаваше да влезе ли пакетът \"Мобилност 1\" в дневния ред. Заради отсъствието му, както и това на колегата му Неджми Али, проектът, срещу който протестират българските превозвачи, бе заложен в дневния ред със 156 гласа \"за\" срещу 154 \"против\". Още един български представител не присъства на заседанието в Страсбург - Николай Бареков. Той обаче нямаше да подкрепи позицията на колегите си против пакета \"Мобилност\", известен още като пакета \"Макрон\". Оправданието на Али пък бе, че неотложни семейни причини са го задържали в България. Пакетът \"Мобилност 1\" влиза в ЕП заради липсата на трима наши евродепутати Още снощи Малинов обясни пред Клуб Z, че закъснение на полета София - Франкфурт е причината за закъснението му. Други български представители в ЕП обаче коментираха, че с полета, който е избрал колегата им, не е имал никакъв шанс да стигне до пленарната зала за гласуването и без да е имало забавяне. Още повече че има поне три часа път от Франкфурт до Страсбург. Тази сутрин Малинов призна пред бТВ, че не е съобразил и в действителност е можело да хване по-ранен полет. От думите му стана ясно, че в действителност е смятал, че може да стигне навреме за гласуването. Според него виновна е авиокомпанията \"Луфтханза\" - имало срив в диспечерската и компютърната система на летището във Франкфурт. Наши евродепутати провалят пакета „Мобилност I“ И подчерта, че закъснелите с него колеги и от Литва, и от Румъния също са щели да гласуват против влизането на пакета в дневния ред на ЕП. Той бил убеден, че на по-късен етап задължителното връщане на превозното средство в страната, където е регистрираната фирма, ще отпадне. Наши евродепутати провалят пакета „Мобилност I“", "date": "2019.03.26", "title": "Малинов: Можеше и да хвана по-ранен полет, но \"Луфтханза\" е виновна"}
{"url": "http://clubz.bg/81053-trymp_pohvali_sledovatelq_mylyr", "text": "Президентът на САЩ Доналд Тръмп изрази снощи задоволство, че разследването на спецпрокурора Робърт Мълър за т.нар. руска намеса в изборите през 2016 г. е приключило, като изрази мнение, че то можеше да завърши и по-бързо, предаде Асошиейтед прес. \n\tГоворейки пред репортери в Белия дом, той каза, че \"ние не трябва да позволим това да се случи отново на друг президент\".  Той се оплака, че в цялата тази история \"има много хора, които направиха някои много, много лоши неща, бих казал, предателски неща срещу нашата страна\". Тръмп не назова имена, но спомена за хора, които са лъгали пред Конгреса. Според него Мълър е действал почтено, извършвайки разследването. Официално: Тръмп не е заговорничил с Русия Президентът на САЩ Доналд Тръмп няма \"никакъв проблем\" да бъде публикуван пълният доклад на специалния прокурор Робърт Мълър за разследването на евентуална руска намеса в американските избори, увери Белият дом, предаде Франс прес. Американският министър на правосъдието Уилям Бар публикува вчера резюме от 4 страници на доклада на Мълър, който изключва да е имало сговор между предизборния екип на Тръмп през 2016 г. и Русия. Цялото съдържание на доклада остава поверително. \n\tЛидерите на демократите в Конгреса настояха вчера за публикуване на целия доклад, като подчертаха, че министърът на правосъдието не е \"неутрален наблюдател\". Демократите обръщат особено внимание на факта, че по въпроса за потенциално възпрепятстване на правосъдието от Тръмп специалният прокурор не е направил окончателно заключение. \n\tБар обаче, който пръв получи дългоочаквания доклад и се запозна с него от петък до неделя, заключи, че в документа не се споменава никакво престъпление, което би могло да доведе до съдебно преследване заради възпрепятстване на правосъдието. Официално: Тръмп не е заговорничил с Русия Американците \"знаят, че сговор не е имало, че не е имало възпрепятстване на правосъдието и че президентът е напълно и изцяло оневинен\", изтъкна тази сутрин Сара Сандърс по Ен Би Си. \n\tПрезидентът отбеляза също, че няма никакви притеснения, ако бъде публикуван целият доклад, за което настояват демократите в Конгреса, съобщи БТА. Официално: Тръмп не е заговорничил с Русия", "date": "2019.03.26", "title": "Тръмп похвали следователя Мълър"}
{"url": "http://clubz.bg/81040-manifestyt_na_beliq_chovek_i_evropejskiqt_daesh", "text": "„Аз съм обикновен бял човек“ – такава е повтарящата се фраза в страховитото послание на терориста Брендън Тарант. Както се вижда във видеозаписа на терориста, за него престъплението е част от видеоигрите, с които е израснал. Но то е реалност и доказателство за смъртоносната опасност, на която ни излагат всички онези „обикновени бели хора“, които са закърмени с насилието. Манифестът, разпространен от него, съдържа 87 страници и има претенциозното заглавие „Голямата подмяна“. По-голямата част от написаното е свързано с една държава и една гледна точка, която е променила живота му – Франция по време на президентските избори и Франция от времето на терористичните атентати от 2015 г.  В текста присъства и поезия. Със стих започва първа страница; стихове има и на предпоследна страница. В началото цитира известната поема на Дилън Томас от 1951 г. Поантата в манифеста е въпросът с раждаемостта – който се повтаря на три места. На едно място в текста дори заявява, че иска това да остане у читателя – необходимостта от увеличаване раждаемостта. Защото, продължава терористът – дори ако Европа успее да прогони всичките си неевропейци, самите демографски проблеми на континента вещаят сигурна смърт на Запада. Терористът от Нова Зеландия разпространил манифеста си 9 минути преди атаката Тук естествено развива тезата за мюсюлманските „завоеватели“, които законно се заселват в Европа, улеснявани от стремежа на редица държави и компании да се снабдят с евтина работна сила, която в същото време ще увеличи броя на потребителите и данъкоплатците. А впоследствие тези „завоеватели“, отличаващи се с висок демографски ръст, ще заемат мястото на „белия човек“. „Онова, което наблюдаваме, няма аналог в историята“, заключава Тарант. За имигрантите той използва различни термини: „нашественици“, „окупатори“, „врагове“, които са „гибелта на белия човек“ – последното е изписано с главни букви, сякаш да изрази гневните чувства на автора.  Самото заглавие сякаш е безобидно, ако приемем теорията за заговор срещу коренното бяло население на Европа. То е в унисон с голям брой публикации и автори в самата Франция, най-известният сред които и Рене Камю. Самият той се позовава на националистическите идеи на Морис Барес от началото на миналия век. Още тогава Барес предупреждава за „упадъка на европейските народи“, които щели да бъдат заменени от други народи и етноси. Тези идеи на свой ред стават популярни сред неонацистките движения от средата на 50-те години на ХХ век. Кой ли е разказал на Тарант за Шипка и Булаир? Както е известно, тогава те бяха обладани от идеята за диктатурата на плутокрацията в световен мащаб, която е оглавявана от световното еврейство. Неонацистите имат различен генезис, но повечето от тях са наследили традиции от първите комунистически групи и се вдъхновяват от идентичностния националсоциализъм у нацистите и фашистите, радикализмa и конспирацията. Както пише Рене Биние, преходът от троцкизъм към нацизъм е „последният шанс преди голямата подмяна“. „Подмяна на народа или на политиката?“ е и заглавието на последната книга на Рене Камю, който по ирония на съдбата е започнал живота си като социалист и член на Социалистическата партия, за да продължи като теоретик на крайната идентичностна десница. Тя бе публикувана в навечерието на последните президентски избори и в нея авторът предупреждава за „културното и социалното нашествие на народите на Африка, Магреба и Арабския свят във Франция на белите християни“. Същите тези думи откриваме в манифеста на Тарант, както и тезата, че световният тоталитаризъм си е поставил за цел подмяната на европейските общества и че империализмът днес се нарича ислям. За Тарант миграцията и подмяната са еднопорядкови и заменими понятия. Въпреки че се чувства застрашен от чужденците и презрението си към имигрантите, Тарант обичал да пътува и да открива нови култури. Той прекарал дълги месеци в интересни пътешествия. Твърди, че за него не може да се твърди, че е „ислямофоб“, защото не мрази мюсюлманите, които живеят в своите си земи. В същото време обаче искал да отмъсти за близо 13-те века, през които мюсюлманите се сражавали срещу европейците.  В посланието си, структурирано като автоанкета, Тарант си задава въпроса: защо говори за европейците, докато самият той е австралиец? Отговорът е, че самите австралийци са европейци и че Австралия е филиал на Европа. В третата част от „Манифеста“ Тарант дава указания на своите поддръжници. Те трябвало да избиват враговете на белия човек и преди всичко германската канцлерка Ангела Меркел, турския президент Резжеп Тайип Ердоган и кмета на Лондон Садик Хан. Към този списък той добавя и директорите на фирмите, които работели против „бялата кауза“.  През последните години в западната политика все по-силно се чуват аргументите на популистите. В Западна Европа крайната десница е във възход: в Германия за пръв път след Втората световна война тя получи достъп до парламента в лицето на „Алтернатива за Германия“. В САЩ на власт е популистът Доналд Тръмп. Подобни тенденции се наблюдават и в Италия, Унгария и Полша.  Всичко това допринася за постепенното изкристализиране на крайнодясната идеология на все по-хомогенна група активисти в интернет. В социалните мрежи се появиха мнения, че западните правителства подценяват опасността от белия супрематизъм в интернет. Самите те засилиха контрола си върху сайтове от типа на 4chan и 8chan, които се наложиха като дискусионни платформи за почитателите на видеоигри. В тях развиват дейност и троловете и инфлуенсърите на големите компании, в това число и тези в музикалния, филмовия и игралния и телевизионния бизнес. Не отписвайте популистите. Италианците си харесват Салвини и сие В подобни платформи е активен трафикът на расистки, сексистки и агресивни послания, квалификации и мемета. Отделни чатове са посветени и на въпросите на политиката и религията. Обичайно за тях е взаимното индуциране на езика на омразата. Принципът тук е, че колкото по-хипертрофирано е дадено меме, толкова по-голямо разпространение получава то в социалните мрежи. Това важи с особена сила за расистките мемета, използвани срещу определени раси и религии, както и срещу представители на сексуални малцинства.  Подобен карикатурно-изобличаващ стил дехуманизира цели обществени групи, като същевременно насажда чувство на фалшиво превъзходство у привържениците на крайната десница, респективно „белия човек“. Всичко това в крайна сметка налива вода в мелницата на най-екстремните представители на това течение, които прекрачват прага между думи и физическо насилие. Десетки са групите, които се обозначават с понятието „Идентичностен блок“ (Bloc identitaire) и които биха разпознали идеите си  в „Манифеста“ на убиеца от Нова Зеландия. И макар че последователите им могат на думи да заклеймят Тарант и неговото престъпление, езикът на омразата, който разпространяват срещу „чужденците“, „мюсюлманите“ и „другия“, независимо от неговата раса и цвят на кожата, допринасят за напрежението между различните общности. Може ли да се говори за възникването на култура на тероризма на Запад? Разбира се, екстремисти има навсякъде – може ли обаче да считаме, че в западните държави те вече имат и политическа роля? Превръщането на част от крайната десница в играч в голямата политика оказва влияние и върху културната среда в тези държави. Този проблем отново се оказа в центъра на дискусиите и във връзка с терористичния акт в Нова Зеландия.  Днес вече можем да говорим за наченките на западен \"Даеш\" аналог на ислямския \"Даеш\", чието място е заела идеологията за превъзходството на белия човек - белия супрематизъм, омразата и страха за идентичността на Европа. Това тревожно явление не възниква на пусто място – в гените му е антисемитизмът. Днес вече не е възможно да се твърди, че убийствата в Нова Зеландия, както и предшествалите ги в Хамбург и в други европейски градове атаки срещу имигрантите, са престъпления от омраза, което не ги профилира като тероризъм. Изправени сме пред знаково престъпление, което рецидивира. Още по-тревожно е, че зад него има идеи и техните носители са избирани в национални парламенти и вече протягат ръка към управлението на западни държави. Така престъпните идеи, въплътени в политически платформи, се превръщат в част от официалния политически дискурс на европейските държави с всички последствия от това.  --- Кой ли е разказал на Тарант за Шипка и Булаир? Не отписвайте популистите. Италианците си харесват Салвини и сие", "date": "2019.03.26", "title": "Манифестът на \"белия човек\" и \"Европейският Даеш\""}
{"url": "http://clubz.bg/81035-dieta_ot_klenov_sirop", "text": "Преди малко повече от година и половина един от най-известните стендъп комици в САЩ Бил Бър гостува в Ню Йорк на „Вечерното шоу на Стивън Колбер“ – водещия, който замести дългогодишното лице на американските токшоу програми – Дейвид Летърман. Бър се оплака, че през последните 10 години публиката на участията му е станала твърде чувствителна и че постоянно го прекъсва, за да заяви, че е засегната. Пред Колбер той разказа как негова шега за лесбийка е посрещната с неодобрителни възгласи още при споменаването на сексуалната ориентация на жената. Бър отдава нарастването на непоносимостта на хората към подобни закачки на отварянето на нов магазин М&М (марка бонбони) на „Таймс скуер“ - един вид привикнали са към сладкото и \"горчивата\" шега ги дразни. В студиото се настани атмосфера на безпокойство – чуха се скромни по количество одобрителни възгласи, които подкрепиха думите на комика, и очевидно стана ясно, че сред американската аудитория действително се е култивирало чувство на несъгласие, когато обект на присмех или критика е представител на „непривилегирована група“. Кои са членовете на „непривилегирована група“? По-лесно е да се отговори на въпроса „кои не са“ – белите хетеросексуални мъже, които исторически са доминирали живота на останалите, а според съвременните „воини за социална справедливост“ – все още го правят. Други прочути комици като Джери Сайнфелд, Дейв Шапел и Бил Маър също подкрепят думите на Бър. Безспорният цар на стендъп комедията днес Кевин Харт също стана жертва на „щурм“ на „воините\". В туитър бяха изровени негови шеги отпреди близо десет години, в които на прицел са хомосексуалните. И в резултат комикът бе принуден да се откаже да води тазгодишните „Оскари“. Хомофобска реторика отказа Кевин Харт от Оскарите Примерът с комиците служи, за да илюстрира тенденцията за радикализиране на „прогресивното ляво“ (чиято основна политика е защитата на правата на \"непривилегированите групи\") в Америка поради две причини.  , поради характера на професията на комедиантите традиционно им се позволява да пресичат установените вербални граници на допустимото, за да открият шега в другия край.  , нараства недоволството сред голяма част от феновете на най-прочутите комици в страната – които обикновено са свикнали на пиперливостта на шегите на идолите си. Може да се изведат множество причини за понижаването на толерантността сред левите избиратели – победата на безкомпромисния популизъм в лицето на Тръмп, проявите на дискриминация (отказът на религиозния сладкар от Колорадо Джак Филипс да приготви торта за сватба на гей двойка или бруталното убийство на афроамериканеца Уолтър Скот от бял полицай и др.), липсата на чувствително подобряване на живота на „непривилегировани групи“ – основно афроамериканците, и пр. Видео показва как US полицай убива чернокож младеж Или пък Бър е прав – американците консумират твърде много захар. Възприели са начин на живот, основан на безгрижието, моментната наслада, последвана от горчивата реалност и сляпата консумация без значение от съставките (фактите). Захарта заличава всички други вкусове. Фактът, че Бър се шегува, е без значение – това, че критикува лесбийките, е достатъчно, за да предизвика неодобрение. Фактът, че „непривилегированите групи“ вече разполагат със същите права, задължения и привилегии като „привилегированите“, също се пропуска – единичните случаи на дискриминация в държава с население 320 милиона души са достатъчни да се изведе заключението, че в страната има йерархия на хората. Ако пък решите да оспорите последното ми твърдение – по-конкретно, че „случаите са единични“, замислете се доколко често, когато говорим за расизъм, сексизъм, ислямофобия и какво ли не, действително имаме предвид нетърпимост към засегнатите лица. Когато политическата коректност беше млада Повече подкрепа за хипотезата на Бър – че \"количественото натрупване на въглехидрати води до качествено нарастване на нетърпимостта\", може да открием у считаната за по-толерантна, либерална и гостоприемна от Америка – Канада.  Нека не забравяме, че тя е родината на кленовия сироп. През 2013 г. Джъстин Трюдо едва на 42 години пое лидерството на Либералната партия, а на изборите през 2015 г. я превърна от трета в първа политическа сила.  При встъпването на власт той посочи 15 мъже и 15 жени за министри в кабинета си. Това решение обоснова с кратката фраза: Министър-председателят изпълнява съвестно ролята на „защитник на непривилегированите групи“. Често той се е изразявал в подкрепа на движението #МеТоо и „Марша на жените“.  \"Марш на жените\" срещу Тръмп в САЩ (СНИМКИ) Премиерът обяви, че ще има „ . И засега спазва обещанието си – министър и няколко депутати бяха изхвърлени от Либералната партия заради съменения за сексуални посегателства.  Трюдо също положи грижи и за коренното население – създаде социални програми за развитието на по-бедните райони и също така посочи за правосъден министър представителка от местното племе къуиака (Kwiakah) – Джоуди Уилсън-Рейбоуд. Подкрепата за Трюдо преди изборите през октомври тази година обаче намалява. Според изследване на агенцията \"Ипсос пъблик афеърс\" (Ipsos Public Affairs) от октомври 2018 г. Либералната партия е одобрявана от 36 процента от гласоподавателите, което е спад с 10 процента спрямо май 2016 г.  Същевременно подкрепата за Консервативната партия е нараснала до 35 на сто - само три години след като бе пометена на изборите през 2015 г.  Критиките срещу Трюдо са, че правителството отделя много време и внимание на половото неравенство и проблемите на местното население вместо за реформи на здравната система, данъчната политика и икономиката - трите сфери, които канадските граждани определят като най-значими. Цели 57 процента от населението смятат, че премиерът не е осигурил  , която е обещал през 2015 г.  Канада приема 1 милион мигранти до 2020 г. В началото на 2019 г. избухна и първият скандал с Трюдо, който за мнозина заклети привърженици свали ореола му на „защитник на онеправданите групи“. Скандалът, който сериозно наруши имиджа на канадския премиер, е свързан с монреалската компания „Ес Ен Си Лавалин“ (SNC Lavalin), която е обвинена в плащане на подкупи на стойност 35 милиона долара на семейството на Муамар Кадафи в Либия, като се предполага, че това се е случило в периода 2001–2011 г. В компанията работят около 50 000 души по света, от които 9000 са базирани в Канада, по данни на „Гардиън“. Ако бъде призната за виновна, фирмата няма да може да участва в конкурси за обществени поръчки през следващите десет години. Ръководителите ѝ предложиха да платят сурова глоба, но да съхранят правото си да наддават за федерални проекти. Трюдо заедно с неговите съветници и финансовият министър са настоявали да се изпълни молбата на компанията, тъй като хиляди канадци могат да загубят работата си. По-голямата част от Либералната партия подкрепя това решение. Затова премиерът лично и чрез своите помощници се опитва да убеди министърката на правосъдието да пощади фирмата в името на канадските работници. Джоуди Уилсън-Рейбоулд – първата жена и представителка на коренно население, която заема този пост, отказва да се съобрази и на 14 януари Трюдо я направи министър на по-непрестижното ведомство по въпросите на ветераните. Тя смята, че е загубила работата си като правосъден министър, защото не се е поддала на   натиск да даде указания на главния прокурор да договори споразумение с „Ес Ен Си Лавалин“. Трюдо многократно се опитва да опровергае обвиненията.  Той отхвърли тезата, че Уилсън-Рейбоуд е била преместена заради нежеланието да отстъпи пред молбите на правителството. Скандалът е разкрит на 8 февруари, четири дни по-късно Уилсън-Рейбоулд си подава оставката като министър, а на 27 февруари е изслушана пред Камарата на общините, където отправя обвинението срещу премиера, че се е опитвал да ѝ окаже директен натиск или косвен чрез посредници.  Съществен проблем за министър-председателя е природата на скандала - фактите по него излизат постепенно и той не може да отшуми. Също така премиерът убеди партията си да гласува против повторното изслушване на бившата правосъдна министърка, въпреки че последната заяви, че  . От това се възползват консерваторите. Джъстин Трюдо размаха знамето на ЛГБТ на Прайда в Торонто (ВИДЕО) Любопитно е мнението на професора по история на Канада и международни отношения от Университета в Торонто Робърт Ботуел.  или не - имиджът на Трюдо като \"феминист\" е сериозно разклатен. Няма как да разберем дали скандалът щеше да се разрази до такива мащаби, ако Уилсън-Рейбоулд не беше жена и представителка на коренното население. Този случай обаче трябва да послужи за пример на всеки отявлен критик срещу сексизма или расизма. Понякога изразените думи и добри намерения могат да бъдат използвани по-късно като барут от другата страна.  Когато изразяваш позиция против интереса на представител на \"непривилегирована група\", поради чувствителността на темата съществува опасността причините за критиката ти да бъдат целенасочено пропуснати и да бъдеш представен като   или  . И от герой да се превърнеш в антигерой - покрай дружното сърбане на кленов сироп. „Генерация Z“ – с подкрепата на „Америка за България“ Видео показва как US полицай убива чернокож младеж Когато политическата коректност беше млада \"Марш на жените\" срещу Тръмп в САЩ (СНИМКИ) Канада приема 1 милион мигранти до 2020 г. Джъстин Трюдо размаха знамето на ЛГБТ на Прайда в Торонто (ВИДЕО) „Генерация Z“ – с подкрепата на „Америка за България“", "date": "2019.03.26", "title": "Диета от кленов сироп"}
{"url": "http://clubz.bg/81054-evroparlamentyt_glasuva_dnes_promeni_v_avtorskoto_pravo", "text": "Евродепутатите ще гласуват днес по реформа в областта на авторското право - ключов вот за този текст, защитаван от медии и хора на изкуството, но критикуван от американските платформи и привържениците на свободата на интернет, съобщи Франс прес. Битката за авторското право в Европа тепърва започва Пленарното заседание на Европейския парламент в Страсбург е последният шанс тази спорна директива да бъде приета преди европейските избори, които ще бъдат произведени от 23 до 26 май. Текстът е замислен да адаптира към дигиталната епоха европейското законодателство в областта на авторското право, датиращо от 2001 г. Представена от Европейската комисия през септември 2016 г., реформата е обект на безпрецедентно лобиране от страна на привържениците и на противниците си, отбелязва Франс прес. Нейната \"цел е да позволи на печата и на хората на изкуството да получават част от приходите от разпространението на продуктите и творбите им в интернет\", обясняват над 170 знаменитости, подписали се под статия, публикувана във френския седмичник \"Журнал дю диманш\". В другия лагер са гигантите от Силициевата долина и привържениците на свободния интернет, които се боят, че този канал за разпространение ще бъде ограничен. ", "date": "2019.03.26", "title": "Европарламентът гласува днес промени в авторското право"}
{"url": "http://clubz.bg/81041-prehodyt_prez_pogleda_na_ivan_kostov", "text": "Иван Костов излиза с мемоари на родния книжен пазар. Бившият министър-председател разказва от първо лице историята на бурното първо десетилетие на прехода на България към демокрация и пазарна икономика. „Свидетелства за прехода“   ще се появи на 11 април на родния книжен пазар. На близо 600 страници политикът бърка в една от най-дълбоките и все още незараснали рани на близкото минало. Като пряк участник в него Костов разрива своя поглед към процесите, през които преминава държавата до поканата за започване на преговори за членство в Европейския съюз в края на 1999 г. Освен своята истина Иван Костов представя важен исторически документ, който вероятно ще провокира нов, може би болезнен разговор за пътя и цената на модернизирането и европеизирането на демократична България. В анонс на книгата проф. Калин Янакиев представя Костов като „държавника, реформатора, строителя на съвременна България“. По думите на Янакиев център на „Свидетелствата…“ не е Костов,  . Всичко това е разказано от автора без самоизтъкване, казва Калин Янакиев, но и  Премиерата на „Свидетелства за прехода“ ще бъде на 11 април от 18,30 ч. в Централния военен клуб. Участие в дискусията ще вземат писателят и главен редактор на изд. „Сиела“ Захари Карабашлиев и проф. Калин Янакиев.", "date": "2019.03.26", "title": "Преходът през погледа на Иван Костов"}
