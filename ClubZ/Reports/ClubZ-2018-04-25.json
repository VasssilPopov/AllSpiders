{"url": "http://clubz.bg/67112-twitter_pak_se_hvali_s_pechalba_i_narastvane_na_potrebitelite", "text": "За второ поредно тримесечие социалната мрежа Twitter отчита печалба - и за втори път от съществуването си. За първата четвърт на годината микроблогинг платформата е спечелила 61 милиона долара - спад от предишния успех от 91 милиона, но все пак достатъчно добри новини за екипа в Сан Франциско, който допреди година се страхуваше от тотален крах. От Twitter отчитат и сериозен ръст на потребителите. Ако миналата година имаха 330 милиона активни профила, сега вече са 336 млн. - не сериозен скок, особено в сравнение с гиганта Facebook, но несъмнен успех за компанията. От новите потребители 5 милиона са от чужбина, което също е постижение за компанията - 69 млн. от активните потребители са от САЩ. Twitter не загина, а се разрасна - заради Тръмп Според екипа на микроблогинг платформата това е благодарение на новите функционалности и алгоритми, въведени в последните месеци. Същевременно те се похвалиха, че успешно са премахнали 90% от фалшивите акаунти, които бяха ползвани масово през последните години. Това поставя и ръста на активните им потребители в още по-добра светлина. През 2017 г. борсата беше непостоянна към Twitter, но по всичко личи, че ситуацията от преди две години, при която множество анализатори очакваха смъртта на социалната мрежа, е избегната. Много от тях считат, че активността на президента Доналд Тръмп в микроблогинг платформата е всъщност една от най-важните причини за оцеляването им.", "date": "2018.04.25", "title": "Twitter пак се хвали с печалба и нарастване на потребителите"}
{"url": "http://clubz.bg/67124-makron_zaklejmi_nacionalizma_pred_kongresa_na_sasht", "text": "Френският президент Еманюел Макрон бе посрещнат в сряда с бурни овации в американския Конгрес, където бе поканен да произнесе реч, предаде Ройтерс. Това стана в последния ден от официалното му посещение в САЩ. В речта си, произнесена на съвместно заседание на двете камари на Конгреса, Макрон представи своята визия за света и за френско-американските отношения. В пленарната зала дойдоха стотици членове на Камарата на представителите и Сената. Те посрещнаха топло госта, станаха на крака и му ръкопляскаха в продължение на 3 минути. Някои от конгресмените дори скандираха  . Тръмп размаха пръст на Иран пред Макрон Френската първа дама Брижит Макрон дойде в пленарната зала няколко минути преди съпруга си и също бе аплодирана от парламентаристите, които станаха прави. Той припомни, че Франция и САЩ имат една много специална връзка. Като говори за нея, Макрон се върна към споделената история на двете страни и каза, че  . И припомни за срещата на Бенджамин Франклин и Волтер,  . След това направи паралел с приятелските си срещи с Доналд Тръмп от тази седмица. В речта си Макрон се обяви срещу национализма и изолационализма и призова САЩ да останат предани на глобалните идеали на сътрудничеството пред лицето на тероризма и на други предизвикателства. Той призова за единство пред лицето на новите сериозни заплахи и предизвикателствата, които носи XXI век и които \"нашите предшественици вероятно дори и не са си представяли\". Макрон ще убеждава приятеля Тръмп да не налага мита на Европа Според него сега Европа и САЩ трябва заедно да посрещнат и да намерят отговор на глобалните предизвикателства на настоящото столетие. Макрон допълни, че като действат в сътрудничество, страните могат да запазят своята собствена идентичност. В речта си пред американските конгресмени Макрон защити идеята за силен мултилатеризъм и каза, че това изисква и участието на САЩ. И повтори, че идеята за силен мултилатеризъм, няма да засенчи националните култури или идентичности. Европа и САЩ могат да работят заедно, за да изградят новия световен ред на XXI век. Макрон ще убеждава приятеля Тръмп да не налага мита на Европа", "date": "2018.04.25", "title": "Макрон заклейми национализма пред Конгреса на САЩ"}
{"url": "http://clubz.bg/67125-levski_eliminira_cska_sofiq_otiva_na_final_snimki", "text": "\"Левски\" е на финал в турнира за купата на България срещу \"Славия\" след равенство с ЦСКА-София - 2:2 в полуфиналния реванш пред около 25 хиляди зрители на стадион \"Васил Левски\". С човек по-малко повече от 60 минути \"сините\" удържаха хикс. Те спечелиха първата среща с 2:0, така общият резултат е 4:2. И воденият от Делио Роси тим има шанс за отличие, докато \"червените\" остават с празни ръце, тъй като \"Лудогорец\" почти сигурно ще стане шампион за седми пореден път. Двубоят изобилстваше от емоции, този път за щастие само на терена. Но пък имаше лош, направо грозен инцидент, с контузията на Фернандо Каранга. Противно на очакванията, предвид догонващия в общия баланс ЦСКА-София, \"сините\" стъпиха по-здраво в срещата с агресивна игра. Стойчо Атанасов едва не си отбеляза автогол. В 7-ата минута Жорди Гомес красиво откри резултата, като с триков удар порази горния ляв ъгъл на вратата на гостите. В 28-ата минута \"Левски\", който тотално доминираше до момента, остана с човек по-малко. Халфът Кали Тиам брутално опита да извади от игра Фернандо Каранга. И успя, а междувременно получи директен червен картон от съдията Николай Йорданов. Напълно заслужено. За жалост Каранга, който опита да остане на терена, но личеше, че изпитва болка и бе заменен със сълзи на очи, ще запомни този ден и мач с лошо. По-рано днес стана ясно, че е починала майката на бразилеца. Въпреки това той излезе на терена, но игра много малко. Дано контузията му е не е тежка. Макар и с 10 души \"Левски\" не позволи на своя съперник да го притисне. \"Сините\" играха с много дух, прагматизъм и правилни действия. Не личеше, че са в намален състав. В началото на полувремето направилият голям мач Габриел Обертан пропусна от непосредствена близост след грешка в защитата на ЦСКА-София. В 57-ата минута Хеан Бланко изравни и върна надеждата за червената част на стадион \"Васил Левски\" и България. Грешка допусна и вратарят Божидар Митрев. След час игра Рафаел Енрике вкара с глава за 2:1, ала попадението не бе зачетено заради засада по сигнал на страничния рефер. Решението е най-малкото спорно. По-скоро засада няма. Напълно обяснимо това се оказа ключов момент. Малко по-късно - в 65-ата, Серджиу Буш отново огорчи бившия си отбор. Румънецът вкара двата гола в първата среща. ЦСКА-София поне отърва загубата с попадение на резервата Алберг в 82-ата, но това бе всичко до което стигна. До края срещата по-скоро се доиграваше. Заради бомбичката миналата сряда мачът бе белязан от жестоки мерси за сигурност. Зрителите бяха проверявани като никога досега. Заради това хиляди останаха извън стадиона след първия съдийски сигнал. Арената се пълнеше до средата на първото полувреме. Някои не видяха гола на Жорди Гомес за 1:0. Финалът \"Славия\" - \"Левски\" е на 9 май на стадион \"Васил Левски\". \"Сините\" не са спорили за отличието от 2015 г., когато загубиха драматично от \"Черно море\" с 1:2 на стадион \"Лазур\" в Бургас. За последно \"сините\" вдигнаха трофея в далечната 2007 г. А \"Славия\" - през 1996 г.", "date": "2018.04.25", "title": "\"Левски\" елиминира ЦСКА-София, отива на финал (СНИМКИ)"}
{"url": "http://clubz.bg/67109-kazusyt_koral_epizod_poreden", "text": "С приближаването към летния сезон резонно изплуваха и новите порции морски брожения. И това лято явно ще мине под надслова да спасим и последните останали диви кътчета по Черноморието. Новият-стар казус \"Корал\" отново излезе на дневен ред преди няколко дни, когато испанската фирма \"Ибердрола Инмобилария\" заби дървени колове във вид на ограда около собствеността си от около 120 дка в горичката зад плажа, в т.ч. на черния път, който води до него и постави предупредителни табели, че достъпът до ивицата за моторни превозни средства е спрян и такъв може да бъде осъществен само пеш. Това предизвика нов граждански протест, мотивиран най-вече от опасенията, че \"Ибердрола\" прави стъпки към реализирането на строителния си проект в района. Протестиращите посочват и че дървените колове възпрепятстват преминаването на линейки, както и че са забити в дюни и без неонходимите разрешителни. Вчера за протестиращите се застъпи евродепутатът, избран от листата на Реформаторския блок Светослав Малинов. Малинов излезе с видеообръщение, в което предлага държавата да изкупи от испанската фирма земите и да така да гарантира запазването им. Евродепутатът се обръща и към местните власти: Малиниов се заканва отново да подаде сигнал до Европейската комисия и е \"готов да продължи съпротивата с всички средства, които му позволява позицията на евродепутат\".  По конкретния казус от испанската фирма обясняват, че са заградили частната си собственост, за да запазят природата от паркиране на автомобили, каравани и кемперите, които \"летуват\" в горичката зад плажа. Традиционно там се заформят биваци на любителите на дивото къмпингуване. Посочват че това е начинът да спрат \"неконтролируемия достъп\" до плажа, както и че след всяко лято трябвало да чистият тонове боклуци след къмпингуващите. Уточняват и че засега нямат планове за строителство на \"Корал\". И миналото лято \"Корал\" бе ябълка на раздора между летовници, местната власт в лицето на кмета на Царево Георги Лапчев и собственици на имоти. Правеха се включително нощни хайки като по думите на къмпингуващите са били претърсвани дори и бебешки кошчета за скрити наркотиччни вещества.  Корал е един от трите плажа за природосъобразен туризъм, заедно с \"Карадере\" и \"Иракли\", дефинирани като такива през 2016 година с поправки в Закона за устройството на Черноморското крайбрежие.  През 2015 година, покрай сагата с излятия бетон на къмпинг \"Юг\", който е в съседство с \"Корал\", властите се хванаха да броят дюните в района и да определят от какъв вид са. Тогавашният министър на регионалното развитие, сега министър по европредседателството Лиляна Павлова, обяви, че държавата ще отчуждава частни имоти, върху които има дюни. Конкретно за \"Корал\", оказа се, че става въпрос за над 50% от общата частна площ.  Преди ден министърът на околната среда и водите Нено Димов обяви, че на \"Корал\" нямало дюни, които да попадат в правомощията на ведомството му. Обясни и че е нормално един частен терен да бъде заграден и охраняван, както и че регионалната екоинспекция прави проверки и засега не е открила нарушения. Казусът \"Корал\" е нещо като Параграф 22. От една страна върху дюни е забранено да се строи, от втора - държавата не си възвръща териториите, което би трябвало да направи, след като върху тях в рамките на три години не са били реализирани инвестиционни намерения, а от трета в новия Общ устройствен план на Царево мястото е предвидено за застрояване. \"Ибердрола Инмобилиария\", испански лидер в енергетиката, закупи терените през 2007 г., в пика на имотния балон за над 30 милиона евро от българската \"Витатур Инвест\". Бедната тогава община Царево продава земята за 7 долара на квадратен метър след спорни действия на тогавашния кмет Петко Арнаудов и в атмосфера на съмнение дали сделката е почтена. В резултат обаче ваканционно селище не е построено и казусът в съда. До имота не е прокарана канализация и ток. И така, след нищожна сума платени неустойки, излиза, че общината е продала ценна земя на първа и втора линия срещу много малка сума. \"Витатур\" обаче излиза на голяма печалба. През 2007 г. тя успява да продаде терена на \"Ибердрола\" на десетократно по-висока цена. А \"Ибердрола\" прегръща идеята за ваканционно селище с 2500 апартамента и 1800 подземни гаражи.", "date": "2018.04.25", "title": "Казусът \"Корал\". Епизод пореден"}
{"url": "http://clubz.bg/67119-poseshtenieto_na_siderov_v_krim_shte_se_obsydi_na_koalicionen_syvet", "text": "Посещението на лидера на \"Атака\" Волен Сидеров и на зам.-шефа на парламента Явор Нотев ще бъде обсъдено на коалиционния съвет на мнозинството. Това каза пред бТВ председателката на НС Цвета Караянчева. Сидеров мина на руски: Крим растьот. Крим идьот к лучше Тя изтъкна, че Нотев не е бил командирован от парламента и посещението е било финансирано от \"Атака\". Тя припомни, че от ГЕРБ неведнъж са изразявали своето несъгласие с анексирането на Крим. Тя коментира и исканата от БСП оставка на зам.-председателя на парламента Емил Христов заради недопускането на майки на деца с увреждания. Според Караянчева става дума за недоразумение, а и самият Христов се е извинил. Гарантирано от Цветанов: Сидеров не е за излизане от ЕС и НАТО Шефката на парламента заяви, че е склонна да дебатира намаляването на депутатските заплати и ваканции, както иска лидерът на БСП Корнелия Нинова. Тя лично нямала нищо против да бъдат намалени отпуските. Караянчева коментира и размяната на реплики между президента Румен Радев и ГЕРБ. Според нея президентът се държи сякаш иска да каже на своите приближени: \"Видяхте ли какво измислих, сега му го казах\". Според нея такъв тон не трябва да има между институции. Радев: Колкото повече се кълнат в евротлантизма, толкова повече ни отдалечават от Европа Караянчева призна, че сред депутатите няма много юристи. Но изтъкна, че в комисиите като експерти има достатъчно прависти. Гарантирано от Цветанов: Сидеров не е за излизане от ЕС и НАТО Радев: Колкото повече се кълнат в евротлантизма, толкова повече ни отдалечават от Европа", "date": "2018.04.25", "title": "Посещението на Сидеров в Крим ще се обсъди на коалиционен съвет"}
{"url": "http://clubz.bg/67101-rusiq_moje_da_predizvika_golqma_vojna_v_blizkiq_iztok", "text": "Практиката на Израел е да поразява в Сирия мишени, които са свързани с пренасянето на нови оръжия от Иран за Хизбула, но никога да не признава за ударите си. Докато израелците не казваха нищо публично, иранците и Хизбула нямаше нужда да отвръщат на ударите, за да избегнат унижение. Но тъй като загубиха поне седем войници от елитното звено \"Кудс\" при израелската атака, а руснаците обявиха израелците за виновни, иранците нямаше как да потулят нещата. Сега медиите им отразяват напоително не само атаката, но и изявленията на високопоставени държавници като Али Акбар Велаяти, че Иран ще отвърне на удара. :  , в базата има и руски военни и въпреки че израелците удрят с голяма прецизност, бомбардировката бе в непосредствена близост до руските сили. Владимир Путин реши да покаже на израелците, че това е неприемливо. , израелската атака бе извършена след като Башар Асад използва химически оръжия в Дума, а Путин искаше да се разбере, че това не е американски удар. Той е алергичен към всичко, което подсказва, че американската мощ може да диктува събитията в Сирия. Русия е арбитърът.  Ракетен удар по авиобаза в Сирия. Пентагонът: Не сме ние Ако не друго, то ограничената военна акция на американци, британци и французи срещу три обекта в Сирия, свързани с производството на химически оръжия, поне доказа гледната точка на Путин. Ударите с нищо не отслабиха Асад във военно отношение, за да променят баланса на силите в Сирия или да засегнат руските или иранските позиции в страната. Трите западни страни внимателно избегнаха обекти, намиращи се близо до руските или иранските сили, след като Русия заплаши да противодейства на всяко подобно нападение. Това на практика показа, че руските мерки за възпиране подействаха на правителството на Тръмп.  Заявената от Тръмп решимост да изтегли американските войски от Сирия и да остави \"други да се погрижат за нея\" несъмнено окуражи Русия и Иран и бе послание към израелците, че са сами. Може би отговорът на иранците към израелците ще бъде премерен; в края на краищата те все още укрепват присъствието си в Сирия и трябва да се справят с продължаващия бунт. Това предполага иранският отговор - било директен срещу Израел или срещу мека еврейска цел извън Израел - да бъде толкова ограничен, че след това Израел също да ограничи отговора си. Това предполага много неща, включително че иранците и израелците разчитат добре сигналите си. Възможността за грешка в изчисленията е голяма. Тръмп размаха пръст на Иран пред Макрон Дори сегашната ситуация да бъде овладяна, Иран и Израел са на път да се сблъскат. Иран е решен да изгради широка военна инфраструктура за себе си и за марионетките си в Сирия и да отвори нов фронт срещу Израел. Израел е също толкова решен да попречи на Иран да създаде в Сирия еквивалент на заплахата, идваща от Ливан, в лицето на Хизбула. Иранската решимост да изгради сирийски фронт срещу Израел е отражение на убеждението, че ислямската република ще спечели асиметрично преимущество пред еврейската държава. Чрез Хизбула, която има над 120 000 ракети, Иран може да застраши Израел от териториите на Ливан и Сирия, докато Израел е ограничен във възможностите си да заплаши Иран пряко или поне така, изглежда, си мислят иранците.  Не е обаче заложено в гените на Израел да приеме ситуация, в която Иран си мисли, че може да му обяви безнаказано война. Ако към Израел полетят 1000-2000 ракети дневно във война, в която иранците дърпат конците, той ще удари в Иран мишени, от които много ще заболи, например иранските петролни кладенци и рафинерии. Ракетите на Хизбула вече ще са увеличили до възможно най-голяма степен причинените от Иран щети върху Израел. Ако иранските петролни обекти бъдат атакувани, ще позволи ли Техеран да бъдат оставени непокътнати саудитските петролни обекти? Работата е там, че е твърде лесно да се предвиди как може да започне евентуална война между Израел и Иран, но не и как ще приключи. Правителството на Тръмп може да иска да изведе американските части от Сирия, но ако САЩ се отдръпнат, това ще увеличи опасността от регионална война. Сега има нужда от американско възпиране. Путин трябва да разбере, че САЩ няма да стоят със скръстени ръце и да чакат иранската експанзия в Сирия да разпали война с Израел. Той може да предприеме действия за възпиране на разширяването на иранското присъствие и това на шиитските милиции. Ако ли не, това ще бъде сторено от Америка, която ще използва военновъздушните си сили. Тръмп очевидно не се интересува от Сирия. Но също така той няма интерес от по-широкообхватна регионална война, която може да въвлече Америка и да навреди на световната икономика. Сега не е моментът нещата да се водят задкулисно. /БТА/  Тръмп размаха пръст на Иран пред Макрон", "date": "2018.04.25", "title": "Русия може да предизвика голяма война в Близкия изток"}
{"url": "http://clubz.bg/67123-valeri_simeonov_v_iskaneto_za_ostavka_na_qvor_notev_ima_izvestni_osnovaniq", "text": "\"Поведението на \"Атака\" е последователно, няма какво да го обсъждаме. Ние не го одобряваме.\" Така вицепремиерът и лидер на една от партиите в коалицията \"Обединени патриоти\" Валери Симеонов коментира пред БНТ посещението на лидера на атакистите Волен Сидеров, зам.-шефът на НС Явор Нотев и сие в Крим. \"Това си е решение на една от партиите в коалицията. Няма какво да обсъждаме тяхното отношение към Русия, знаем го, нищо изненадващо\", каза Симеонов.  И добави: \"Ние не одобряваме това поведение и се разграничаваме от него. Но българските интереси са по-важни\". Посещението на Сидеров в Крим ще се обсъди на коалиционен съвет Според него искането за оставка на Явор Нотев \"има известни основания\". Симеонов уточни, че за разлика от Сидеров, за когото са гласували привърженици на \"Атака\", Нотев е избран от НС, т. е. представлява институцията. \"Не трябваше да ходи в Крим\", каза лидерът на НФСБ. Гарантирано от Цветанов: Сидеров не е за излизане от ЕС и НАТО И повтори: \"От моя гледна точка обяснението е много елементарно и безконфликтно. Всяка партия си има право на собствена програма и ориентация. Тук сме на крайно противоположни позиции с \"Атака\". НФСБ готви и законови промени, свързани с футболното хулиганство, съобщи  Симеонов, който изрази раздразнението си заради задръствавията в центъра на София преди поредния мач между \"Левски\" и ЦСКА-София. Предният футболен двубой между двата отбора завърши с раняването в окото на полицайка. \"Левски\" и ЦСКА-София в битка за всичко или нищо \"Трябва да има уволнения в МВР, което е допуснало това безразличие на полицията. Не са били само редови полицаи, имало е и шефове, сигурен съм, които са чували бомбичките и не са реагирали\", даде мнението си Симеонов, който обясни, че никога през живота си не е ходил на мач. \"Някакви анимични полицаи вървяха пред агитките%, начерта той картината на предишния футболен сблъсък. \"А синдикатите в МВР не съм чул друго освен пари да искат\", заключи той. Въпреки че от ГЕРБ и лично премиерът Бойко Борисов даде да се разбере, че управляващата партия няма да подкрепи законодателни промени, свързани с облекчаване на забраната за тютюнопушене в заведения и т.н., Симеонов не се отказва от предложенията си. Според него сега \"законът е врата у поле, баламите го спазват\". \"Тези, които спазват закона, на тях се налага дискриминация\", разясни той. Сега навсякъде било царството на тютюнопушенето. И обясни защо това е така: \"Когато един закон е лишен от причинно-следствена завимимост, той не се спазва\". \"Обръщам се към хората със съвест в НС. При ГЕРБ има решение още от 2012 г., ясна е политическата им позиция. А се обръщам към съвестта им, защото не мога с икономически аргументи. Голяма част от хората в парламента са чисти политици, даскали и т.н.\", каза още Симеонов.  Симеонов разясни отново и защо партията му предлага промени, свързани със забраната на рекламата на хазартни игри. \"Не искам да ви отговарям жаргонно, но не\" - така Симеонов реагира на въпроса дали не се притеснява, че така ще настъпи интереси на хазартни босове. Симеонов коментира предпазливо темата за възможно партньорство или коалиция със СДС. \"Имали сме един-два разговора със СДС, имаме сходни позиции - това е факт. Общите теми са предмет на общи действия в близко бъдеще. Ще се радвам, ако българските интереси се защитават от по-голям брой партии\", каза той като отбеляза, че НФСБ е партия в център-дясно и \"с това сме по-различни от другите две партии в \"Обединени патриоти\", но ни събират патриотичните идеи\". \"Последната ми грижа е властта и моето участие в нея. В мое лице не крепим властта заради самата власт\", твърди още Симеонов. \"Някога чувствам подкрепа, някога - не\", така той отговори на питане за отношенията със сегашните си партньори в коалицията \"Обединени патриоти\". И пропусна да напомни за случая с патриарх Кирил, когото той остро разкритикува. \"Първите, които излязоха с декларацията бяха от \"Атака\" и ВМРО, от ДПС или от БСП нямаше декларации\", каза той. Гарантирано от Цветанов: Сидеров не е за излизане от ЕС и НАТО \"Левски\" и ЦСКА-София в битка за всичко или нищо", "date": "2018.04.25", "title": "Валери Симеонов: В искането за оставка на Явор Нотев има известни основания "}
{"url": "http://clubz.bg/67122-peevski_prodava_50_ot_vestnicite_si_na_nyu_imidj", "text": "Депутатът от ДПС и крупен медиен собственик Делян Пеевски продава 50% от вестниците си \"Телеграф\", \"Монитор\", \"Политика\" и \"Меридиан мач\". Купувач е компанията \"Ню Имидж България\" ЕАД. За целта ще бъде създадено ново дъщерно дружество, което ще придобие половината капитал от \"Телеграф Медия\" ЕООД - дружеството издател на вестниците. Кое му е срамното, че се обиждат на Пеевски? Новината дойде от официално съобщение от управителите на \"Интръст\" ЕАД и \"Ню Имидж България\" ЕАД, цитирано от \"Фокус\". Първата фирма е еднолична собственост на Пеевски - и според Търговския регистър, и според декларацията му за конфликт на интереси в качеството му на народен представител. Компанията издател на всичките вестници \"Телеграф Медиа\" е 100% собственост на \"Интръст\" ЕООД - тоест на Пеевски. Капиталът на първото дружество - което продава - е 72 000 лв. Този на \"Интръст\" е 4 000 000 лв. и държи и други фирми - например разпространителската фирма \"Престрафик\", става ясно още от Търговския регистър.  \"Ню Имидж България\" е собственик на \"Бояна филм\". Киноцентърът бе приватизиран през 2005 г., а днес произвежда и холивудски продукции. Фирмата е дъщерно дружество на \"New Image\" Ink, САЩ. Внесеният капитал на българското дружество е 44 154 863 лв. ", "date": "2018.04.25", "title": "Пеевски продава 50% от вестниците си на \"Ню Имидж\""}
{"url": "http://clubz.bg/67106-dyrjavata_kupuva_teren_ot_izraelska_firma_vyv_varna", "text": "Кабинетът възложи на министъра на отбраната да купи терен в район \"Приморски\" във Варна, гласи едно от решенията на днешното заседание на правителството. Проверка на Клуб Z показа, че става въпрос не за 620 декара, както бяха съобщили от правителствената пресслужба, а за 620 квадратни метра. Теренът се намира на бул. \"Осми Приморски полк\" №115 и е бил собственост на израелското дружество \"Оркид Гардънс Варна\" ООД, срещу което има открита процедура по несъстоятелност. Инвестиционните намерения на израелската фирма са били осигурени с кредит от \"Уникредит Булбанк\". Синдик продава терена от 620 кв.м от миналата година, става ясно от обявление за продажбата му. Началната тръжна цена в него е 346 400 лева.  Съгласно решението на властта методът, който е избран за покупка на терена, е пряко договаряне. Теренът е необходим на Министерството на отбраната, за да обезпечи нужди на структурите на МО, които работят в района, съобщиха от пресцентъра на МО на запитване на Клуб Z. Освен това правителството предостави на Министерството на здравеопазването имот в Русе, който ще позволи изграждането на центрове за специализирана здравно-социална грижа за деца с увреждания с потребност от постоянни медицински грижи. Имотът - терен от 1.3 дка и четири сгради на бул. \"Скобелев\" №42-А, е необходим за реализирането на проект \"Подкрепа за деинституционализация на грижа за деца\", финансиран по Оперативна програма \"Региони в растеж“.  Община Пордим става собственик на имот, в който се намира средното училище \"Св. св. Кирил и Методий\". Промяната е свързана с обявяването на учебното заведение за общинско. С прехвърлянето на сградите и терена ще се осигури по-доброто им стопанисване и съхраняването на материалната база за обучение на селскостопански специалисти. Гаражните клетки ще бъдат използвани за прибиране на селскостопанска техника, необходима за учебни практики, и на училищните автобуси. Предвижда се спортните площадки и съблекалните към общежитието да бъдат използвани от детската секция по футбол, създадена по проекта \"Толерантни заедно\", по който общината и училището са бенефициенти. Български пощи ЕАД ще продаде чрез търг с тайно наддаване жилищен имот в Батак и четири гаражни помещения в Смолян. Апартаментът е с площ 133 кв. м, а всеки от гаражите - около 20 кв. м.  От публична в частна държавна собственост беше променен статутът на имоти в областите Търговище и Шумен, предоставени за управление на Министерството на отбраната. Това са терен и 10 сгради в землището на с. Баячево, община Търговище, и терен и 40 сгради край с. Хан Крум в община Велики Преслав. Имотите са с отпаднала необходимост за МО. За частна държавна собственост е обявена и сграда със застроена площ от 774 кв. м в плевенския квартал \"Сторгозия\". Към нея няма проявен интерес от държавни ведомства и институции, тъй като е отдалечена от центъра, а промяната в статута й дава възможност за продажба. ", "date": "2018.04.25", "title": "Държавата купува терен от израелска фирма във Варна"}
{"url": "http://clubz.bg/67113-propukvane_zashtitata_na_ivancheva_sreshtu_petko_dyulgerov", "text": "Защитата на Десислава Иванчева намекна днес, че ще прехвърли вината към Петко Дюлгеров: бившия кмет на \"Младост\", който според прокуратурата е прибрал подкуп от 70 000 евро за нея, отбил си е 14 000 и ѝ е предал другите. На въпрос за Дюлгеров - как е взел парите и прочее, адвокатът на кметицата на \"Младост\" Димитър Марковски каза пред журналисти: Иванчева иска към делото да се изследват всички записи от камери от района, в който твърдят, че се е срещала с Петко Дюлгеров. Това допълни днес Димитър Марковски, който бе извикан в Националната следствена служба, да бъде запознат с  \"прецизираните\" обвинения срещу нея. \"За провокация и подхвърляне на пари на Иванчева и дума не може да става\" По думите му пред журналисти на излизане от НСлС обвинението вече пише за  Още от първия ден разследващите твърдяха, че тя, зам.-кметицата Биляна Петрова и посредникът Петко Дюлгеров са поискали общо половин милион евро от предприемача Александър Ваклин, за да не бъдат спъвани всичките му 4 проекта в \"Младост\". А цената от 250 000 е била само за първия му строеж - 12 500 кв. м разгърната площ. Всички остават в ареста заради подкупа от 70 000 евро Според Марковски е изключително неуместно прокуратурата \"да прецизира\" обвиненията точно между двете гледания на мерките за неотклонение - през миналата седмица Специализираният наказателен съд остави тримата в ареста, а утре Апелативната инстанция ще гледа обжалването. Марковски попита апелативните магистрати сега с кое обвинение ще се съобразяват - със старото или по новото ( По думите му са \"установени\" три дати, на които тя се е срещала с бившия кмет на района - Дюлгеров. Марковски каза, че в разговорите с Иванчева тя му е казала, че въобще не е присъствала на посочените места при съответните дати.  Иванчева си позволявала \"глезотии\", била на почивка в съседна държава По повод светещото вещество на белязаните пари той каза, че Иванчева е дала пълни и обстойни обяснения, с никого не се е срещала и не е вземала или искала никакви пари. Както и нямала от светещото вещество по пръстите и дланите. Той заяви още, че прокуратурата разполага единствено с думите на Ваклин и не е предприела действия да провери достоверността им, което е нейно задължение. Относно намерените пари в колата Марковски обяви, че ще станем свидетели на \"тотални противоречия\" по въпроса. Бизнесменът с подкупа: Търсих контакт с кметицата, разбрах, че става дума за пари Иванчева въобще не е търсила срещи и контакти с г-н Ваклин, каза още правистът. Той намекна и къде вероятно ще е следващото \"пропукване\" - коментирайки Дюлгеров:   Всички остават в ареста заради подкупа от 70 000 евро Иванчева си позволявала \"глезотии\", била на почивка в съседна държава Бизнесменът с подкупа: Търсих контакт с кметицата, разбрах, че става дума за пари", "date": "2018.04.25", "title": "Пропукване: защитата на Иванчева срещу Петко Дюлгеров"}
{"url": "http://clubz.bg/67117-opravdaha_nikolaj_nenchev_okonchatelno_za_voennite_uniformi", "text": "Върховният касационен съд със свое решение от 23 април окончателно оставя в сила оправдателната присъда на Николай Ненчев от военноапелативните магистрати .  Венислав Цанов - шеф на дирекция \"Инвестиции в отбраната“ на МО и Николай Ненчев като министър  , бяха предадени на съд през 2016 г. за престъпление по служба, изразяващо се в Ненчев допуснал подчиненият му Цанов да извърши престъплението - възложил обществена поръчка за доставка на униформи за военните и на първо място с най-ниска цена била класирана фирма „Лортън“. Това се случило през декември 2014 г., а до началото на януари 2015 г. Цанов не приел протокола на комисията за класиране на кандидатите. Прокуратурата твърдеше, че върху  Целта на бившия министър била да бъде сключен договор с втората класирана фирма – „Интендантско обслужване“, която е предприятие на Министерството на отбраната. Ненчев поел обещание пред служителите да запази работните им места и да не допусне фалит на дружеството. От решението на ВКС става ясно, че до 5 януари 2015 г. Венислав Цанов все още не бил издал решението, с което обявява определения за изпълнител на обществената поръчка. Според действащия тогава Закон за обществените поръчки (ЗОП) срокът за това е пет дни след приключване на работата на комисията. Междувременно на 23 януари 2015 г. пък фирмата победител „Лортън“ се отказала от участие в процедурата, а на следващия ден комисията изготвила допълнителен протокол и било извършено ново класиране на участниците, като първо място заело „Интендантско обслужване“. След това Цанов вече постановил решение, с което обявил окончателното класиране и бил сключен договор с фирмата на МО за доставка на облекла на стойност от над 4,3 млн. лв. Според обвинението военното министерство е било ощетено с близо 260 000 лева, което представлява разликата между офертата на „Лортън“ и по-високата цена, платена впоследствие на втората класирана фирма. Любопитна подробност е, че след оправдателните присъди на военните съдилища, представителят на Върховната касационна прокуратура не е поддържал подадения от колегите му протест пред ВКС и е предложил на съда да остави решението в сила. Прокуратурата дори не протестира казуса с шефа на Фонда за лечение на деца Николай Ненчев имаше две обвинения – това бе едното, а другото: за ремонта на руските самолети МиГ-29, което още тече. Интересни бяха коментарите по въпроса, направени от бившия му колега в тогавашното правителство Христо Иванов, след като интересът на прокуратурата към министри от кабинета \"Борисов 2\" буквално \"избухна\" и те се заредиха на опашка пред столичното следствие. Иванов каза, че е ирония, че Ненчев и Петър Москов са си мълчали, докато ГЕРБ е съсипвал съдебната реформа. И добави, че прокуратурата показва \"политически мускул\", че в момента  \"тече нова сделка\" от мафията и целта на прокурорските действия е \"някои хора да имат по-скромни очаквания\" от новата сделка. Николай Ненчев рязко стана радетел за съдебна реформа  Ненчев пък поиска от прокуратурата да му съобщи дали е бил обект законно на СРС. Ставаше въпрос именно за спечеленото току-що  дело за допустителство по служба, в което го поканили да се запознае с делото, . Това дава повод на Николай Ненчев да попита дали срещу него са използвани, прилагани и разрешавани специални разузнавателни средства. Тогавашният военен министър попита също лицата, \"които са реализирали тези специални разузнавателни средства\" дали имат съответното ниво за достъп до класифицирана информация\", тъй като България е член на НАТО и военният министър всекидневно получава информация с най-висока степен на класификация. Николай Ненчев рязко стана радетел за съдебна реформа ", "date": "2018.04.25", "title": "Оправдаха Николай Ненчев окончателно за военните униформи"}
{"url": "http://clubz.bg/67121-v_bavariq_slagat_krystove_na_administrativnite_sgradi", "text": "Регионалното правителство на консерваторите в Бавария нареди на входовете на всички сгради на областната администрация да бъдат поставени християнски кръстове, предаде АП. Местните власти заявиха, че на кръстовете не бива да се гледа като на религиозни символи и че целта е чрез тях да бъде отразена \"културната идентичност и западнохристиянско влияние\" в южната германска провинция. Приетото днес постановление няма да се отнася за сградите на общинските и федералните власти. Баварците притискат Меркел за по-ниски данъци В преобладаващо католическа Бавария кръстовете вече са задължителни в училищата и класните стаи. В провинцията управлява Християнсоциалният съюз (ХСС) - сестринската партия на Християндемократическия съюз (ХДС) на канцлерката Ангела Меркел. ХСС се надява да не загуби мнозинството си в регионалното управление в полза на дясната \"Алтернатива за Германия\" (АзГ), чиято антимюсюлманска кампания получи отглас сред някои германски избиратели.", "date": "2018.04.25", "title": "В Бавария слагат кръстове на административните сгради"}
{"url": "http://clubz.bg/67107-dojivoten_zatvor_za_milionera_obezglavil_shvedska_jurnalistka", "text": "Датският бизнесмен и изобретател Питър Мадсен бе осъден на доживотен затвор за убийството на шведската журналистка Ким Вал, предаде Би Би Си. Кървавото престъпление, извършено на частната му подводница, разбуни Европа през лятото на миналата година. Според прокурора бизнесменът е планирал предварително или да удуши, или да пререже гърлото на 30-годишната жертва. 47-годишният Мадсен бе признат за    Бизнесменът не се признава за виновен и твърди, че смъртта е настъпила инцидентно. Ким Вал е правила материал за проучванията на Мадсен и неговата 40-тонна подводница UC3 Nautilus. За последен път тя е видяна именно на борда на подводната лодка на 10 август 2017 г. във водите край Копенхаген. След това изчезва безследно. Откриха трупа на изчезнала шведска журналистка в морето край Дания Още на другия ден приятелят ѝ подава сигнал в полицията. Но няма и следа от журналистката. След известно време колоездач забелязва тялото ѝ във водите. Но краката и главата ѝ ги няма. Едва на 6 октомври водолази откриват парчетата от тялото в найлонови торбички. При разпитите бизнесменът няколко пъти променя версията за случилото се на борда. В началото на процеса т. г. стана известно, че може би Мадсен има психически отклонения, след като на компютъра му бяха открити филми с изнасилване, осакатяване и убийства на жени.", "date": "2018.04.25", "title": "Доживотен затвор за милионера, обезглавил шведска журналистка"}
{"url": "http://clubz.bg/67118-zashto_teodosij_spasov_ne_protestira_s_muzikantite_ot_radioto", "text": "Вече три поредни дни творците от четирите музикални състава на БНР излизат всяка сутрин от 8,30 ч. на протест срещу недостойното си заплащане. Първия ден към тях се присъедини генералният директор на обществената медия Александър Велев, той бе редом до музикантите на тротоара пред Радиото на ул. \"Драган Цанков\" № 4. Диригентите на съставите също присъстваха – руснакът Марк Кадин (на симфоничния оркестър), джазменът Антони Дончев (на Биг Бенда), Димитър Христов (на Народния оркестър) и Любомира Александрова (на смесения хор). Но техният пряк административен началник – Теодосий Спасов, не присъства и трите дни. Оказа се, че отсъствието на директора на Музикална къща БНР не е случайно. В интервю пред сайта \"Импресио\" директорът и изтъкнат солист на оркестрите на Радиото Спасов заявява, че подкрепя исканията на музикантите за по-високи заплати, но не е съгласен с начина, по който се протестира – на улицата. Кавалджията разказва, че е поставял въпроса за заплатите в музикалните състави на БНР пред председателя на Комисията за медии и култура Вежди Рашидов, но проблемът останал неразрешен. Спасов обяснява и защо се търси решение в парламента: Музикантът споделя и за отнетите преди години от бюджета на Радиото 7 млн. лв., които били добавени към бюджета на БНТ. На въпрос дали оркестрите на БНР не трябва да изнасят допълнителни концерти, за да си набавят приходи от билети, Спасов отвръща:", "date": "2018.04.25", "title": "Защо Теодосий Спасов не протестира с музикантите от Радиото"}
{"url": "http://clubz.bg/67105-kola_blysna_syzdatel_na_novichok", "text": "Руският химик Владимир Угльов - един от създателите на нервнопаралитичното вещество новичок, е бил блъснат от кола. Това съобщава журналистката Наталия Геворкян от интернет изданието The Bell. Днес журналистката уточнява, че е успяла да говори с Угльов: Геворкян не споменава къде точно се е случило произшествието с учения. В сайта на The Bell се твърди, че инцидентът станал вчера в черноморския пристанищен град Анапа. Угльов пресичал на пешеходна пътека до дома, в който живее. Той твърди, че забелязал кола, която не намалила скоростта. Ученият побягнал и почти стигнал тротоара, когато автомобилът го настигнал. За да не попадне под колелата, Угльов се хвърлил върху капака на колата и с главата си счупил предното ѝ стъкло. Диагнозата на лекарите била нараняване на главата и силни хематоми по десните ръка и крак. Няма спасение от новичок. Смъртта може само да се забави Установен бил и виновникът - 70-годишен жител на Анапа. Той обяснил, че се замислил и не забелязал пешеходеца. Човекът дори предложил парична компенсация на Угльов. И ученият заявил пред медиите, че счита инцидента за случайност. Той не предявил никакви претенции към шофьора. Западът предполага, че Русия е отровила с новичок живеещия във Великобритания бивш агент Сергей Скрипал и дъщеря му Юлия. Поради това от западните страни бяха изгонени общо близо 150 руски дипломати, много от които работеха под прикритие като разузнавачи. Москва отговори с реципрочни мерки. Владимир Угльов е сред създателите на новичок още по времето на СССР. Той работел тогава по програмата \"Фолиант\". Преди две седмици ученият се обяви в подкрепа на позицията на Лондон. В интервю за в. \"Файненшъл таймс\" той заяви, че е категорично убеден, че Сергей и Юлия са отровени точно с веществото, което той е разработил през 1975 г.", "date": "2018.04.25", "title": "Кола блъсна създател на новичок"}
{"url": "http://clubz.bg/67115-brat_na_shef_ot_ministerstvo_i_prokurorski_syprug_sred_arestuvanite_ot_dai", "text": "Десет от задържаните инспектори от Автомобилната инспекция в Благоевград са с обвинения за корупция и остават в ареста за 72 часа. Сред тях са Това стана ясно на брифинг днес на спецпрокуратурата. Според обвинението задържаните са изнудвали транспортни фирми от региона: инспекторите ги проверявали и откривали сериозни нарушения, които се наказват с глоби до 5 хиляди лева. Срещу подкуп от около 300 евро обаче служителите на ДАИ пишели, че нарушенията не са големи и глобявали фирмите с около 200 лева. По тази схема дежурните си разпределяли около 1200 евро на ден. Парите пристигали в пликове на работните им места с документацията на проверяваните фирми.  На брифинга участие взе и Ивайло Спиридонов, дипректор на ГДБОП.", "date": "2018.04.25", "title": "Брат на шеф от министерство и прокурорски съпруг сред арестуваните от ДАИ"}
{"url": "http://clubz.bg/67114-radev_kolkoto_poveche_se_kylnat_v_evrotlantizma_tolkova_poveche_ni_otdalechavat_ot_evropa", "text": "Как очакваме да бъдем приети в Шенген и Еврозоната, когато властта насажда убеждението, че тук няма консенсус относно нашата европейска принадлежност.  Колкото повече се кълнат в евроатлантизма, толкова повече ни отдалечават от Европа. Така президентът Румен Радев коментира напрежението между президентската институция и управляващата партия ГЕРБ.  Радев и Цветан Цветанов задочно си размениха след последния КСНС нова порция от взаимни обвинения. Цветанов обяви, че президентът гледа на Изток и иска да извади страната ни от ЕС и НАТО. Радев отговори, че шефът на парламентарната група на ГЕРБ явно има проблеми с образованието и осмислянето на прочетеното. Цветанов vs Радев: Не може подобни политици да отправят лични нападки „За мен това съвсем не е махленски дебат. Това е режисирана кампания и тя не е първата. Има политици, които водят война с българската държавност. Вие виждате какви лъжи се тиражират в медиите. В стремежа си да дискредитират президентската институция, тези хора залагат на карта европейската принадлежност на България и то в разгара на Европейското председателство”, посочи президентът Радев. Според него имало политици, които се опитвали да приватизират европейската идея за лични и политически цели. Радев: Цветанов има проблем с образованието, трудно осмисля прочетеното „Колко струват техните евроатлантически клетви, след като деградират армията и заблуждават съюзниците? Какви европейци са тези политици, след като допуснаха корупцията, бедността и несправедливостта да се превърнат във визитка на страната? А България да бъде изхвърлена от европейската карта по свободата на медиите. Виждате, че нашата корупция вече се вижда и отвъд океана. Чели сте доклада на Държавния департамент на САЩ”, продължи Радев. На въпрос дали при него са идвали министри от кабинета, за да обсъждат сфери, в които има съмнения за корупция, съгласно заръката на премиера, държавният глава отговори: „Щом премиерът счита, че някой друг трябва да контролира министрите му, той трябва да инициира съответните промени в Конституция Радев: Цветанов има проблем с образованието, трудно осмисля прочетеното", "date": "2018.04.25", "title": "Радев: Колкото повече се кълнат в евротлантизма, толкова повече ни отдалечават от Европа"}
{"url": "http://clubz.bg/67116-bezproblemno_nachalo_za_grigor_dimitrov_v_barselona", "text": "Григор Димитров започна с неочаквано лесен успех във втория кръг на турнира от ATP 500 в Барселона. Първата ни ракета даде само три гейма на често неудобния боец Жил Симон (Люксембург) - 6:2, 6:1. Така Гришо се класира за третия кръг, съперник в който е Малек Джазири. Интересно бе само до 2:2 в първия сет. В петия гейм българинът допусна двойна грешка и губеше с 0:40. Той обаче запази концентрация и не само че изравни, а и измъкна гейма за 3:2. Последва пробив и серия на хасковлията до 6:2. Рейдът продължи и във втория сет, в който Димитров поведе с 3:0. Така серията му достигна седем гейма, преди Симон да успее да се \"разпише\". Той намали 1:3, но това бе всичко, до което успя да се добере днес. Двубоят с Джазири е в четвъртък, а Григор ще търси реванш за поражението си на турнира в Дубай през март. Това е единственият двубой между двамата.", "date": "2018.04.25", "title": "Безпроблемно начало за Григор Димитров в Барселона"}
{"url": "http://clubz.bg/67099-kabinetyt_dade_novi_36_miliona_na_mvr_i_mo", "text": "По стара традиция правителството отпусна допълнителни милиони на силовите ведомства, извън одобрените за 2018 г. бюджети. 26 милиона лева получава Министерството на отбраната за плащания по договори по рамковото споразумение с РСК \"МиГ\" за осигуряване на летателната годност на самолети МиГ-29. Десетте милиона лева на МВР са за \"дейности, свързани с издаването на българските лични документи\". ", "date": "2018.04.25", "title": "Кабинетът даде нови 36 милиона на МВР и МО"}
{"url": "http://clubz.bg/67108-robo_podaj_onazi_dyska_tam", "text": "Роботи, които могат да заваряват, вдигат материали и завинтват, са разработвани, за да помогнат да се преодолее недостигът на работна ръка в японския строителен сектор, макар че използването им ще бъде ограничено до нощните смени, когато няма да има хора наблизо, заради опасения, свързани с безопасността и регулациите. Голямата японска компания Shimizu Corp. представи тази седмица няколко робота, включително един, който вече е в употреба на строителни обекти. Той вдига големи купчини дъски и ги слага на повдигач. Robo-Welder и Robo-Buddy с гъвкави и обръщащи се механични ръце ще бъдат разположени на строителни обекти по-късно тази година, съобщи компанията. Японският строителен сектор процъфтява, но подизпълнителите имат затруднения за попълване на незаетите работни места - проблем, с който се сблъскват и на други места по света, включително САЩ. Роботите, представени на полигона за тестове на Shimizu в Токио, могат да намалят броя на работниците, необходими за всяка от задачите, които те изпълняват, с около една трета или една четвърт спрямо необходимия сега брой. Строителните дейности обаче са толкова различни, деликатни или комплексни, че роботите могат да вършат само 1% от всички строителни работи, казва Масахиро Индо, управляващ изпълнителен директор на Shimizu, който отговаря за строителните технологии. Усилията да се достигнат 10% е голямо предизвикателство и може да бъде прекалено скъпо, допълва той. Роботите се срещат често в производствата, като например в автомобилните заводи, но тези машини са стационарни и извършват една и съща задача отново и отново, често в стерилна и затворена среда. Роботите, които се използват в строителството, трябва да се движат. Макар голяма част от задачите им да са повтарящи се, те трябва да се съобразяват с неравности по земята и да заобикалят препятствия в зависимост от плана на сградата. Shimizu посочва, че разработва свои системи за изкуствен интелект, като използва роботи, произведени от германския Kuka Robotics. Ако работят успешно, роботите могат да помогнат за намаляване на рисковете, свързани с безопасността, и многото часове труд на строителните работници. Shimizu показа, че при една обикновена задача работникът трябва да използва една ръка - и главата си с каска, за да придържа дъска и да държи болтове в устата си, докато използва другата си ръка да закрепи с болт дъската на място, използвайки ръчна машина. Robo-Buddy направи тази задача по-лесна. Той използва вакуумни приспособления да вдигне дъска и сензори, за да я сложи на точното място, докато механична ръка се върти и закрепва с болт дъската, като се премества от място на място. Използването на роботи има смисъл в градското строителство, където се строят високи сгради и се върши една и съща работа на всеки етаж. В Япония, където равнището на раждаемост спада от много години, работната сила също започна да намалява. Много строители са възрастни и компаниите са затруднени в привличането на млади хора, казва Индо. През 2014 година в Япония е имало 3,4 милиона строителни работници. Очакванията са до 2025 година да се свият до 2,2 милиона, според Shimizu Corp. По-голяма част от разработките на роботи е съсредоточена върху роботите за развлечения и компания, като например Pepper на SoftBank Corp. и Kiribo Mini на Toyota Motor Corp. Официалните власти обаче обявиха, че разработването на роботи за други нужди е национален приоритет. Toyota също създава роботи, които могат да бъдат използвани в строителството като хуманоидния T-HR3 и плъзгащ се робот в помощ на човека. В САЩ Construction Robotics разработи робот, който реди тухли. Компанията Shimizu, която участва и в много проекти в чужбина, обяви, че проучва възможността да изнесе технологията за създаването на роботи, но все още не е взела окончателно решение. Източник: БТА, по \"Асошиейтед прес\"", "date": "2018.04.25", "title": "Робо, подай онази дъска там!"}
{"url": "http://clubz.bg/67104-razgovarqte_s_tqh_s_frazi_ot_chalgotekite", "text": "Втори ден основната тема за дебати между ГЕРБ и БСП е провелата се наскоро в София Европейска младежка конференция. Тя се прочу с това, че дошлите у нас младежи не са имали възможност да участват в дискусиите, а единственото, което им било разрешено, било да ръкопляскат на премиера Бойко Борисов. За сметка на това конференцията завършила с шумни купони в софийски нощни клубове. Европредседателство: \"По български ги посрещнахме, с алкохол, полуголи жени...\" В началото на пленарния ден днес парламентът отхвърли предложение на БСП за промени в закона за младежта. Това даде повод на Весела Лечева да заяви следното: Малко по-късно Лечева изчете и специална декларация по темата. Тя изтъкна, че министрите Красен Кралев и Лиляна Павлова едва ли ще подадат оставки, но дължат голямо извинение за провала на младежката конференция. Тя припомни, че премиерът Борисов е съветвал безработните млади хора да станат овчари или да садят картофи  А на въпросната конференция им дал напътствия да се размножават. Според нея младите хора у нас не виждат възможност за професионална реализация. Както можеше да се предполага от ГЕРБ не останаха длъжни на Лечева. Това попита Галя Василева, която е депутат от ГЕРБ и организационен секретар на Националното ръководство на МГЕРБ на брифинг в кулоарите на парламента. Според нея при управлението на БСП единственоса се създавали младежки организации, които са близки до социалистическите партийни ценности. Докато ГЕРБ са направил Закон за младежта, а в момента се разгледа Закон за доброволчеството. Председателят на МГЕРБ Георг Георгиев, който е и зам.-министър на външните работи отрече информацията, че на доброволците на конференцията са изпращани есемиси с искане да аплодират Борисов. Той изтъкна, че на конференцията е имало над 250 делегати и чуждестранни представители. Според Петър Младенов, началник на отдел \"Младежки политики\" в Министерството на младежта и спорта на младите хора е била дадена платформа, за да работят в партньорство и за това \"трябва да отпразнуваме успеха, че имаме първите създадени европейски младежки цели\". На конференцията имало представители на институции от над 40 държави. Европейската комисия ще плаща само за кафетата и закуските по време на младежката конференция в София, провела се преди седмица. Няма да се плаща за твърдия алкохол и сметката за нощния клуб с полуголите танцьорки, които ще бъдат покрити от българските данъкоплатци. Това става ясно от информацията на базираният в Брюксел сайт “Юрактив“, който се позовава на свои източници в Европейската комисия. Младежката конференция в София (17-19 април) е платена предварително с пари на ЕС. Еврокомисията обаче си резервира правото да направи одит на разходите и да не покрие част от сумите, включени във финалния финансов доклад. ЕК твърди, че младежите са били представени на конференцията и във всички дискусии. “Вижте, младите хора са имали възможност да представят своята работа пред хората, които взимат решенията. Младежите са присъствали в публиката, макар да не са били на сцената“, коментират от ЕК. “Комисията не е замесена (в историята с полуголите танцьорки) и отпуснатите европейски пари не покриват нощните партита, които са се провели между сесиите на младежката конференция“, заявява представителят на ЕК.", "date": "2018.04.25", "title": "\"Разговаряте с тях с фрази от чалготеките\""}
{"url": "http://clubz.bg/67110-garantirano_ot_cvetanov_siderov_ne_e_za_izlizane_ot_es_i_nato", "text": "ГЕРБ все така не одобрява проявите на Волен Сидеров и представители на партията му \"Атака\" с пътуването им до Крим и изявленията, направени от окупираната от Русия територия на Украйна, но това не значи, че големият коалиционен партньор смята да предприеме каквото и да е по въпроса. Сидеров мина на руски: Крим растьот. Крим идьот к лучше Това стана ясно от думите на председателя на парламентарната група на ГЕРБ Цветан Цветанов. Самият той заяви, че е повдигнал въпроса пред партньорите от \"Обединени патриоти\" и е изразил въпросното неодобрение по същия начин, по който го е направил и пред медиите. На сбирката във вторник привечер присъствал и заместникът на Сидеров в \"Атака\" Десислав Чуколов.  Председателят на ПГ на \"Обединени патриоти\" Сидеров не изразявал позицията на българското правителство по време на срещите си и при изявленията си в медиите.  \"Демократична България\" към Борисов: Осъдете остро Волен Сидеров На конкретен въпрос дали според него Сидеров иска България да напусне ЕС и НАТО, зам.-председателят на ГЕРБ отговори: Цветанов отрече и Сидеров да има нещо общо с \"промяна на позицията на България\" по случая \"Скрипал\" и решението страната ни - за разлика от повечето си партньори - да не изгони руски дипломати. Народни представители не участвали и по закон в заседанията на Съвета по сигурност към министър-председателя, на който е обсъдена и одобрена въпросната позиция на страната, разясни още шефът на депутатите от ГЕРБ. Сидеров в Крим: променил позицията на Борисов за Скрипал По-рано депутати от управляващата партия разказаха пред \"Клуб Z\", че темата \"Сидеров\" е била поставена на заседанието на парламентарната им група във вторник \"за 3-4 минути\", като единственото взето решение е да се изразява от всички запитани позицията, че лидерът на \"Атака\" и зам.-председателят на Народното събрание Явор Нотев са били в Крим \"в лично качество\", а не като политически представители на страната. И не представляват позициите на държавата или коя да е нейна институция. Представителите на \"Атака\" били на частно пътуване - тоест държавни пари не са били харчени.  Според представители на мнозинството тази позиция е била стикована и с представителите на ВМРО и НФСБ в \"Обединени патриоти\" - затова и всеки попитан би отговорил същото.  Цветанов отказа първоначално да продължи задочния диалог с президента Румен Радев на тема ЕС и НАТО и дали някой искал да излиза от съюзите, в които България участва. После обаче заяви, че с \"президента може да има диалог, ако има единомислие\"... И нямало междуличностен конфликт. \"Демократична България\" към Борисов: Осъдете остро Волен Сидеров Сидеров в Крим: променил позицията на Борисов за Скрипал", "date": "2018.04.25", "title": "Гарантирано от Цветанов: Сидеров не е за излизане от ЕС и НАТО"}
{"url": "http://clubz.bg/67096-deloto_ovcharov_nqma_fakti_ne_e_qsno_v_kakvo_go_obvinqvat", "text": "Делото срещу Румен Овчаров стана поредното за \"висока корупция\", което Специализираният наказателен съд (СНС) прекрати още преди старта и върна на обвинението. Причината: неясни факти, които се твърдят в обвинителния акт и които според състава на съда пречат на Овчаров да реализира дори базисното свое право: да разбере в какво го обвиняват.  Това се случи днес на разпоредителното заседание, което се въведе с последните промени в НПК, именно като опит на управляващото мнозинство съдът да спре да връща обвинителните актове на прокуратурата. Овчаров е обвиняем по два члена от НК - за   в особено големи размери и в  заради договор, с който държавната мина \"Бобов дол\" е отдадена под наем на фирмата на Христо Ковачки \"Ораново\". Прокуратурата обвини Румен Овчаров за безстопанственост за 9 млн. лева Съвсем на \"ръба\" на 10-годишната давност през м. г. прокуратурата обвини бившия министър, че с две различни съставомерни деяния е нанесъл щети за „Мини Бобов дол\" ЕАД в размер на 8 940 231,47 лв. От това се вадеше изводът, че върху 557 256 тона въглища фирми на Христо Ковачки не са платили полагаемите се концесионни такси. Става въпрос за 2006 г. (когато е договорът за наем) и началото на 2007 г. (с анекси), когато министър на икономиката и енергетиката е дал под наем държавните мини на дружеството на Ковачки. Днес се оказа, че в обвинителния акт не са изведени причините, взаимовръзките между двете обвинения и дори датите, на които Овчаров е причинил щетите, за които трябва да се защитава. Има и документи, по които го обвиняват, под които стои подписът на зам.-министър Анна Янева, а пък обвинението срещу шефа на държавната \"Мини Бобов дол\" ЕАД Петър Стефанов е прекратено за същото деяние  От казаното днес стана ясно, че обвинението за 8,9 млн лв., което бе широко прокламирано пред медиите, се формира от 3 групи щети: дължим неплатен наем - 1,520 938 лв., на второ място дължими и неплатени режийни разходи по производствената дейност: 2, 227 871 лв. и трето - разлика между фактуриране на наем и начислени амортизационни отчисления 5,191 421 лв. Обаче в икономическата експертиза, цитирана в обвинителния акт - освен тези три суми, са посочени още 2 групи задължения: 13,155 млн. лв. към НОИ и към персонала още - 1,926 млн. За всички 5 суми е отразено, че се касае за вредни финансови последици за \"Мини Бобов дол\" в резултат на сключения договор за наем, т. е. - от неупражнен достатъчно контрол (умишлена безстопанственост). Не става ясно обаче защо тогава прокуратурата обвинява министъра само по трите цитирани \"пера\", а не и по другите две. Изобщо не е посочена причинна връзка между поведението на обвиняемия и която и да е от сумите. Възникването на всяко задължение на държавната фирма не е индивидуализирано, както и кои са \"конкретните действия по контрол, които подсъдимият е следвало да осъществи във връзка със събирането на всяко задължение\", каза още съдията. С думи прости: прокуратурата, като те обявява в безстопанственост, е длъжна да дефинира какви биха били правилните действия, които ти не си предприел - такова нещо няма. За капак са цитирани купчина дати в целия обвинителен акт, но \"същеврменно именно съществените за обвинението дати не са отразени на нито едно място, като обикновно са използвани изрази, че подсъдимият е \"бил писмено уведомен\", или \"след като бил уведомен\", или \"периодично бил уведомяван\"... за наличието на финансови проблеми и др. \"Времето на извършване на деянието е съществен елемент от всяко едно престъпление. Без което не може да се приеме, че е налице законосъобразно повдигнато обвинение, даващо възможност на подсъдимия да организира защитата си\", заключи съдията. Прокуратурата смесва двете деяния, по които обвинява:   като за второто пък въобще не посочва какви са настъпилите  Междудругото, днес бе прочетено и становище от министъра на финансите, в което заявява, че от обвинителния акт не разбира по какво могат да се явят като граждански ищец в процеса и си запазва това право за в бъдеще.  Затова съдът прекрати делото и го върна на прокуратурата за отстраняване на съществени процесуални нарушения. Накрая Ковачки очаквано каза, че процесът е политически и е целял \"да му затворят устата\", когато е заговорил, че не АЕЦ \"Белене\" е престъпление, а спирането му е престъпление. Иначе с действията си по стабилизиране на Бобов дол, запазил над 2000 работни места - в мините и в ТЕЦ-а, който е изцяло зависим от тях. Обвинението срещу Румен Овчаров - освен 190 млн. евро и 9 млн. лв. Що се отнася за второто обвинение срещу него - за щети покрай проекта \"Белене\", на журналистическия въпрос докъде са нещата, адвокатът му Васил Т. Василев каза: След днешния процес стана ясно, че прокуратурата ще протестира постановлението за прекратяване пред Апелативния спецсъд. Тя е командирована със своя колежка с нарочна заповед на Сотир Цацаров в спецсъда само за това дело. И така прокурорите, които се явяват по него, са трима. Обвинението срещу Румен Овчаров - освен 190 млн. евро и 9 млн. лв.", "date": "2018.04.25", "title": "Делото \"Овчаров\": няма факти, не е ясно в какво го обвиняват"}
{"url": "http://clubz.bg/67111-plochkite_ne_ponesoha_jegata_speshen_remont_pred_ndk_snimki", "text": "Първите горещи дни се оказаха непосилни за подменените плочки пред Националния дворец на културата (НДК). В социалните мрежи се разпространява снимка, която показва \"шупнали\" плочки.  Проверка на \"Клуб Z\" обаче показа, че само няколко часа по-късно Столичната община е реагирала и спешно е започнал ремонт на засегнатия участък. Причина за светкавичната реакция е българското председателство на Съвета на ЕС, чиито събития се провеждат именно в НДК. Паркът около НДК е нов. Не виждате ли? Ремонтът на пространството около НДК бе извършен на няколко етапа на обща стойност почти 18 милиона лева. Още след първия етап, в края на 2016 г., некачественото изпълнение бе видно.   ", "date": "2018.04.25", "title": "Плочките не понесоха жегата - спешен ремонт пред НДК (СНИМКИ)"}
{"url": "http://clubz.bg/67098-siderov_mina_na_ruski_krim_rastot_krim_idot_k_luchshe", "text": "Лидерът на \"Атака\" Волен Сидеров е дал видео интервю на главната редакторка на Правда.ру по време на посещението си в Крим миналата седмица. Записът бе публикуван снощи. Сидеров говори на руски език, примесен с български думи и грешки в падежите и окончанията. ( ) Сидеров в Крим: променил позицията на Борисов за Скрипал В събота пресцентърът на \"Атака\" се похвали с посещението на четирима депутати на четвъртия Ялтенски международен икономически форум. Волен Сидеров и зам.-председателят на Народното събрание Явор Нотев се срещнаха и с премиера на Крим Сергей Аксьонов.  Въпросите задава главната редакторка на Правда.ру Инна Новикова. Тя пита за свободата на медиите в България и казва: Сидеров продължава: \"В България най-големите телевизии не са българска собственост. Те са американски и шведски компании и политиката на тези медии е подчинена на собственика. Партия „Атака“ има своя телевизия – телевизия „Алфа“ се явява око за събитията в Русия и в Крим\". Радев е проблем. Сидеров е още по-голям проблем Посещението на Сидеров и Нотев в непризнатия от ЕС Крим не предизвика реакции от управляващите. Единствено \"Демократична България\" призова за осъждане. Представители на ГЕРБ коментираха, че това е частно посещение. В интервюто обаче Сидеров не се представя в частно качество: Лидерът на \"Атака\" се хвали се, че България е взела решение да не гони руски дипломати заради аферата \"Скрипал\" и това е \"под негово давление и заради неговото присъствие\". Волен Сидеров казва пред Правда.ру, че \"Атака\" е против участието на България \"във военно-политически организации като НАТО\". Журналистката казва, че дори и президентът се хвали, че е \"генерал от НАТО\". Той казва, че България в момента \"работи по нещо, което ще компенсира \"Южен поток\", който бил забранен от Запада. Двамата обсъждат и българските домати, които изчезнали от руския пазар. Накрая Сидеров обещава промяна: \"България се явява домакин на ЕС, стопанин за шест месеца. Ще станем мост между Русия и ЕС\". Радев е проблем. Сидеров е още по-голям проблем", "date": "2018.04.25", "title": "Сидеров мина на руски: Крим растьот. Крим идьот к лучше"}
{"url": "http://clubz.bg/67089-pri_soca_imashe_golqma_i_malka_pravda_sega_nikakva", "text": "При соца имаше Голяма правда и Малка правда. Голямата правда бе свързана с БКП, Марксизма-Ленинизма, светлото бъдеще, вечната и нерушима българо-съветска дружба, по-ценна от слънцето и по-нужна от въздуха за всяко живо същество. Тук имаше ред, пипаше се здраво, две мнения нямаше, не можеше да се поставя под съмнение правилността на която и да е партийна линия, произтичаща от или успоредна на Априлската линия. Малката правда бе правдата на обикновения човек. Ако той не поставяше под съмнение каноните и законите на Голямата правда, то имаше известно право на недоволство и критично отношение към онова, което стъжняше настроението му и огорчаваше всекидневието му в обсега на Малката правда. Даже се поощряваше известна гражданска смелост по отношение на нея - за да се изпуска парата и да се избива отрицателната енергия, пък и въобще слабостите и нарушенията можеха да бъдат само в изолирани случаи и на отделни места от някои самозабравили се единични другари. Бе създадена цяла система от структури, към които можеше да се обърнеш, да се оплачеш, да се ожалваш и да проявиш гражданска съвест - о-фе председател, комсомолски секретар, профсъюзен председател, партиен секретар... Така Голямата правда и Малката правда си съжителстваха, Голямата правда си живееше в своя измислен свят на конгреси, пленуми, неспирни победи и непрекъснат възход, а Малката правда бе потопена в реалния живот и караше хората да си вярват, че на някого му пука за тях, че могат да бъдат принципни, че имат право на собствено мнение и даже си струва да се опитват да променят нещо, стига то да не засяга Голямата правда. Днес е коренно различно. Голяма правда няма. Голямата правда, ако я има, държи да се мисли, че има законност и ред, че има стратегия и визия, че има идеи и идеология, че има прогрес и успехи. А в наши дни никой не вярва, че има подобни неща. Всеки знае, че законност и ред няма, че стратегия и визия няма, че идеи и идеология няма, че прогрес и успехи няма. Знае се, че властва корупция. И Малка правда няма. Никой пет пари не дава за обикновения човечец, нададе ли глас - ще го ударят през ръцете, през устата, през сърцето... Няма на кого да се оплаче, да се ожали. Липсват тези структури, председателства и секретарства. Оставен е на произвола на съдбата и на собствената му участ. Даже и не се помисля за него - как му е, какво му е, ей така - поне да му се помогне с думи, да си облекчи пред някого душата. Каже ли нещо като минувач, подчинен, родител, свидетел, само ще си навлече беля, грубо казано, ще го отнесе. Я ще го глобят, я ще го уволнят, я ще го \"изпържат\" на престъпниците, я ще си го изкарат на децата и близките му. Правят го на луд, разкарват го с дни, мотаят го с часове. Бегъл пример - ако ти трябват, да кажем, две различни справки от общината в \"Люлин\", тези справки се вадят не просто на две различни гишета с две различни гигантски опашки, не просто на два различни етажа с две различни климатични зони - хлад и влага или жега и суша, не само в две различни сгради с два различни режима за пропускане и различни правила за записване и изчакване на реда, но на две различни географски местоположения, разположени на няколко километра едно от друго! То е, защото наистина на никого не му пука за обикновения човек, през една определена работа й е на властта как я кара и какво му е на обикновения човек, не се интересува как е на човека и дори й е хубаво, че на човека му е зле, защото като на един обикновен човек му е зле, той става послушен, овчедушен, покОрен и покорЕн. Мнозина ме упрекват, задето имам нахалството да твърдя: Но един от мотивите ми да твърдя това е именно този - жестокостта, безсърдечието, арогантността и безскрупулността, която се проявява у нас по отношение на обикновения човек! Да не си обикновен човек в България! Ти си обречен като жизнена перспектива и си обречен на неправди, на административен тормоз, на безнаказаност за престъпленията, от които си потърпевш и на властови произвол. И ето защо е напълно логично онова, което ми каза един обикновен човек, докато заедно се редяхме вчера на опашка в поредната институция - без значение дали държавна или общинска (без значение е, защото поне от 7-8 години едни и същи като манталитет и управленски похвати хора властват и в държавата, и в общината). Та човекът попита мен и стоящата пред мен видимо интелигентна жена, къде са ни децата, та ние се редим на дългите опашки и дишаме спарения въздух. И двамата казахме, че са в чужбина. И той ни рече:  ", "date": "2018.04.25", "title": "При соца имаше Голяма и Малка правда. Сега - никаква"}
{"url": "http://clubz.bg/67093-putin_se_seti_che_raketite_sa_zaplaha_no_zabravi_za_himicheskoto_oryjie", "text": "Някои страни използват военна сила, заобикаляйки Съвета за сигурност на ООН, което фактически е добре дошло за терористите и екстремистите. Това заявява президентът на Русия Владимир Путин в приветствие до участниците в поредната годишна международна среща в Русия на висши служители, натоварени с проблемите на сигурността, започнала днес в Сочи, предаде ТАСС. Приветствието на държавния глава бе прочетено при откриването на двудневния форум от генералния секретар на руския Съвет за сигурност Николай Патрушев, домакин на конференцията. Редица държави се опитват да пренебрегват общопризнатите норми и принципи на международното право, използват военна сила, заобикаляйки Съвета за сигурност, отказват да използват преговори като ключов инструмент за решаване на международни спорове. Това поражда политическа и социална нестабилност и е добре дошло за силите на тероризма и екстремизма, за транснационалната престъпност, води до ескалация на локалните конфликти и кризи. В тази връзка проблемите с гарантирането на глобална и регионална сигурност се изострят още повече, предупреждава руският лидер. Русия е готова възможно най-тясно да сътрудничи с чуждестранните си партньори в тази сфера, подчертава той. Путин добавя, че форумът в Сочи е добра възможност за обсъждане на средствата за борба срещу различните заплахи и предизвикателства за международната сигурност, размяна на опит и разширяване на професионалните контакти. В приветствието обаче няма нито дума за употребата на химическо оръжие и дали това не е също заобикаляне на Съвета за сигурност на ООН и нарушаване на международното право. Не се коментира и анексирането на чуждестранни територии като практика в отношенията със съседите например, отбелязват дипломати.  Русия \"разкри\" инсценирана химическа атака в Сирия с... филмови кадри В Сочи днес пристигнаха делегации от ООН и 118 държави начело с техни секретари на Съветите за сигурност, вицепремиери, вътрешни министри, заместник-министри и посланици, съобщи пред участниците Николай Патрушев. Делегациите включват държавни служители, дипломати, общопризнати експерти по сигурността. Високото професионално равнище на участниците и широкият географски обхват на срещата предоставят допълнителни възможности за деполитизирана размяна на опит, каза той. Патрушев обърна внимание на ред прояви в кулоарите на форума. Руската агенция \"Роспотребнадзор\" примерно представя специализирани бригади за борба с епидемии, които ще демонстрират възможностите си за обезвреждане на биологични вещества, използвани с терористична цел. \"Рособоронекспорт\" организира изложение на специална техника и оборудване за борба с тероризма. Очаква се Русия да сподели със световната общност по-специално опита от подготовката на мерки за сигурност с оглед предстоящото световно първенство по футбол в Русия, ще се дискутира и опитът на страната от олимпиадата в Сочи през 2014 г. \n\tУтре се предвижда дискусиите да продължат във формата на кръгли маси за информационната сигурност и за нелегалния наркотрафик. ", "date": "2018.04.25", "title": "Путин се сети, че ракетите са заплаха, но забрави за химическото оръжие"}
{"url": "http://clubz.bg/67092-borisov_obeshta_dokym_20_dylg_ot_bvp_v_kraq_na_mandata", "text": "Премиерът Бойко Борисов обеща в края на мандата външният дълг да е спаднал до 20% от БВП. В случай че няма предсрочни парламентарни избори, редовният 4-годишен мандат на правителството изтича през пролетта на 2021 г. В началото на правителственото заседание днес Борисов съобщи, че България е трета в класацията по най-нисък външен дълг в Европа след Естония и Люксембург, като дългът ни за миналата година е 25.4 на сто от БВП, а на Люксембург - 23% от БВП. Управляващите отново отчитат големи успехи Преди година слушахме за това как сме задължили държавата, как външният дълг расте, как поколения напред ще плащат. Излезе докладът на Евростат от 29 на сто на 25.4% от БВП за 2017 г. намалява външният дълг на България, каза Борисов и допълни, че това означава около 2.3 млрд. лева по-малко задължения. По-рано днес в декларация от парламентарната трибуна, прочетена от Менда Стоянова, ГЕРБ призова да бъде затворена темата, че България има проблем с дълга.", "date": "2018.04.25", "title": "Борисов обеща \"докъм 20%\" дълг от БВП в края на мандата"}
{"url": "http://clubz.bg/67094-42_hil_dolara_za_antisemitsko_pismo_na_vagner", "text": "Писмо от композитора Рихард Вагнер до френски интелектуалец, което предупреждава за еврейското \"влияние\" в областта на културата, бе продадено за близо 42 000 долара на търг в Ерусалим, предаде Франс прес, съобщава БТА. Рихард Вагнер (1813 - 1883), чието творчество е пропито с национализъм, бе любимият композитор на Адолф Хитлер. В Израел няма закон, който забранява да се изпълняват творби от Вагнер, но музикалните формации се въздържат да го правят. В писмото от 25 април 1869 година, адресирано до философа, поет и критик Едуар Шюре, Вагнер споменава за своя памфлет \"Юдаизмът в музиката\", публикуван под псевдоним. След като бе изложено на търг, то бе купено от живеещ в Швейцария евреин, уточниха организаторите. Самоличността му не се съобщава.  \"Французите знаят малко неща за евреите\", е написал музикантът до живеещия тогава в гр. Локарно Шюре, уверявайки, че интегрирането на евреите във френското общество пречи да се види \"вредното влияние на еврейския дух върху модерното изкуство\". Музикалното и творческо наследство на Вагнер е пропито с антисемитизъм, женомразство и идеи за расова чистота.", "date": "2018.04.25", "title": "42 хил. долара за антисемитско писмо на Вагнер"}
{"url": "http://clubz.bg/67076-zam_shefyt_na_evrokomisiqta_valdis_dombrovskis_na_foruma_inovacii", "text": "На 26 април в София ще се проведе Петото издание на международния финансов форум \"Иновации\", организирано от Асоциация \"Банка на годината\". Специален гост на форума ще бъде заместник-председателят на Европейската комисия и комисар, отговарящ за финансовите услуги и капиталовите пазари в ЕС - Валдис Домбровскис, който ще говори по темата за европейските регулации във финансовия сектор, в т.ч. банкови и финтек, както и за идеите на европейското правителство в тази посока. Темата за иновациите във финансовия бизнес е все по-значима за обществото. Финансовите продукти и услуги са изцяло подчинени на модерните технологии и дигиталната икономика, а в същото време трябва да отговарят на високи критерии за сигурност. От една страна банковият бизнес се променя, следвайки поведението и предпочитанията на потребителите, използвайки алтернативни канали за банкиране и нестандартна комуникация с клиентите. От друга - нарастващият брой финтек компании предлага на потребителите лесен достъп до модерни финансови услуги, влизайки в конкуренция с традиционните. Участници и аудитория на Финансовия форум Иновации са представители на банковия сектор в България, в това число БНБ, на небанкови финансови институции, технологични компании, компании с иновационни продукти и проекти в сферата на финансите, топмениджъри и представители на академичната общност. Традиционно темите, които са предмет на събитието, са концентрирани в три основни панела: финансовите иновациите в банковия бизнес, финтек иновации и визионерски - дискусионен панел за бъдещето на финансовите услуги. ", "date": "2018.04.25", "title": "Зам.-шефът на Еврокомисията Валдис Домбровскис - на форума \"Иновации\""}
{"url": "http://clubz.bg/67102-krajba_na_krem_i_magistyrgejt_svaliha_premierkata_na_madrid_video", "text": "Кристина Сифуентес, която бе сред възможните наследници на испанския премиер Мариано Рахой, подаде днес оставка, съобщи в. \"Ел Мундо\". Тя бе премиер на автономната област Мадрид и разразилият се с нея скандал заплашва сериозно Народната партия (НП), управляваща със съвсем крехко мнозинство и с подкрепата на още една сила. Сифуентес бе уличена през март, че чрез измама е получила магистърска степен в мадридския Държавен университет \"Крал Хуан Карлос\". Опозицията на няколко пъти искаше оставката ѝ, но тя отказваше да се оттегли. Магистъргейт клати стола на Мариано Рахой Тази сутрин обаче на мадридската премиерка бе нанесен нов удар. Изданието \"ОК диарио\" разпространи видеоклип, на който се вижда как през 2011 г. тя е заловена да краде две кутии крем от супермаркет в столичния квартал Вайекас. По онова време Сифуентес е на по-ниска длъжност - зам.-председател на регионалния парламент на област Мадрид. Кристина Сифуентес заяви, че всичко това е кампания, насочена лично срещу нея и целяща нейното очерняне. Оставката ѝ е сериозен удар и срещу испанския премиер Мариано Рахой. Управлението му съвсем не е стабилно и заради Каталуня, където регионалният парламент обяви едностранно независимост през есента на 2017 г. Тогава Рахой временно отне автономията на най-богатата испанска област. Каталуня продължава да е без автономия, тъй като няма избран законен премиер. Елена Поптодорова арестувана и глобена във Варшава Подобен скандал с кражба на крем имаше и с Елена Поптодорова. На 28 февруари 2017 г. полско радио съобщи, че Поптодорова - бивш посланик на България в САЩ, е била задържана ден по-рано заради опит за кражба от безмитен магазин на летището във Варшава. Дипломатката обясни, че е говорила по телефона за влошеното здравословно състояние на 90-годишната си майка и, без да усети, излязла от магазина със скъп крем за 381 евро. После си платила глобата. Малко след това обаче от полското МВР уточниха, че случката се е разиграла три дни преди задържането. Последва и оставката на Поптодорова от Американския еврейски комитет. А Министерството на външните работи в София обяви с нота за невалиден дипломатическия ѝ паспорт. Елена Поптодорова арестувана и глобена във Варшава", "date": "2018.04.25", "title": "Кражба на крем и магистъргейт свалиха премиерката на Мадрид (ВИДЕО)"}
{"url": "http://clubz.bg/67097-samo_17_vuza_ne_vdigat_taksite", "text": "От 51 висши учебни заведения - частни и държавни, в България само Софийският университет, единственият ни вуз в международни класации, намалява такси за някои специалности за учебната 2018/2019 г. Правителството утвърди днес таксите за кандидатстване и обучение в държавните висши училища за учебната 2018/2019 година. СУ \"Св. Климент Охридски\" отчита намаление на такси за някои специалности от професионално направление \"Физически науки\" и за специалността \"Ядрена химия\". В редовна форма на обучение годишните такси са 200 лева (при 750 лв. за настоящата учебна година), а в задочна форма на обучение са 100 лева (при 300 лева за тази година). СУ обаче увеличава таксите за новоприети студенти в професионалните направления \"Администрация и управление\", \"Право\", \"Психология\", и \"Филология\", където напливът от желаещи е най-голям. Без промяна остават таксите за студенти в 17 държавни висши училища - Университет \"Проф. д-р Асен Златаров\" - Бургас, ШУ \"Епископ Константин Преславски\", ТУ - София, ТУ - Варна, УАСГ - София, МГУ - София, ЛТУ - София, МУ - София, МУ - Варна, УНСС, Икономически университет - Варна, НМА \"Проф. Панчо Владигеров\", НАТФИЗ \"Кр. Сарафов\", АМТИ - Пловдив, НСА, ВСУ \"Л. Каравелов\" и УниБИТ. В 16 висши училища се увеличават таксите за обучение в някои професионални направления средно с 11.7%. В ПУ \"Паисий Хилендарски\" се увеличават таксите с по 40 лв. във всички професионални направления, с изключение на тези в \"Администрация и управление\", \"Туризъм\", \"Икономика\" и направленията от природните науки, математика и информатика, както и техническите науки. Във ВТУ \"Св. Св. Кирил и Методий\" увеличението е с 50 лв. само за новоприети студенти в професионално направление \"Педагогика\" - редовна и задочна форма. В техническите университети увеличение има в Габрово - от 100 лв. до 240 лв. в редовна форма и до 30 лв. в задочна форма, а студентите в ХТМУ - София, ще плащат 50 лв. повече във всички професионални направления. В медицинските университети повишение на таксите има в Пловдив и в Плевен. За първия университет таксите се повишават с 250 лв. в направленията \"Медицина\", \"Фармация\" и \"Стоматология\" - за І курс редовна форма на обучение. При втория университет се наблюдава увеличение от 50 лв. до 100 лв. в различните професионални направления. От 6% до 8% е увеличението на таксите за всички специалности в РУ \"Ангел Кънчев\", с изключение на тези от социалните, стопански и правни науки. Увеличението в ЮЗУ \"Неофит Рилски\" е от 11 до 24 процента. При сравнителния анализ на досегашните такси и предложенията на висшите училища за новата учебна година е установено, че при девет държавни висши училища размерът на таксите за обучение на докторанти се увеличава средно с 13.1% (от 20 лв. до 300 лева). При 24 държавни висши училища и БАН няма промяна в размера на таксите за обучение на докторантите. Близо 205 000 лева се предоставят за стипендии на ученици от държавни и общински училища Правителството одобри допълнителни разходи и трансфери в размер на 204 930 лв. Средствата са за стипендии на ученици от държавни и общински училища, постигнали високи резултати на олимпиади и състезания. Средствата са предвидени в централния бюджет по Програмата на мерките за закрила на деца с изявени дарби.", "date": "2018.04.25", "title": "Само 17 вуза не вдигат таксите"}
{"url": "http://clubz.bg/67091-dokladyt_skripal_e_u_nas_i_nqma_da_promeni_bylgarskoto_reshenie", "text": "Когато българското правителство трябваше да вземе решение дали да последва примера на по-голямата част от европейските държави и да изгони руски дипломати заради случая \"Скрипал\", премиерът Бойко Борисов обяви, че няма достатъчно доказателства за вината на Руската федерация. И с този мотив България реши \"да запази каналите за комуникация\" и не предприе никакви действия извън привикването на посланик Бойко Коцев за няколко дни в София, след което бързо го върна, за да \"организира много важна изложба\" в мисията ни в Москва. Недвусмислени доказателства няма и до днес. Общественото очакване бе, че такива може да предостави Организацията за забрана на химическите оръжия (ОЗХО), която проведе независимо разследване на веществото, с което бяха отровени бившият полковник от военното разузнаване Сергей Скрипал, дъщеря му Юлия Скрипал, както и сержант Ник Бейли.  На 12 април ОЗХО публикува резюме от доклада си, в което се казва, че организацията се съгласява със заключенията на британското правителство по отношение на идентифицирането на токсичното вещество, използвано при атаката в Солзбъри. Според британските власти това е нервнопаралитичното вещество \"новичок\". Световна организация подкрепи заключенията на Лондон за Скрипал ОЗХО не назовава произхода на веществото и посочва само, че пълният доклад ще бъде изпратен до държавите, които са страни по Конвенцията за забрана на химическото оръжие - КЗХО. България като страна по Конвенцията също е получила пълния текст на заключенията на ОЗХО. Това е станало още на 12 април, потвърдиха от Министерство на външните работи в отговор на запитване на Клуб Z. От останалите отговори става ясно, че страната ни няма намерение да променя позицията си от \"зпазване на каналите за комуникация\" към по-твърда. С мотива, че се съдържа чувствителна информация, в т. ч. за здравословното състояние на семейство Скрипал, от ведомството на Екатерина Захариева не съобщиха подробности по текста. Припомниха само, че \"в разпространено от Техническия секретариат на ОЗХО открито комюнике от доклада се посочва (т.10), че резултатите от анализа на определените от Организацията лаборатории потвърждават изследванията, направени от Обединеното кралство, по отношение на вида на токсичното вещество, използвано в Солзбъри.\" От Външно отказват да дадат подробности и на какво точно основание ОЗХО се съгласява напълно със заключенията на британската страна. Малко след излизането на доклада руският министър на външните работи Сергей Лавров подложи на съмнение оповестеното от медиите тълкуване, че солидаризацията с британските заключения означава, че веществото идва от Москва. В същото време един от създателите на отровата Вил Мирзаянов твърди, че    Лавров пък цитира части от секретния иначе доклад, според който  . Създателят на новичок: Само Русия може да го създаде и използва На въпрос дали докладът все пак ще послужи като основание на българските власти за промяна на позицията по случая \"Скрипал\", оттам посочиха буквално: По отношение на химическа атака в сирийския град Дума, екипите на ОЗХО са вече на терен, като очакваме да бъде оказано пълно съдействие за работата им на място с цел своевременно изготвяне на доклад, казаха още от МВнР. Създателят на новичок: Само Русия може да го създаде и използва", "date": "2018.04.25", "title": "Докладът \"Скрипал\" е у нас. И няма да промени българското решение"}
{"url": "http://clubz.bg/67090-opoziciqta_poiska_predsrochni_izbori_v_armeniq", "text": "Водачът на арменската опозиция Никол Пашинян призова привържениците си днес да подновят протестите, след като планираните за тази сутрин преговори с управляващата Републиканска партия бяха отменени, предаде Ройтерс. Той поиска предсрочни парламентарни избори - възможно най-бързо. Късно снощи Пашинян прикани симпатизантите си да възобновят демонстрациите в 11 часа днес, след като на страницата си във фейсбук съобщи, че изпълняващият длъжността премиер Карен Карапетян е отказал планираните за сутринта преговори, посочва Франс прес. Онзи ден Серж Саркисян, който 10 години беше президент на страната, подаде оставка като премиер след продължили близо две седмици протести, предизвикани от обвинения, че е манипулирал конституцията, за да остане на власт. И.д. премиер Карапетян отговори в комюнике, че срещата е била отменена заради новите искания, поставени едностранно от Пашинян. Това не са преговори или диалог, а Пашинян, който следи целите, които си е набелязал, добави той. Карапетян каза, че е поискал от президента да организира нова среща в разширен формат с шефа на опозицията. \n\tЗапитан на пресконференция в Ереван вчера дали е готов да поеме управлението на страната, Пашинян отвърна: Арменските депутати разполагат със седем дни от подаване на оставката на премиера да предложат нови кандидатури за поста, а гласуването може да се състои на 2 май. Републиканската партия на Серж Саркисян разполага с 65 от общо 105 места в парламента. Четири неща, които трябва да знаем за протестите в Армения Изпълняващият длъжността министър-председател на Армения Карен Карапетян се обяви също днес за предсрочни парламентарни избори, за да се сложи край на политическата криза, предадоха Ройтерс и ТАСС. Според Карапетян е възможно изборите да бъдат спечелени от опозиционния лидер Никол Пашинян. \"Вашингтон пост\": Арменците нанасят удар на политическия модел на Путин Привърженици на опозиционния лидер се събират от сутринта на Площада на републиката в Ереван, където е планирана демонстрация.  \"Вашингтон пост\": Арменците нанасят удар на политическия модел на Путин", "date": "2018.04.25", "title": "Опозицията поиска предсрочни избори в Армения"}
{"url": "http://clubz.bg/67062-represii_natisk_i_losho_kachestvo_v_mediite", "text": "Формирането на правителството на ГЕРБ и „Обединени патриоти“ доведе до цялостно влошаване на обществения климат, свързан с правата на човека, междуетническата и религиозната толерантност. Възможностите за провеждане на каквато и да е политика за интеграция на малцинствата и бежанците бяха силно ограничени. До края на 2017 г. бяха предложени и приети редица рестриктивни законодателни изменения, засягащи правата на човека, някои от които впоследствие бяха отменени след международни критики. Това е един от основните изводи в годишния доклад на Българския хелзинкски комитет за състоянието на правата на човека в България през 2017 г. Той беше представен в сряда. \n\tЕто няколко акцента от доклада, посветени на свободата на медиите в България и езика на омразата Драстичното влошаване на свободата на изразяване в България продължи със стремглави темпове и през 2017 г. Годината беше белязана най-вече от безпрецедентен политически натиск, атаки и заплахи към журналисти и медии. Отвъд това нивата на автоцензура останаха тревожно високи, много медии продължиха да играят ролята на пазители на комфорта на властта и „бухалки“; а властта продължи да им „плаща“ чрез договори за реклама и медийно отразяване. За поредна година наблюдавахме непрозрачна собственост и финансиране, масово потъпкване на базови етични правила, липса на ясно разграничение между редакционно и платено съдържание. Речта на омразата тържествуваше, а фалшивите новини достигнаха още по-абсурдни и свърхпритеснителни размери. БХК: Свободата на изразяването стигна \"дълбаене в дъното\" през 2016 г. България остава страната с най-несвободни медии в ЕС според Индекса за свобода на изразяване на „Репортери без граници“. Страната ни заема 109-о място по свобода на медиите от общо 180 страни и е първата, с която започва категорията „Лошо състояние“ в индекса. В Европа такива са само още три държави – Македония, Русия и Турция. Индексът обобщава серия от показатели: плурализъм, независимост на медиите, автоцензура, законови рамки, прозрачност и др. По принцип България се изкачва с четири позиции в класацията в сравнение с миналата година, но в действителност отчита отстъпление от 0,55 пункта в индекса – тоест подобрената позиция се дължи на влошаването на ситуацията в други държави, а не на подобрение в българската медийна среда. През 2006 г. България заемаше 35-а позиция в индекса. Сред изтъкнатите от „Репортери без граници“ причини за оценката са „доминирана от корупция среда и сливане между медии, политици и олигарси, включително Делян Пеевски [...] собственик на медийна група, притежаваща 6 вестника и контролираща почти 80% от разпространението на печатни издания“; както и правителството, което „раздава еврофондове на конкретни медии при пълно отсъствие на прозрачност и на практика по този начин подкупва редакторите да не го критикуват или изцяло да се въздържат от отразяването на определени теми“[ Reporters Without Borders (2017). World Press Freedom Index – Bulgaria. Достъпен в интернет на адрес: https://rsf.org/en/bulgaria.]. За поредна година „Фрийдъм Хаус“ също обяви медиите в България за „частично свободни В годишното онлайн изследване за свободата на словото у нас, проведено от Асоциацията на европейските журналисти – България (АЕЖ-България) през 2017 г., взеха участие рекорден брой журналисти от цялата страна – 200 на брой. От тях 42,4% оцениха свободата на словото в България като „лоша“, 27,8% дадоха оценка „много лоша“, 25,3% – „задоволителна“, и едва 4,5% – „добра“[ АЕЖ-България (2017). Голямото завръщане на политическия натиск. Достъпно в интернет на адрес: http://www.aej-bulgaria.org/wp-content/uploads/2017/10/Голямото-завръщане-на-политическия-настик-2017.pdf.]. Редица медии, начело с таблоидните сайтове ПИК и \"Блиц\", които са сред най-посещаваните онлайн медии в България, продължиха да бълват фалшиви новини, клевети, лъжи и манипулации, бидейки използвани за „политически поръчки“ и разчистване на сметки с определени неудобни за властта хора. В същото време фалшивите новини вече не са насочени само към уронване на престижа на европейските институции и дискредитиране на евро-атлантическите ценности – един от основните изводи на горецитираното изследване на АЕЖ-България е, че в България фалшивите новини са и средство за външен натиск върху неудобни журналисти. Над 40% от анкетираните определят „разпространението на клевети“ срещу журналисти и медии като начин за намеса в журналистическата работа и средство за дискредитиране. На този фон звучи още по-притеснително, че България е на последно място от страните в ЕС по медийна грамотност според сравнителен анализ за нивото на медийна грамотност и способността на държавите да се справят с „постистината“, изготвен от Институт „Отворено общество“ – София През годината отново бяхме свидетели на множество заплахи и нападения срещу журналисти. Индексът за медийна устойчивост на Международния борд за изследвания и обмен (IREX) за 2017 г. отчете, че агресивните атаки над журналисти в страната зачестяват[ IREX (2017). Media Sustainability Index 2017: The Development of Sustainable Independent Media in Europe and Eurasia. Достъпен в интернет на адрес: https://www.irex.org/sites/default/files/pdf/media-sustainability-index-europe-eurasia-2017-full.pdf.]. През юли 2017 г. в Борисовата градина бе нападнат и бит журналистът от Българската национална телевизия (БНТ) Иво Никодимов. През октомври автомобилът на разследващата журналистка на „Господари на ефира“ Зорница Акманова бе запален в Карлово, като на следващия ден във връзка с инцидента полицията задържа собственик на автосервиз в града. От Съвета на Европа отбелязаха, че палежът на колата на Акманова е трети случай на заплахи или насилие спрямо екипа на „Господари на ефира“ само през 2017 г. – през юли репортерът Димитър Върбанов обяви, че е бил заплашван от строителна фирма, след като негов репортаж показва опасни условия на труд на строеж във Велико Търново. Няколко месеца по-рано колежката му Ева Веселинова е нападната, докато подготвя репортаж за предполагаеми измами от страна на пазарджишка строителна фирма[ АЕЖ-България (2017). Случаят със запаления автомобил на журналистката Зорница Акманова стигна до Съвета на Европа. Достъпно в интернет на адрес: http://www.aej-bulgaria.org/bul/p.php?post=8879&c=340.]. Бяла книга за свободата на медиите в България (ПЪЛЕН ТЕКСТ) През юли 2017 г. Петър Низамов, известен като „Перата“, удари оператора на телевизия bTV Петър Джанаваров, докато последният снимаше протест в Асеновград. В същото време през юни стана ясно, че Низамов е завел серия дела срещу бургаски медии и настоява за финансови компенсации за публикации от 2012 г., които според него му приписват престъпление и го позорят[ АЕЖ-България (2017). Недопустимо е журналистите да плащат цената за липсата на адекватно правораздаване. Достъпно в интернет на адрес: http://www.aej-bulgaria.org/bul/p.php?post=8362&c=340. ]. През ноември бяха получени серия заплахи за живота на издателя на сайта „Зов нюз“ Георги Езекиев и журналистката от сайта Мария Димитрова, които заплахи привлякоха вниманието и провокираха коментари от страна на редица международни организации[ АЕЖ-България (2017). Председателят на АЕЖ се срещна с директора на ГДБОП във връзка със заплахите срещу български журналист и издател. Достъпно в интернет на адрес: http://www.aej-bulgaria.org/bul/p.php?post=8929&c=340.]. Физическите атаки далеч не изчерпват формите на натиск и репресии, на които са подложени журналистите в България. Онлайн изследването за свободата на словото в страната на АЕЖ-България отчита завръщане на политическия натиск върху журналисти: „Ако през 2015 г. тази „главна роля“ изпълняваха рекламни отдели в редакциите и икономически фактори от различни сфери, то през 2017 г. цензурата на политическа и институционална власт се завръща с богат репертоар от инструменти за влияние“[ АЕЖ-България (2017). Голямото завръщане на политическия натиск. Достъпно в интернет на адрес: http://www.aej-bulgaria.org/wp-content/uploads/2017/10/Голямото-завръщане-на-политическия-настик-2017.pdf.]. Двама от всеки трима участници в анкетата заявяват, че знаят за случаи на оказван натиск върху техен колега; 92% вярват, че намесата върху работата на журналистите е често срещано явление. Над 75% от анкетираните посочват политическия натиск като най-често разпространен в българските медии, следван от икономическия (61,6%), натиска от рекламодатели (58,1%), административния натиск на държавно и общинско ниво (43%) и заплахите от криминални групировки (13,1%). Формите на натиск върху журналистическата работа включват разпространението на клевети, посочено от над 41% от респондентите, изнудването (35,9%), съдебното преследване (29,3%), физическите заплахи (13,1%) и онлайн тормозът (11%)[ Пак там. ]. Над една четвърт от анкетираните журналисти споделят, че се самоцензурират. Една четвърт от респондентите казват, че отровната среда, в която работят, влияе на здравето им. Данните за 2017 г. показват натрупване на притеснения, че различните форми на натиск водят до „психологически и здравни проблеми за 23,7% от журналистите“. В допълнение, съвместният доклад на фондация „Медийна демокрация“ и АЕЖ-България – „Да бъдеш журналист: състояние на професията“ – отбелязва, че  “[ Фондация „Медийна демокрация“ и АЕЖ-България (2017). Да бъдеш журналист: състояние на професията. Достъпно в интернет на адрес: http://fmd.bg/wp-content/uploads/2017/10/JournalistProfessionBG2017.pdf.]. 2017-а бе година на недопустим, нагъл и откровено публичен политически натиск върху журналисти. През октомври Антон Тодоров, тогава депутат от ГЕРБ и заместник-председател на парламентарната Комисия за борба с корупцията, конфликта на интереси и парламентарната етика, си позволи абсурден натиск върху водещия на предаването „Здравей, България“ по Нова телевизия Виктор Николаев[ АЕЖ-България (2017). АЕЖ призовава за медиен бойкот на управляващи, заплашващи журналисти. „Много силни думи употребявате. Ще ви изядат хляба. Вече изядоха хляба на колежката ви. Тя и тя малко така беше тръгнала в някаква посока, ама виждам, че липсва столчето ?“, каза Тодоров, коментирайки оттеглянето на журналистката Ани Цолова от предаването. Заканите срещу Николаев бяха повторени в същото предаване този ден и от вицепремиера Валери Симеонов. Той също спомена празния стол на Цолова: „Вижте колежката ви – беше тук, а ето, останахте си сам“, като добави: „Утре, ако съм злонамерен, ще разработя един „Викторгейт“. В отговор над 100 журналисти от различни медии подкрепиха протеста в защита на журналистиката, който АЕЖ-България организира на 11 октомври пред Министерския съвет. В същото време Валери Симеонов обвини националните медии – БНР, БНТ, „Нова телевизия“ и bTV, че водят „мащабна организирана клеветническа кампания“ срещу него. Той ги заплаши със съд и им постави срок до 24 часа да му се извинят. В позиция, разпространена от правителствената информационна служба, Симеонов говори за „скърцащи със зъби от злоба журналистки“, „медийни кукловоди“ и „медийни недоброжелатели“ и обвини националните телевизии, че не са отразили мнението му по случая със заплахите към Виктор Николаев. „Не виждаме причина да поднасяме извинения за това, че радиото изпълнява задълженията си на обществена медия“, заяви в отворено писмо до медиите ръководството на Българското национално радио в отговор на поставения ултиматум. Сплашванията към водещите започнаха още през лятото. През юни в студиото на „Здравей, България“ депутатът от ДПС Йордан Цонев се обърна към екипа на предаването с думите: „Делян Пеевски ви изпраща много поздрави и ви пожелава творчески успехи…“. През август евродепутатът Николай Бареков започна кампания срещу няколко журналисти за доходите и начина им на живот, изразяваща се в подаването на бутафорни сигнали срещу тях до правоохранителните институции.. Последвали проверки установиха че няма разминаване в доходите на въпросните журналисти[ АЕЖ-България (2017). България не бива да допуска заглушаване на медии чрез държавния апарат. През 2017 г. властта засили натиска си и срещу издатели и собственици на критични срещу нея медии. През декември Комисията за отнемане на незаконно придобито имущество (КОНПИ) наложи обезпечителни мерки върху имущество на бизнесмена Иво Прокопиев, в това число и целия капитал на дружеството –мажоритарен акционер в „Икономедиа“, фирмата издател на онлайн вестниците „Капитал“ и „Дневник“. Това са двете най-големи медии в България, критично настроени към последните няколко правителства, обвързаностите на основни парламентарно представени политически сили с частни олигархични интереси, както и към непрозрачните договорености за конкретни решения и политики по значими обществени въпроси, като реформирането на съдебната система и въвеждането на механизми за отчетност на главния прокурор. БХК остро осъди действията на КОНПИ и ги окачестви като силно притеснителни. Организацията посочи, че потенциалната цел в конкретния случай е заглушаване на един от малкото гласни опоненти на властта, което е противно на устоите на правовата държава и носи риск за поставяне на началото на политическа диктатура[ БХК (2017). Действията на властите срещу Иво Прокопиев са удар върху основни права.  В началото на годината друг собственик на медия, критична към властта – издателят на вестник „Сега“ Сашо Дончев, посочи, че главният прокурор Сотир Цацаров го е извикал на среща, за да го заплашва \n\tПрез януари 2018 г. от Съюза на издателите в България (СИБ) заявиха, че освен силна реакция на обществото, за да бъде съхранена и малкото останала свобода на словото, има нужда и от външна намеса и подкрепа от европейски институции. Към последните издателите представиха няколко препоръки, сред които: да бъде направено международно разследване на концентрацията на собственост в медиите и разпространението им, да дойдат чужди прокурори, които да наблюдават случаите на натиск, заплахи и дела срещу журналисти и медии, да има повече контрол и прозрачност на европарите за комуникация; медийната свобода да бъде между основните критерии, според които ЕС и ЕК определят политиката си и еврофондовете за държавите в Съюза. В началото на 2018 г. СИБ представи   проект на журналисти и редактори от членуващите в съюза издания. Властта затегна хватката си върху медийната свобода и чрез избора на ново ръководство на БНТ. През август Съветът за електронни медии (СЕМ) избра за нов генерален директор на телевизията Константин Каменаров, който има политическа подкрепа от управляващите. През декември за програмен директор на БНТ1 беше назначен Емил Кошлуков – конкурент на Каменаров за поста генерален директор на БНТ, за когото стана ясно, че през последната година е работил като програмен директор на партийната телевизия „Алфа“, собственост на ултранационалистическата партия „Атака“, която е коалиционен партньор на ГЕРБ в управлението. Веднага след това от телевизията си тръгна директорът на новините Константин Кисимов, сред предположения за опити за влияние върху работата му, несъгласие с назначаването на Кошлуков, както и информация за отменени предавания и гости. Сривът в качеството не медийното съдържание в България продължава. Докладът „Да бъдеш журналист: състояние на професията“ отбелязва, че това е вследствие на „комбинация от редица неблагоприятни фактори: външни намеси в редакционната политика, съкращения на персонал, изискване за произвеждане на голям обем материали, претоварване, недостиг на материален ресурс, неефективно управление\". Докладът изтъква още, че „съкращенията на щатове, сливането на позиции, отпадането на цели звена от редакционния процес и увеличаването на ангажиментите се срещат на всички нива в медийния сектор. […] Поддържането на тематични ресори се оказва лукс, който все по-малко редакции могат да си позволят“. Сензацията доминира в новинарския поток в България; престъпленията, бедствията и инцидентите често оглавяват йерархията на новините в най-популярните телевизионни и онлайн медии в България, създавайки „катастрофичен дневен ред“ – това гласят част от основните изводи на проучването „Новини... отблизо“ на АЕЖ-България, представено през юли[ www.aej-bulgaria.org/wp-content/uploads/2017/07/Новни-отблизо-проучване.pdf.]. Публикуването на материали без авторство и заимстването на информация, често необозначено, от други медии, е широко разпространено в онлайн пространството. Изследването обхваща 3556 журналистически публикации през тримесечния период февруари – април 2017 г. в трите най-рейтингови национални телевизии и петте най-посещавани новинарски сайта. С посочен автор са 1205 от всички текстове, без автор – 1112 текста. С висока сензационност са характеризирани 1675 от текстовете, с ниска – 1077, а с умерена сензационност – 762. Води „очевидно отрицателна/неблагоприятна лоша новина“ – 1427 текста; текстовете, които са по-скоро положителни, са 149. През 2017 г. в България продължи съществуващата от години тенденция да се допуска, одобрява и дори възхвалява говорене, което насажда омраза или подтиква хората към насилие спрямо някои от най-уязвимите групи в обществото. Речта на омразата трайно се настани в публичното говорене чрез медиите, които често дават безкритична трибуна на расистки, ксенофобски и хомофобски възгледи и антималцинствени активисти. Розита Еленова, член на СЕМ, коментира: „Езикът на омразата е превърнат в модел; ако не говориш в подобен стил – няма да си поканен в студията, не си „интересен“. Потъпкването на достойнството, навлизането в неприкосновеното е норма, дискриминацията – ежедневие През октомври лидерът на ултранационалистическата партия НФСБ Валери Симеонов, понастоящем заместник министър-председател и председател на Националния съвет за сътрудничество по етническите и интеграционните въпроси, беше осъден на първа инстанция от РС – Бургас за антиромската си реч на омразата като народен представител от трибуната на Народното събрание на 17 декември 2014 г. Делото бе заведено от ромските журналисти Кремена Будинова и Огнян Исаев, представлявани от Правната програма на БХК. Изявлението, за което е осъден Симеонов, гласи: „Безспорен е фактът, че [за] голяма част от циганския етнос […] кражбата и грабежът са се превърнали в начин на препитание, нарушаването на закона – в норма на поведение, раждането на деца – доходоносен бизнес за сметка на държавата, грижата за поколението – във възпитаване на малолетните в просия, проституция, кражба и пласмент на наркотици. […] Нагли, самонадеяни и озверели човекоподобни, изискващи право на заплати, без да полагат труд, изискващи помощи по болест, без да са болни, детски за деца, които играят с прасетата на улицата, и майчински помощи за жени с инстинкти на улични кучки“. Съдът установява, че тези думи съставляват тормоз по смисъла на Закона за защита от дискриминация (ЗЗДискр), тъй като „водят до накърняване достойнството на лицето и създаване на враждебна, принизяваща, унизителна и обидна среда, и всеки с ромска етническа принадлежност може да бъде засегнат от тях, като не е необходимо изявлението да се отнася до цялата ромска общност, за да бъде възприето като накърняваща достойнството на отделен неин представител, определящ се като такъв“. Симеонов е осъден да преустанови нарушението, както и да се въздържа в бъдеще от по-нататъшни нарушения. В началото на 2018 г. КЗД „с тревога констатира ескалация на езика на омразата и дискриминационно отношение заради изказано мнение и заявена ценностна позиция“. Сред примерите за подобни прояви КЗД посочва провеждането на неонацисткото шествие „Луковмарш“, „който често се превръща в трибуна на езика на омразата, особено с насоченост срещу представители на еврейската и други общности“; дебатите в обществото около Истанбулската конвенция; но и коментарите около назначаването на Емил Кошлуков за програмен директор на БНТ1[ КЗД (2018). Българските власти не се справят с навременното и ефективно разследване на престъпления от омраза. През март беше нападнат учителят по история и кандидат за депутат от Движение „Да, България“ Емил Джасим, който през последните години неколкократно е ставал обект на обиди и заплахи заради своите опити да насърчава междуетническия диалог и застъпването му за правата на малцинствените групи в България. Според Джасим, непознат за него мъж го е обиждал, след което му е нанесъл удари по тялото. Малко преди нападението Джасим заведе четири дела за клевета срещу няколко медии за разпространяване на неверни и оклеветяващи твърдения – сайтовете \"Блиц\", ПИК, в. „Труд“, както и срещу главния редактор на \"Блиц\" Ивайло Крачунов. В продължение на седмици тези медии публикуваха серия от материали, в които обвиняваха Емил Джасим в „антибългарска пропаганда“, насаждайки по този начин негативно отношение към него и създавайки застрашителна среда. БХК посочи, че езикът на омразата започва да излиза извън медиите и агресията се насочва съответно към малкото организации и активисти, които се заемат със задачата да ги защитават. Организацията призова полицията и прокуратурата да заемат ясна позиция в борбата с проявите на расизъм и ксенофобия, като публичното подбуждане към насилие или омраза, посредством навременното, цялостно и ефективно разследване на престъпленията от омраза. \n\tПрез октомври 2016 г. пред парламента беше нападнат председателят на БХК Красимир Кънев. Разследването по случая бе спряно поради неустановяване на извършител. Без резултат останаха и разследванията и съдебните производства по много други случаи на заплахи и публични подстрекателства спрямо уязвими групи и лица в българското общество. Бяла книга за свободата на медиите в България (ПЪЛЕН ТЕКСТ)", "date": "2018.04.25", "title": "Репресии, натиск и лошо качество в медиите"}
{"url": "http://clubz.bg/67086-trimata_tenori_na_kabaivanska_%E2%80%93_italianec_koreec_i_venecuelec", "text": "Райна Кабаиванска ще представи своя версия за „Тримата тенори“ с италианец, кореец и венецуелец. И тримата са нейни ученици в майсторските класове на Нов български университет. Андреа Каре, Давиде Риу и Рейналдо Дроз ще изнесат общ концерт на 3 юни в зала „България“. Диригент ще бъде Найден Тодоров. Каре, Риу и Дроз вече имат зад себе си редица постижения на международната сцена. Италианецът Андреа Каре е сред последните ученици на Лучано Павароти – лично Кабаиванска го препоръчва на големия оперен певец. Днес той пее на най-престижните сцени – лондонската „Ковънт гардън“, московската „Болшой театър“, берлинската „Дойче опер“ и още в Рим, Женева, Неапол, Болоня, Страсбург, Хамбург… Имал е съвместни участия с Пласидо Доминго, Хуан Понс, Анна Катерина Антоначи, Соня Йончева и диригентите Рикардо Шайи и Бруно Бартолети. Имал е роли в „Макбет“, „Аида“, „Кармен“, „Тоска“. Кореецът Давиде Риу дебютира в ролята на Калаф в „Турандот“ на Пучини и в „Норма“ на Белини – и двете изпълнения са част от проекта „Райна Кабаиванска представя своите ученици на международната оперна сцена“. Носител на множество награди от престижни музикални конкурси, специалистите възлагат големи надежди за бляскаво бъдеще на тенора. Рейналдо Дроз от Венецуела отскоро е ученик на Кабаиванска. Той печели стипендия за обучение в Музикалния институт „Веки-Тонели“ в Модена, Италия, и винаги е искал негов преподавател да е именно Райна Кабаиванска. Тримата тенори ще изпълнят в зала „България“ популярни арии.", "date": "2018.04.25", "title": "Тримата тенори на Кабаиванска – италианец, кореец и венецуелец"}
{"url": "http://clubz.bg/67087-fen_na_livyrpul_e_v_kritichno_systoqnie_ima_arestuvani", "text": "53-годишен запалянко на \"Ливърпул\" е в болница в критично състояние след сбиване с фенове на \"Рома\" преди снощния мач от Шампионската лига между двата отбора на стадион \"Афийлд\" (5:2), съобщават английските медии. \"Рома\" отърва разгром в Ливърпул, ще опита ново чудо Инцидентът е станал до заведението \"Албърт пъб\" край арената на \"Ливърпул\". Задържани са двама \"тифози\" - на 25 и 26 г., и вече разследвани за опит за убийство. Твърди се, че боят е станал по вина на италианци, които нападнали местни. Облеклото им по никакъв начин не издавало на кой отбор са привърженици. Някои от тях са носели различни предмети, като например ножове и чукове Според очевидци, дали показания, те налагали местните с тях, а също така с колани. В момента полицията в града на \"Бийтълс\" разглежда видеозаписи на охранителните камери, за да установи какво точно се е случило. Общият брой на арестуваните е деветима, по най-различни обвинения, като например нарушаване на обществения ред, притежание на дрога и опасни средства (ножове, метални боксове и т.н.)... Той потвърждава за борещия се за живота си запалянко и за арестите. Адът на \"Манчестър Сити\" в Ливърпул (ВИДЕО, СНИМКИ) Припомняме, че и предишното домакинство на \"Ливърпул\" в Шампионската лига - срещу \"Манчестър Сити\" (3:0), не мина без инцидент край стадиона. Тогава автобусът на гостите бе атакуван с бутилки и камъни, имаше счупени стъкла. Адът на \"Манчестър Сити\" в Ливърпул (ВИДЕО, СНИМКИ)", "date": "2018.04.25", "title": "Фен на \"Ливърпул\" е в критично състояние, има арестувани"}
{"url": "http://clubz.bg/67095-potiskashto_111_o_mqsto_za_bylgariq", "text": "Първа е Норвегия, последна - Северна Корея. А еврочленката България не само не успява да се класира някъде по средата, но дори още повече пропада: потискащо 111-то място за страната в новия индекс на медийната свобода. 111-а. България продължава да пада Изпълнителният директор на „Репортери без граници\" Кристиан Мир, който добре познава медийната ситуация в България, коментира в интервю за \"Дойче веле\" тазгодишното класиране на страната: Репресии, натиск и лошо качество в медиите  България си остава на последно място сред държавите от ЕС, като отново влоши позицията си - в настоящата класация е на 111-то място.  Най-напред трябва да кажа, че в световен мащаб цяла Европа най-силно губи позиции по отношение на медийната свобода. Сърбия е малко по-добре от България, на 76-то място, но независимо от това драматично пропада с 10 места надолу. Сериозно се влошава положението с медийната свобода и в друга страна от региона - членката на ЕС Унгария. Там това е тенденция вече от няколко години.  За съжаление почти нищо не се е променило. Единствената промяна, която регистрират няколко емпирични изследвания, е свързана с едновременното въздействие на тези три фактора. В резултат от това едновременно въздействие доверието на българите в медиите е спаднало драматично. А след като недоверието е толкова масивно, медиите вече не могат да изпълняват изконната си функция.  Най-напред трябва да кажа нещо по принцип. В България, но и в други страни, рекламният пазар е доста ограничен, а медиите са прекалено много. Тоест, медиите по никакъв начин не могат да се издържат само чрез рекламни пари от частния бизнес. Конкретно за България през последните години се появиха някои журналистически разследвания, например на Спас Спасов от „Капитал\", които показват как комуналните власти сключват договори с местните медии, които трябва да насърчават положителното отношение на гражданите към съответните местни власти. И за това се плащат пари. Според други проучвания, сходни тенденции се наблюдават и в медиите на един от най-големите медийни олигарси в България - Делян Пеевски. Бяла книга за свободата на медиите в България (ПЪЛЕН ТЕКСТ) Трябва да уточня, че аз имам проблем с понятието „фалшиви новини\". Башар Асад нарече „фалшиви новини\" информациите за изтезания в Сирия, а това компрометира самото понятие, което, впрочем, още преди това беше дискредитирано от Доналд Тръмп в неговото настъпление срещу медиите. Затова и ние не използваме това понятие в нашия доклад. Независимо от това обаче е факт, че в България има кампании за дискредитиране и оклеветяване, водени от представители на държавната власт. От страна на правителството на няколко пъти е имало мръсни кампании. Мога да спомена например кампанията в медиите на Делян Пеевски срещу основателите на информационния портал „Биволъ\", които бяха сериозно оклеветени с помощта на отчасти напълно измислени истории. И по този начин тъй да се каже бяха нарочени за „свободен отстрел\" в България. Има и други подобни примери, когато по инициатива на своите собственици определени медии разпространяват лъжи и оклеветяват журналисти. В този смисъл това наистина може да се нарече „фалшиви новини\". Репресии, натиск и лошо качество в медиите Бяла книга за свободата на медиите в България (ПЪЛЕН ТЕКСТ)", "date": "2018.04.25", "title": "Потискащо 111-о място за България"}
{"url": "http://clubz.bg/67081-rokli_pajeti_i_sueta_na_vecherqta_v_beliq_dom_video_snimki", "text": "Всички погледи бяха вперени снощи в Мелания Тръмп. Тя блестеше на официалната вечера в Белия дом, дадена по повод държавното посещение на френския президент Еманюел Макрон в САЩ.  Американската първа дама беше избрала дълга сребриста рокля \"Шанел\", изрисувана ръчно със сребро и украсена с кристали и пайети. Колежката й - първата дама на Франция Брижит Макрон бе предпочела кремава дълга рокля \"Луи Вюитон\" с дълги ръкави и златни детайли. Двамата президенти бяха облечени в черни смокинги. При пристигането си Еманюел и Брижит Макрон си размениха прегръдки и целувки с Доналд Тръмп и съпругата му Мелания. Преди да вдигне наздравица за госта си - президента Макрон, Доналд Тръмп изтъкна, че Мелания е абсолютно невероятна първа дама и й благодари за помощта при организирането на официалната вечеря. След това той пожела чашите да се изпият за здравето на приятеля му Еманюел. На държавната вечеря присъстват 123-ма гости. Сред тях са вицепрезидентът Майк Пенс, членове на правителството, председателят на Върховния съд Джон Робъртс, 94-годишният бивш държавен секретар Хенри Кисинджър, шефът на \"Епъл\" Тим Кук и двама шампиони от зимните олимпийски игри. Основното ястие бе крехко агнешко. На масата имаше и много салати, различни видове сирена и прекрасни десерти. Макрон в САЩ -  дърво, целувки, разходка, вечеря (СНИМКИ) На първата държавна вечеря, дадена от бившия президент Барак Обама в чест на Индия, имаше над 300 гости, припомня АП.        ", "date": "2018.04.25", "title": "Рокли, пайети и суета на вечерята в Белия дом (ВИДЕО+ СНИМКИ)"}
{"url": "http://clubz.bg/67085-kokinov_kato_advokat_na_shoforkata_ot_trakiq_tq_e_trudovo_momiche_ot_pochteno_semejstvo", "text": "Бившият градски прокурор на София Николай Кокинов се изяви медийно в сряда сутринта в ролята на адвокат на обвинената шофьорка за автобусната катастрофа на магистрала „Тракия”. Той предвиди, че ще трябват минимум 12 месеца на делото, преди да стигне до съдебната зала. Жената, ударила автобуса на \"Тракия\", излиза под гаранция Таскова изразявала безкрайно съжаление за случилото се. По думите на Кокинов пред бТВ тя не е изпускала волана на автомобила си при инцидента. „Аз лично случайно минавах покрай катастрофата същия ден няколко часа по-късно. Забелязах, че автобусът е паднал надясно с извити надясно гуми”, изтъкна той. Той разказа, че Цвета Таскова е предприела изпреварване, след което споменът ѝ е неясен. Таскова била шофьор с близо 10 г. стаж, за този период е наказвана веднъж административно – за употреба на алкохол. „Родителите ѝ споделиха, че е употребила чаша вино при семеен повод и е била заловена, за което си е изтърпяла наказанието, но това няма няма общо с настоящия казус”, обясни адвокатът. Адвокатът отбеляза, че състоянието на шофьорката все още не е много добро. „Като всяко едно нормално човешко същество, като всяка една млада жена и всеки един шофьор тя не е искала това да се случи, но то се е случило и не може това да не се отрази върху съзнанието на един нормален човек, че е станал участник в инцидент, в който са загинали шестима души и са ранени над 20”, посочи той. Майката и бащата на младата жена са честни и почтени трудови хора, вече пенсионери. Самата Цвета работи в сферата на туризма – лятото в Гърция, а зимата – в планинските курорти. „Родителите ѝ изтеглиха спестяванията си и заплатиха паричната гаранция (от 5000 лв. - бел.ред.) и тя беше освободена”, заяви защитникът.   Цвета Таскова вече била заявила, че няма никакво намерение да се укрива. „Това е почтено трудово момиче от почтено семейство. По какъв начин ще се укрие? Тя е човек на заплата, не е от категорията на хора, разполагащи с много пари и с желание за бягство от правосъдието. Тя винаги е заявявала, че ще понесе каквато и санкция да ѝ определят, ако я признаят за виновна, но да не забравяме, че все пак има презумпция за невиновност”, подчерта той. В момента обвинението спрямо нея предвижда до 20 г. лишаване от свобода, допълни адвокатът. За ареста на кмета на район „Младост” Десислава Иванчева Кокинов отбеляза, че е било ненужно да се извършват процесуално-следствени действия на улицата. „Ако беше куфар, например с 10 милиона, значи ли това, че трябва 24 часа да стоят на улицата и да броят банкнота по банкнота”, попита той. „Дълбоко се съмнявам в обвиненията, че прокуратурата едва ли не е подхвърлила някакви пари. Никоя прокуратура не подхвърля и не провокира към подобен тип деяния, нито разполага с подобен финансов ресурс, за да си го позволи”, отбеляза Кокинов. „Това шоу трябва да престане и страните трябва да се срещнат в съдебната зала”, смята бившият градски прокурор на София.", "date": "2018.04.25", "title": "Кокинов като адвокат на шофьорката от \"Тракия\": Тя е трудово момиче от почтено семейство"}
{"url": "http://clubz.bg/67079-iskash_whatsapp_veche_na_16_g", "text": "Популярното мобилно приложение за текстови съобщения \"Уотсап\", собственост на Фейсбук, вдига минимално разрешената възраст за потребителите си в Европа от 13 на 16 години. Целта е така да се изпълнят новите изисквания за личните данни в ЕС, влизащи в сила от другия месец, предаде Ройтерс. \"Уотсап\" вече ще иска от европейските си потребители да потвърждават, че са поне на 16 години. Това ще става чрез известие за нови правила за ползването на услугата и политиката на \"Уотсап\" в областта на личната информация. Тази политика ще се осъществява от ново юридическо лице, \"Уотсап Ирландия\", дружество с ограничена отговорност, което ще заработи през следващите седмици. Не е ясно как и дали изобщо спазването на възрастовото ограничение ще бъде проверявано с оглед на лимитирания обем данни, който услугата има право да изисква и съхранява. Компанията майка Фейсбук, която има своя отделна политика в областта на личната информация, възприе различен подход, що се отнася до децата в юношеска възраст между 13 и 15 години. Целта тук също е да се изпълнят изискванията на предстоящия да влезе в сила нов регламент на ЕС за защитата на личните данни. Зукърбърг: Фейсбук ще има нужда от няколко години, за да разреши проблемите си Фейсбук иска от децата на тази възраст да посочат родител или настойник, който да даде съгласие те да споделят информация за себе си в социалната мрежа. В противен случай не получават напълно персонализирана версия на социалната мрежа. В съобщение в блог \"Уотсап\" - по данни на Фейсбук към януари приложението има над 1,5 милиарда потребители - заяви, че с новите промени за потребителите в ЕС няма да се искат и нови права за събиране на лична информация. В последните години създаденото през 2009 г. приложение \"Уотсап\" беше подложено на натиск от няколко европейски правителства заради предлаганата от него система за изпращене на текстови съобщения, която е напълно криптирана. Друга причина беше намерението да се споделят още данни с компанията майка Фейсбук. Самата компания Фейсбук е под засилено наблюдение от различни регулаторни органи и парламенти по света, откакто миналия месец разкри, че личната информация на милиони потребители е попаднала по неправомерен начин в компанията за политически консултации \"Кембридж Аналитика\". Това породи безпокойство изобщо за начина, по който компанията управлява потребителските данни. Сред другите обявени днес промени от \"Уотсап\" е и тази, че потребителите ще могат да свалят обобщение за съхраняваните за тях данни, като например модела и марката на използваното от тях устройство, контактите и групите им и всякакви блокирани номера.", "date": "2018.04.25", "title": "Искаш \"WhatsApp\"? Вече на 16 г."}
{"url": "http://clubz.bg/67021-evropa_bi_mogla_da_integrira_imigranti_chrez_voenna_slujba", "text": "Френският Чуждестранен легион е военна легенда - група предимно от чужденци, служещи на френското правителство като наемници, които го правят изключително успешно. Макар Легионът да е създаден през XIX век, за да поддържа реда в обширните френски владения, той се превърна в бойна сила за всякакви цели. Наистина благодарение на надеждността си в битките Легионът стана толкова полезен, че френското правителство сега значително го увеличава. Другите европейски страни трябва да последват Франция. Всички страни от ЕС трябва да направят повече за европейската сигурност, но техните въоръжени сили се мъчат да намерят нови бойци. Отговорът може да им е пред очите - много от тези страни имат увеличаващо се население от млади мъже имигранти, които биха могли да бъдат ценни за армията. Френският Чуждестранен легион може да се пръска по шевовете. През миналата година френското правителство обяви, че ще увеличи сухопътните му сили с 11 000 военнослужещи до общо 77 000. Чуждестранният легион ще получи една трета от новите места, или 8900 души, което прави 11 на сто от общия брой на бойците в армията. Легионът дори има нов полк, част от който вече служи в Мали, каза началник-щабът му полк. Ален Валтер пред \"Форин полиси\". Това е забележително развитие за една бойна сила, създадена през 1831 г. от френското правителство и състояща се от новодошли имигранти, които светкавично са изпращани да поддържат реда в определени колонии. Колкото до правителството, Чуждестранният легион беше ефективен начин за намаляване пренаселеността на имигрантските райони в страната и същевременно за поддържането на реда в имперските й владения. Каракачанов: Росен Ангелов е бил в Чуждестранния легион Но въпреки необичайното си начало и репутация, че прибира изметта (някои легионери преди това са имали редица проблеми със закона), Чуждестранният легион стана стълб на френската отбрана. Полкове на Легиона се биха в първата война в Залива и в Афганистан. През 2013 г., когато френското правителство реши да се намеси в Мали, той също изпрати полк на Чуждестранния легион. Следващата година то прати друг полк в Централноафриканската република. При всички тези конфликти Легионът не се е страхувал да понася жертви. В Мали бяха убити словак и сърбин, служещи на Франция. (Докато войниците са предимно чужденци, 90 на сто от офицерите в Легиона са французи.) Френският модел не може да бъде изцяло внесен. Само малък брой страни допускат чужденци в своите въоръжени сили. В САЩ близо 24 000 чужденци служат в американската армия. В много случаи това им позволява да вземат по-бързо гражданство. Във Великобритания граждани на страните от Общността могат да направят същото. И макар Испанският легион някога да приемаше чужденци, днес повечето от войниците му са испански граждани. Но европейските страни, които могат да набират само свои собствени граждани, имат проблем с попълването на редиците си. Изправена пред недостига на войници, Швеция върна наборната служба, макар този път тя да е доста избирателна, което означава, че само малък процент от 19-годишните ще бъдат одобрени за служба. Германия смята да увеличи Бундесвера на 198 000 войници от сегашните 180 000, макар дори военната министърка Урсула фон дер Лайен да признава, че Бундесверът има \"огромен проблем с кадрите\". В същото време Полша смята да увеличи въоръжените си сили от 100 000 на 150 000 души (плюс 50 000 в доброволческите Сили за териториална отбрана). Как със стотици хиляди левове интегрирахме 12 бежанци за година Увеличаването има смисъл. Но то поставя въпроса: предвид съществуващите предизвикателства пред набирането откъде ще дойдат бойците? Според Демографския индекс на войната, съставен от германския социолог Гунар Хайзон, в Германия има само 650 мъже на възраст между 15 и 19 г. на 1000 между 55 и 59 г. В Италия, Испания, Русия, Естония и Латвия демографската ситуация е също толкова тревожна. В Швеция показателите са малко по-добри, но там има само 870 мъже тийнейджъри на всеки 1000 мъже между 55 и 59 г. Дори след като сега е разрешено да служат и жени, демографската реалност е обезпокоителна. Германия обсъжда да разреши въпроса с липсата на кадри, като намали изискванията за приемане или да приема граждани на ЕС със специфимна квалификация. Служещите войници и офицери могат да бъдат помолени да останат по-дълго време. Предвид този демографски проблем копирането на някои аспекти от модела на Чуждестранния легион е обещаващо. Според последния годишен доклад на Германската федерална статистическа служба в Германия живеят 10 милиона мъже и жени чужденци - близо 12 на сто от общото население. Докато войниците от Чуждестранния легион са почти само мъже, повечето места в европейските въоръжени сили днес са отворени и за жени. Живеещите в Германия чужденци включват 4,3 милиона мъже и жени от други страни от ЕС, близо половината от които са на подходяща за военна служба възраст - от 20 до 45 г. Има и близо 1 милион души на възраст от 20 до 45 г. от страни, подали молба за членство в ЕС. Има и близо 300 000 африканци, 140 000 души от Северна и Южна Америка и 1,1 милиона азиатци (включително от Близкия изток и Централна Азия) в същия възрастов диапазон. В Швеция живеят 900 000 чужденци - близо 10 на сто от населението. От тях близо 467 000 са на възраст между 20 и 44 г. В Полша в момента имат право да работят 235 000 чужденци, от които 193 000 са украинци. Тези имигранти могат да бъдат източник за набиране в армията и много от тях биха желали да служат, ако им бъде дадена възможност. Във френския Чуждестранен легион има хора от над 140 народности. Повечето въоръжени сили запазват изискванията за гражданство по разбираеми причини. Гражданите обикновено са в известна степен лоялни към своята страна, докато негражданите могат да бъдат, но могат и да не бъдат лоялни. Предвид смъртоносното оборудване, което войниците са обучавани да използват, би било глупаво те да бъдат третирани като пенкилер за проблемите на европейската интеграция. Но сред няколкото милиона чужденци на възраст между 20 и 45 г., живеещи в Германия, има безброй лоялни, съвестни, работливи мъже и жени. Даниел Яр Хамиди - роден в Италия преподавател по предприемачество в университета в Бурос, Швеция, пристигнал преди три години там, за да иска убежище, казва: Те ще научат по-бързо и езика. Поради политическите и военните рискове, свързани със сухопътните битки, моделът на френския Чуждестранен легион може да не е идеалният за подражание от другите европейски страни. Но имигрантите могат да предложат по друг начин значителни изгоди на европейските армии. Те биха могли например да се фокусират върху сфери като помощ при природни бедствия, логистика, дори умиротворяване под егидата на ООН. И поради това, че много от тези имигранти добре владеят езиците, необходими за умиротворителните мисии на ООН, те са дори по-ценни. Германските избиратели могат да не приемат граждани на страни извън ЕС да служат в Бундесвера, заявява пенсионираният генерал-майор Валтер Шпиндлер, който до миналата есен бе начело на екипа за обучение на германската армия. Подразделенията за чужденци имат и потенциала да се превърнат в инкубатор за бъдещи предприемачи и да помогнат за интегрирането на имигранти на трудовия пазар. Те ще придобият лидерски умения и технологичен опит, което ще им позволи да създадат свои компании. В Израел 60 на сто от населението е служило в армията. И 90 процента от служителите от постоянно развиващия се сектор на високите технологии в страната са били в армията. Нуждата на Европа от по-големи армии няма да изчезне скоро. Тя вероятно ще стане още по-остра. В момент, в който европейските страни се мъчат да интегрират голям брой нови имигранти, тя би предложила обещаваща кариера за няколко хиляди родени в чужбина войници, избрани да служат, и ще докаже на скептиците, че далече от това да бъдат заплаха за страната имигрантите желаят да рискуват живота си, за да я защитават. Как със стотици хиляди левове интегрирахме 12 бежанци за година", "date": "2018.04.25", "title": "Европа би могла да интегрира имигранти чрез военна служба"}
{"url": "http://clubz.bg/67080-levski_i_cska_sofiq_v_bitka_za_vsichko_ili_nishto", "text": "Поредното дерби (четвърто тази пролет) между \"Левски\" и ЦСКА-София е днес от 18:30 часа на стадион \"Васил Левски\". Този път двата съперника излизат в полуфинален реванш за Купата на България, \"сините\" имат аванс от 2:0 от първата среща. \"Левски\" постави в шах ЦСКА-София за Купата \"Левски\" е домакин. Треньорът Делио Роси не може да използва контузения срещу \"Верея\" Милош Цветкович, но останалите му основни футболисти са на линия. ЦСКА-София обяви, че острието Кирил Десподов е възстановен от травмата в мача с \"Лудогорец\", но не е ясно дали играчът ще излезе като титуляр.  Който отпадне, това ще означава сезон без отличие, тъй като \"Лудогорец\" е почти сигурен шампион. С една дума - провал. А крайният победител ще спори на финала срещу \"Славия\" - снощи \"белите\" елиминираха \"Ботев\" (Пловдив) след дузпи. \"Славия\" е на финал за Купата, \"Ботев\" яростно атакува съдията Ако ще ходите мач, тръгнете към стадиона по-рано. Днес полицията ще проверява по-обстойно зрителите заради инцидента с ранената от бомбичка служителка на жандармерията миналата сряда. Предполага се, че влизането на трибуните ще отнеме по-дълго време от необходимото. Също така избягвайте района около стадион \"Васил Левски\" с кола в часовете преди, по време и малко след срещата. На националния стадион са поставени нови камери, които обхващат всички трибуни и с които нарушителите се ловят по-лесно. Поне това обяви управата на съоръжението. \"Славия\" е на финал за Купата, \"Ботев\" яростно атакува съдията", "date": "2018.04.25", "title": "\"Левски\" и ЦСКА-София в битка за всичко или нищо"}
{"url": "http://clubz.bg/67088-katimerini_bylgariq_zatvorena_za_bejanci_a_r_marica_otvorena", "text": "Изданието пише, че тези потоци от Турция през р. Марица скокообразно са нараснали и че само вчера на гръцка територия през реката са влезли 340 бежанци, най-вече кюрди от Африн, а от началото на април те са наброявали 2700. В същото време през българо-турската граница преминават малцина, което се отдава на различния подход към потоците от страна на Турция, смята вестникът.  В материала се цитират данни на българската служба за бежанците, които показват, че от началото на 2018 г. опити за преминаване на границата между Турция и България са били предприети от 356 бежанци и мигранти, които са били заловени.  От своя страна гръцкият министър за миграцията Димитрис Вицас казал, че по същото време гръцко-турската граница в района на Еврос (р. Марица) са прекосили 2700 бежанци и турски траждани. Вицас дори добавил, че само вчера на гръцка територия през реката са преминали 340 души. Разликата е огромна и това не може се отдава само на издигнатите от Гърция и България защитни ограждения с Турция. Причината, поради която бежанските групи се насочват от Истанбул към Еврос (р. Марица), а не към българо-турската граница, кореспондира с междудържавните отношения.  \"За разлика от Гърция София поддържа отлични отношения с Турция. Съзирайки опасността Ердоган да наводни с няколко десетки хиляди бежанци страната му, Борисов не се поколеба да му угоди, да му изпрати \"дар\" един турски бизнесмен, заловен в София като \"терорист\" гюленист, игнорирайки решението на съда, който се бе произнесъл, че той не бива да бъде екстрадиран\", пише \"Катимерини\". Точно обратното се случва на границата с Гърция, където бежанците пристигат почти необезпокоени и масово преминават р. Марица, откъдето се опитват да преминат пред безразличните погледи на турските граничари, пише още изданието, като в заключение пояснява, че повечето от влизащите на гръцка територия са кюрди от Сирия и турци, противници на режима на Ердоган, които бързали да се предадат на полицията, за да получат документ, който им позволява свободно да се движат из цялата страна.", "date": "2018.04.25", "title": "\"Катимерини\": България затворена за бежанци, а р. Марица - отворена"}
{"url": "http://clubz.bg/67082-111_a_bylgariq_prodyljava_da_pada", "text": "България продължава да пада в Световния индекс за свободата на медиите и е държавата членка на ЕС, която е с най-ниски показатели. От 109-ото място през м.г. в новия индекс, огласен от \"Репортери без граници\" ,тя вече е на 111-ото място. Въпреки че в момента е председател на Европейския съвет с акцент върху интеграцията на Западните Балкани, данните показват, че индексът на България е по-нисък от този на всяка от държавите в тази част на европейския континент. Широко разпространени остават корупцията, както и неправомерните отношения между медии, власт и олигарси, е оценката на \"Репортери без граници\". Докладът поименно посочва и Делян Пеевски и медийната му група \"Нова българска медийна група холдинг“ ЕАД, която с шест издания контролира 80 на сто от медийното разпространение. Разпределянето от правителството на европейски средства за определени медии се провежда с пълна липса на прозрачност, което ефективно ги подкупва да бъдат „по-меки” в отразяването си и изцяло да се въздържат от засягане на някои теми, посочва още доклада. Заплахите и атаките срещу журналистите се засилиха през последните месеци и може да се окаже опасно да бъдеш журналист в България. Световният индекс за свободата на медиите показва нарастваща враждебност към журналистите навсякъде, отчитат от организацията. Лошото отношение към медиите, което открито се окуражава от политическите лидери, както и опитите на авторитарните режими да изнасят извън държавите си тяхното виждане за журналистика, създават сериозни заплахи пред демокрациите. Като цяло в света цари климат на омраза и недоверие към медиите, е оценката на \"Репортери без граници\". Индексът оценява състоянието на свободата на медиите в 180 държави по света всяка година. Тревожното е, че враждебността и отрицателните настроения към журналистите вече не е приоритет на политическите лидери в авторитарните държави като Турция, която пада в класацията с две места и е 157-а, или Египет (161-во място), където медия фобията е официално прокламирана, а журналистите често са обвинявани в тероризъм, ако не са удобни на режимите, и са хвърляни в затвора. Все повече демократично избрани лидери вече не възприемат медиите като част от демокрацията, а като противници, към които открито показват неприязънта си. САЩ, страната на Първата поправка в конституцията, при управлението на Доналд Тръмп падна още две места до 45-ата позиция. Тръмп нарича репортерите \"врагове на народа\", понятие, някога използвано от Сталин. Първото място отново е за Норвегия, която е следвана от Швеция. На дъното е Северна Корея. България е на 111-о място, след Македония и Боливия. Картата на света, направена от РБГ за световната класация на свободата на печата, е потъмняла допълнително: положението на 21 държави е определено като \"много сериозно\" - нов рекорд. Ирак се е присъединил към тази категория. Там са авторитарни режими като тези в Египет (161-во място), Китай (176-о) и Северна Корея, която остава на последното 180-о място в класацията. Четири от най-големите регистрирани спадове са в европейски държави. Чехия, където президентът Милош Земан отиде на пресконференция с автомат \"Калашников\" с надпис \"за журналисти\", е слязла с 11 места на 34-то място. Словакия, където бившият министър-председател Роберт Фицо се отнасяше с журналистите като с \"мръсни антисловашки проститутки\" и \"прости и глупави хиени\", пада с 10 места до 27-о. Малта, където разследваща корупцията журналистка беше убита, пада с 18 места до 65-о. Сърбия слиза с 10 места на 77-о място. \"Класацията за съжаление отразява феномена на засилващо се изразяване на омраза срещу журналисти в редица държави и отприщването на тази омраза е наистина опасно\", обобщава Кристоф Дьолоар - генерален секретар на неправителствената организация. ", "date": "2018.04.25", "title": "111-а. България продължава да пада"}
{"url": "http://clubz.bg/67065-trypkite_sa_garantirani", "text": "Две враждебни армии си разменят пренебрежителни погледи в Панминчжон, граничния пункт в демилитаризираната зона (ДМЗ), разделяща Корея. Разделя я обаче и друго. Северът и Югът правят противоположни прочити на Историята, които щесе  изправят един срещу друг в петък на историческа среща на върха, пишат Себастиен Берже и Сунги Хоанг от Франс прес в обзорен материал малко преди историческата среща.  \"Общата зона за сигурност\" е единственият сектор от ДМЗ, където човек може да види как южнокорейски охранители с пилотски очила втренчено наблюдават севернокорейски войници едва от метри разстояние. Панминчжон - \"селото на примирието\", е популярен обект сред туристите и от Юга, и от Севера. Няколко американски президенти са позирали там за снимки, които да докажат непоклатимите им ангажименти към Сеул.  \n\tСевернокорейският ръководител Ким Чен Ун ще прекоси в петък демаркационната линия, за да разговаря с президента на Южна Корея Мун Дже Ин в южнокорейската част на ДМЗ на третата междукорейска среща на върха след войната през 1950-1953 г. Войната приключи с примирие, а не с мирно споразумение, тъй че формално Сеул и Пхенян все още са в състояние на война. Американският гард, придружаващ туристите на груповата им обиколка из Панминчжон, не пропуска да напомни, че южнокорейските военни \"застават всеки ден лице в лице с врага\". Той не подминава и събитията от 18 август 1976 г. Двама американски военни бяха тогава \"брутално убити с удари на брадва\" от севернокорейската охрана, докато се опитвали да окастрят дърво, чиито листа пречели на видимостта над местността от силите на ООН под командването на САЩ. Този случай предизвика осъществената три дни по-късно \"операция Пол Бъниън\", описвана като най-скъпоструващата касапница в човешката история. \n\tОбщо 813 военни, 23 коли, 27 хеликоптера и бомбардировачи \"Б-52 Стратфортрес\", ескортирани от изтребители, бяха изпратени да изравнят със земята дървото на раздора; американска военноморска и военновъздушна групировка патрулираше недалеч в океана. Млад наборник на име Мун Дже Ин бе сред поставените в бойна готовност, за да се намесят, ако Северът отвърне. Междукорейската среща на върха е първата, която ще протече на Юг. Преговорите от 2000 и 2007 г. се състояха в Пхенян. Този път лидерите ще разговарят в Дома на мира - сграда от стъкло и бетон, в чието име, както и в това на съседния Дом на свободата, северняците виждат проява на цинизъм. Преговорите на двамата лидери предшестват друга необичайна среща, очаквана в близките седмици - между Ким Чен Ун и президента на САЩ Доналд Тръмп. Но за да стигнат до споразумение, Северът и Югът ще трябва да преодолеят десетилетия на враждебност и недоверие. Северът твърди, че е станал победител в конфликта, който нарича \"Велика освободителна война\". В северната част на ДМЗ има паметна плоча по повод посещение на Ким Чен Ун от 2012 г., което \"бе за нас ценен урок за това историческо място, където американските завоеватели са коленичили в знак, че се предават\". В една от сините бараки, през които минава демаркационната линия, боец от американската охрана внася оживление в обиколката, предупреждавайки туристите: Тръпката е гарантирана. Туристите, застанали в дъното на стаята, всъщност наистина се намират в \"комунистическа Северна Корея\", добавя той. Веднага започват да щракат фотокамерите на всички желаещи да увековечат краткото си \"прехвърляне\" в КНДР. Границата може да се минава само в помещението, изпълнено изцяло от голяма вехта заседателна маса. Да пресечеш обаче бетонната демаркационна линия отвън, разделяща ДМЗ, би било тежка провокация. Освен умилителните страхове на туристите в ДМЗ може да се видят понякога и драми - като бягството на обезумелия кореец от Севера, прехвърлил се на юг през ноември под дъжд от куршуми. А Северът все още гордо излага на показ брадвите от инцидента през 1976 г.", "date": "2018.04.25", "title": "Тръпките са гарантирани"}
{"url": "http://clubz.bg/67083-cacarov_raboteshta_prokuratura_obezsmislq_edna_kresliva_izvynparlamentarna_grupa", "text": "С тези думи пред Нова тв главният прокурор Сотир Цацаров си обясни критиките и отпора на част от политиците - в случая на извънпарламентарната демократична общност, заради начина, по който протече арестът на кметицата на \"Младост\" Десислава Иванчева и заместничката ѝ Биляна Петрова. Цацаров не назова поименно кого точно визира в коментара си, но е ясно, че тезата за неработеща прокуратура и нужда от реформа в съдебната система е на формациите, които неотдавна се обединиха в \"Демократична България\". Мнение по начина на арест на кметицата дойде от председателя на \"Да, България\" Христо Иванов и други политици от същото обединение.  Белезници, камери, няколко часа - арестът на кметицата на \"Младост\" Цацаров за пореден път застана зад работата на прокурорите по случая и прати политиците от парламента - като Корнелия Нинова например, които смятат, че има прекрачени граници на репресия спрямо Иванчева - да упражнят правото си на законодателна инициатива и да променят правилата при задържане и изземване на доказателства. Цацаров vs Захариева: Позиция на целия кабинет ли е, че при ареста са прехвърлени границите По думите му не може да става дума за раздор между властите, каза той по повод реакцията на вицепремиера Екатерина Захариева, която също сподели мнение, че действията по ареста може да са били прекомерни. Цацаров неслучайно попитал дали това е нейно лично мнение или позиция на цялото правителство и от думите му се разбра, че е доволен от отговора - позицията е била лична. И той, и Захариева споделяли мнението си публично и \"нито едното е укоримо, нито другото\", декларира още главният прокурор.  \"Мрънкат за прекомерност на ареста, а искаха румънски модел\" Критиките, дошли от адвокати, в това число и на Иванчева и на останалите разследвани за подкуп в район \"Младост\", обвинител № 1 обясни с естеството на работата им - те са адвокати, работят за хонорар, в това няма нищо лошо и срамно. Цацаров обяви за \"голяма неистина\" твърдението на защитата, че парите за подкупа били върнати на бизнесмена Александър Ваклин, който е подал сигнала срещу кметицата. А на въпрос дали доказателствата на прокуратурата по случая са безспорни, той каза само: Сотир Цацаров обяви, че вчера е имало консултации между България и САЩ по писмата за екстрадиция на Желяз Андреев и още няколко българи, разследвани от прокуратурата във Флорида за търговия на стоки с двойна употреба с ембаргова Сирия.  Как поиска фалит българската фирма, в която са работили Желяз и останалите В консултациите, предложени от самата прокуратура, са участвали нейни представители и Министерството на правосъдието от българска страна и представители на Държавния департамент на САЩ и на прокуратурата във Флорида. Ето в какво САЩ обвиняват арестувания Желяз (ОРИГИНАЛ) Така арестите на български граждани по писмото за екстрадиция са избегнати, но ако от САЩ пристигнат конкретните документи и доказателства с искане за екстрадиционно производство по същество (извън постъпилото вече писмо - б.р.), то тези документи ще трябва да бъдат предоставени в съда, разясни Цацаров.  Той обаче декларира, че на база данните до момента той самият не смята, че има основание за екстрадиция на посочените лица и това ще е позицията, която ще се поддържа от прокуратурата при евентуално екстрадиционно производство.  Цацаров отказа да задържи 4-ма колеги на Желяз по искане на САЩ Така Цацаров коментира случая с ранената полицайка от бомбичка на последното дерби ЦСКА-София - \"Левски\" в София. Младата жена претърпя и операция за спасяване на зрението ѝ.  Хвърлилият бомбичката се извини, остава в ареста По думите на Цацаров трябва твърда намеса на държавата и по отношение на наказанията в подобни случаи, и по отношение на начина, по който се организират футборните срещи.  И добави: \"Не мога да приема да се организира мач, който да блокира живота на столицата, да налага командироване на полиция от други градове, за да се опази сигурността.\" Цацаров vs Захариева: Позиция на целия кабинет ли е, че при ареста са прехвърлени границите \"Мрънкат за прекомерност на ареста, а искаха румънски модел\" Как поиска фалит българската фирма, в която са работили Желяз и останалите Ето в какво САЩ обвиняват арестувания Желяз (ОРИГИНАЛ) Цацаров отказа да задържи 4-ма колеги на Желяз по искане на САЩ Хвърлилият бомбичката се извини, остава в ареста", "date": "2018.04.25", "title": "Цацаров: Работеща прокуратура обезсмисля една креслива извънпарламентарна група"}
{"url": "http://clubz.bg/67084-upravlqvashtite_otnovo_otchitat_golemi_uspehi", "text": "Известно е, че управляващото мнозинство не пропуска възможност да се похвали с големите успехи на праивителството. Така бе и днес, когато от парламентарната трибуна шефът на бюджетната комисия Менда Стоянова (ГЕРБ) изчете специална декларация, в която изтъкна колко е ниско нивото на задлъжнялост на държавата. И специално отбеляза, че това се дължи на изключително доброто управление. Борисов обеща \"докъм 20%\" дълг от БВП в края на мандата България запазва водещата си позиция за най-ниска задлъжнялост и е на трето място в Европа след Естония и Люксембург, заяви Стоянова. Тя се позова на данни на Евростат, оповестени вчера. И допълни, че отчетените нива са значително под средните нива за всички 28 страни членки на ЕС. С тези думи Стоянова се обърна към БСП. И продължи: Тя призова \"да си пожелаем още добри финансови и икономически новини и по-малко самоцелно противопоставяне от тази трибуна, да популяризираме финансовите и икономически успехи и да ги популяризираме в чужбина, вместо да се плюем по български\". Стоянова не пропусна да изтъкне \"успешното приключване на първия програмен период по европейските програми, две години растеж на родната икономика, по-висок от средния в ЕС, на излишък по баланса на държавния бюджет и трайна тенденция за фискална консолидация, високите ръстове на приходите в хазната, най-ниските нива на контрабанда на цигари в Европа, двуцифрените ръстове на средната работна заплата, прецедентно ниската безработица и 11 млрд. лв. фискален резерв\" И заяви, че дълг не се управлява \"с кухи фрази и лозунги, със страховити лъжи пред медиите, нито с неоснователни критики, с които се нагнетява несигурност и страх\". Тя припомни на левицата, че кредитният рейтинг се е сринал именно през 2014 г., когато на власт е била БСП. За разлика от други подобни случаи от БСП не отговориха на Стоянова с декларация.", "date": "2018.04.25", "title": "Управляващите отново отчитат големи успехи"}
