{"url": "http://clubz.bg/66774-koj_e_protekcionist_i_koj_ne_e", "text": "Кой е протекционист и кой не е? Президентът на САЩ Доналд Тръмп има много ясна визия за ситуацията: бездънният дефицит на американската външна търговия, близо 800 милиарда долара през 2017 година, които са равняват на 4,1% от Брутния вътрешен продукт (БВП), има като естествена последица планината от излишъци, натрупана от Китай, Европа и Япония. Толкова много страни, които не играят по правилата на свободната търговия срещу бедните и много наивни американци. Отговорът на ЕС: дънки, бърбън, цигари, мотори - с мито при внос от САЩ За да бъде изяснен въпросът, е необходимо да го разгледаме, като започнем от трите основни лоста, с които разполага една държава, за да защити своята икономика от чуждестранна конкуренция: Когато става дума за митата, светът се дели на две. От едната страна са нововъзникващите пазарни икономики, а от другата - развитите държави. По данни на Световната търговска организация (СТО) Аржентина, Бразилия и Индия са сред най-протекционистките страни в света с мита, надхвърлящи 13%. Китай не е много далеч зад тях с малко под 10%. На практика е учудващо само предното място в класацията на Южна Корея, тъй като развитите държави (Европа, Япония и Съединените щати) са много по-надолу в индекса, с много близки мита между 2,5 и 4 пъти по-ниски от тези на първата група. Тръмп отключи търговската война с Китай Друго наблюдение, всички страни практикуват протекционизъм в конкретни сектори, с пикове, които може да бъдат впечатляващи, особено в селското стопанство: Япония като цяло не води протекционистка политика, но е наложила мита върху млечните продукти, надхвърлящи 67%. Що се отнася до немитническите мерки, те са много по-малко осезаеми и доста разнообразни. Те могат да варират от въвеждането на квоти през субсидирането на вноса и технически и санитарни норми до законодателни текстове, благоприятстващи националните компании. Този инструмент е използван от всички страни без изключение. Като се започне от Съединените щати. От закона от 1933 г. \"Купувайте американското\" федералното правителство е задължено да дава обществените си поръчки на американски фирми. Въпреки че нито един индикатор не позволява да бъде измерен ефектът от немитническите мерки, данни на независимата организация Global Trade Alert дават известна представа за важното значение на това явление. Между ноември 2008 година, когато лидерите на страните от Г-20 се ангажираха да се въздържат от издигане на нови бариери пред инвестициите и търговията със стоки и услуги, и юни 2017 г. Съединените щати имат на своята сметка не по-малко от 1820 допълнителни дискриминационни мерки, а Германия, Франция и Италия - общо близо 1000. Това е много повече от следващите страни, по-конкретно нововъзникващите пазарни икономики, които са по-големи поддръжници на митническите тарифи. Остават паричните мерки, т. е. манипулирането на валутните курсове. Формулировката, изречена от Джон Конали, министъра на финансите при президента Ричард Никсън, пред европейски дипломати, остана прочута: \"Доларът е нашата валута, но ваш проблем.\" Тонът е зададен. Търговската война е и война на валутните курсове. Сред големите икономики Китай най-често е сочен с пръст, тъй като неговата валута е поставена в рамки и курсът й не може да се променя съвсем свободно: поскъпването на юана спрямо долара след влизането на Китай в СТО през декември 2001 г. и натрупването от страната на валутни резерви закъсняха твърде много и станаха факт поетапно чак след 2007 година. Япония не стои със скръстени ръце и нейната централна банка незабавно предприема мерки още щом бъде преценено, че йената е прекалено скъпа. На практика всички страни прилагат повече или по-малко протекционизъм под някаква форма. Нововъзникващите пазарни икономики, включително Китай, определено малко повече. Развитите страни, начело със САЩ, обаче не са големите наивници, за каквито се представят - взетите от тях мерки просто като цяло са по-малко видими, това е всичко.  Тръмп отключи търговската война с Китай", "date": "2018.04.18", "title": "Кой е протекционист и кой не е? "}
{"url": "http://clubz.bg/66826-rusiq_moje_da_blokira_i_facebook", "text": "Руският регулатор Роскомнадзор ще повдигне въпроса за блокирането на Facebook, предаде Би Би Си. Това ще се случи, ако социалната мрежа не изпълни исканията да локализира данните на руските потребители. До края на годината компанията ще бъде подложена на проверка, заяви пред в. \"Известия\" Александър Жаров - шефът на Роскомнадзор. От 1 септември 2015 г. в Русия действат поправки към Закона за личните данни. Те изискват локализирането на личните данни на руснаците на територията на страната. Под лични данни се подразбират всички данни за руски граждани, използвани при регистрирането в сайтове, извършването на покупки по интернет, препращане на пощенски съобщения и т.н. Законът важи както за местните, така и за чуждестранните компании. Заради Telegram: Русия блокира сървъри на Google и Amazon Сайтовете, нарушили изискванията, биват вкарвани от Роскомнадзор в специален регистър и ако откажат да отстранят нарушението, трябва да бъдат блокирани. Законът предвижда органът да може да проверява компаниите дали спазват законодателството. В случай на установяване на нарушение трябва да бъде написана препоръка за отстраняването му, за което се предвижда половингодишен срок. Facebook не е единствената социална мрежа, която все още не е изпълнила изискването за локализиране на личните данни на руснаците. Не го е направил и микроблогът Twitter, с когото Роскомнадзор преговаря от 2014 г. Сега от тази компания са обещали да решат проблема до средата на тази година. Исканията така и не изпълни социалната мрежа LinkedIn. Затова тя бе внесена в черния списък на Роскомнадзор и е блокирана в Русия от ноември 2016 г. На 13 април руски съд постанови чат приложението Telegram да бъде блокирано на територията на страната. Причина бе отказът на компанията да даде на руските служби за сигурност ключа за декриптиране на тайната кореспонденция на клиентите.  Днес от Роскомнадзор обявиха, че ще блокират и някои сървъри на Google и Amazon, за да изпълнят решението за Telegram.", "date": "2018.04.18", "title": "Русия може да блокира и Facebook"}
{"url": "http://clubz.bg/66839-chetiri_gola_kryv_i_dvama_izgoneni_v_porednoto_cherveno_sino_derbi", "text": "ЦСКА-София и \"Левски\" направиха 2:2 в поредното дерби между двата тима от Първа лига. Съперниците размениха по едно полувреме, по два гола и по един червен картон. И съжаляват за изпуснатата победа. \"Червените\" доминираха преди почивката, когато още до 9-ата минута дръпнаха в резултата с голове на Фернандо Каранга от дузпа и Рафаел Енрике. В края на полувремето Каранга направи фрапантен пропуск за 3:0. След почивката обаче \"сините\" излязоха преобразени. Иван Горанов с глава намали в 48-ата, а в 61-ата Паулиньо изравни. Последваха пропуски на \"Левски\" за пълен обрат. Към края Серджиу Буш (\"Левски\") и Жеферсон (ЦСКА) бяха изгонени с червени картони и ще пропуснат полуфиналния реванш за купата идната сряда. Стана зрелище пред около 15 хиляди зрители на стадион \"Васил Левски\". По-късно днес \"Лудогорец\" приема \"Берое\" и ако спечели ще дръпне с 8 точки пред ЦСКА-София. За жалост дербито бе оцапано с кръв. Има ранена полицайка, откарана в болница с окървавено лице. Униформената стоеше пред секторите \"А\" и \"Б\". Ударена бе с бомбичка от \"синята\" агитка в началото на второто полувреме. Колегите ѝ реагираха бързо и повикаха линейка. За момента не е ясно какво е състоянието на жената. ЦСКА започна вихрено и с мисъл да заличи лошия спомен от последното дерби (2:0 за \"Левски\" за купата). В 6-ата минута Божидар Митрев направи дузпа при акция на Каранга и бразилецът не сбърка на 11-те метра. Не мина много и Рафаел Енрике удвои с хубав диагонален удар. В тези минути символичните гости само гледаха. \"Червените\" превъзхождаха в средата на терена, разиграваха топката със самочувствие, докато опонентите им не знаеха какво да направят. В 33-тата Тиаго пробва с шут Митрев, който изби. В 38-ата Каранга изтърва може би да реши мача. Вероятно сега съжалява за това. След почивката ролите се размениха и отборите изглеждаха неузнаваемо. \"Левски\" имаше шанс бързо да върне един от головете при странна ситуация, в която единият краен защитник на тима центрира на другия - Милош Цветкович на Иван Горанов. Попадението вдъхна увереност на \"сините\". В 61-ата последователно сбъркаха и двамата централни защитници на ЦСКА Божидар Чорбаджийски и Николай Бодуров, а героят от предишното дерби Серджиу Буш се пребори за топката и я поднесе на Паулиньо, който изравни. Тук вече мачът тотално промени посоката си като психология. Макар че още в следващата си атака \"червените\" можеха да си върнат аванса, но Рафаел Енрике не уцели вратата отблизо. Това обаче бе единствената голова възможност за ЦСКА през втората част, а докрая \"Левски\" спокойно можеше да стигне до пълен обрат. Най-добрата възможност се откри пред Габриел Обертан в 87-ата минута - французинът прати топката в аут отблизо. Пасът към него отново бе дело на Цветкович. Преди това бяха изгонени Буш и Жеферсон. Червеният картон на бразилеца изглежда малко пресилен, докато румънецът си го заслужи, тъй като блъсна своя съперник. Жеферсон бе големият грешник в срещата с \"Лудогорец\", но този път реферът Стефан Апостолов, депутат от ГЕРБ, може би сбърка. Остава още едно издание на дербито за първенство, но доста повече интрига има в реванша за Купата на 25 април.", "date": "2018.04.18", "title": "Четири гола, кръв и двама изгонени в поредното \"червено-синьо\" дерби"}
{"url": "http://clubz.bg/66833-oshte_milion_ot_parite_na_danykoplatcite_zaradi_kalpavo_pravosydie", "text": "Българското правителство продължава практиката да изплаща хиляди левове от парите на данъкоплатците. На днешното си заседание  Министерският съвет реши, че ще изплати общо 927 400 лева обезщетения в изпълнение на пет решения на Европейския съд по правата на човека (ЕСПЧ). България губи още €29 293 заради лошо правосъдие Eдно от делата, образувано по жалбата на Петя Пиличева срещу България, приключва с приятелско споразумение. То е заради нарушени права на справедлив съдебен процес и на ефективни правни средства за защита. Причината е неизпълнение от страна на НОИ на съдебно решение, с което институтът е бил осъден да заплати на жалбоподателката обезщетение за претърпени имуществени вреди и за разноски по съответното дело. НОИ заплатил само дължимата сума за обезщетение и въпреки издадения изпълнителен иск, Петя Пиличева не успяла да получи дължимата й сума за разноски. Правителството признава извършеното нарушение и приема да изплати предложените от ЕСПЧ 600 евро за претърпени вреди и направени разходи и разноски, с което се слага край на делото. България плаща нови 340 000 лева заради лошо правосъдие Казусът по делото \"Ченгелян и други срещу България\" е свързан с невъзможността на жалбоподателите да влязат във владение на реституирана сграда в Пловдив, обявена за паметник на културата. Присъденото от ЕСПЧ обезщетение за имуществени вреди е в размер на 462 000 евро и 675 евро за разноски по делото. За лоши хигиенни условия в затворническото общежитие в Кремиковци ЕСПЧ е присъдил обезщетение за претърпени неимуществени вреди от 3000 евро и 767 евро за разноски по делото \"Христосков срещу България\". ЕСПЧ е приел, че по случая с жалбата на бивш полицейски служител (\"Йончев срещу България\") властите не са изпълнили задължение да осигурят ефективна и предвидима процедура, в която той да получи пълна информация за психологическите му оценки. Присъдено му е обезщетение от 3930 евро за неимуществени вреди и за разноски. По жалбата на родители на три деца, иракски граждани, за лоши условия в мястото на задържането им след незаконен опит за преминаване на границата, ЕСПЧ посочва, че към момента на задържането България не е била поставена пред екстремни затруднения в справянето с имиграционната вълна. С този аргумент съдът присъжда обезщетение за неимуществени вреди в размер на 600 евро за всеки от тримата непълнолетни и общо 1000 евро за разноски по делото \"С.Ф. срещу България\". По делото \"Фъртунова срещу България\", образувано заради невъзможност за обжалване към онзи момент на наложена по Закона за движение по пътищата глоба в размер на 30 лв., ЕСПЧ не присъжда обезщетение, а само изплащане на 1000 евро разноски по делото. Необжалваемият минимум на санкциите е отменен от Конституционния съд през 2012 г. България плаща нови 340 000 лева заради лошо правосъдие", "date": "2018.04.18", "title": "Още милион от парите на данъкоплатците заради калпаво правосъдие"}
{"url": "http://clubz.bg/66814-mashinnoto_glasuvane_ministerskiqt_syvet_dava_cik_ne_dava", "text": "Министерският съвет няма проблем с планиране и отпускане на средства за въвеждане и осъществяване на машинно гласуване, както изискват действащите текстове от Изборния кодекс - стига само от Централната избирателна комисия (ЦИК) да си поискат финансиране за целта по надлежния ред.  Това е станало ясно на заседанието в Административния съд в София по делото срещу ЦИК, заведено от бившите депутати от десницата, сега част от експертния екип на \"Демократична България\"  и  Съдът е преценил, че ще има още едно заседание преди да се произнесе по казуса дали трябва да задължи ЦИК да спази текстовете от Изборния кодекс и да осигури машинно гласуване за всички, разказа Славов, който е юрист, пред Клуб Z. Той и Димитров обаче поискали на днешното заседание отношение по проблема да вземе и Министерският съвет. Юрисконсулт от правителството се явил и депозирал становище, подписано от финансовия министър Владислав Горанов.  Правителството, в лицето на финансовия министър, е заявило, че няма да има проблем с отпускането на пари, в това число и с допълнително финансиране за осигуряване на терминали за гласуване и обезпечаване на цялата процедура. С постановление на МС от времето на служебния кабинет \"Герджиков\" допълнителни пари за финансиране на обществена поръчка за машини за гласуване са били предвидени още през 2017 г. Средства по същото перо били планирани в бюджетната прогноза и за 2019 г. - защото тогава ще има два вида планирани избори - за евродепутати и за местни власти.  Цветозар Томов: Няма основание за касиране на изборите заради машинното гласуване Според Изборния кодекс във всички избирателни секции в страната трябва да има опция човек да подаде гласа си през устройство, а не само чрез стандартните хартиени бюлетини. Това трябваше да е факт още за последните парламентарни избори, които се проведоха на 26 март 2017 г., като преди това ЦИК и институциите изчерпаха законовите си възможности за тестове по темата. На президентския вот в края на 2016 г. такова гласуване имаше в 500 секции и това беше последната възможност за отлагане на пълното му въвеждане, прието в Изборния кодекс през 2014 г. Преди парламентарния вот миналата година и Върховният административен съд се произнесе, че машинно гласуване трябва да има във всички секции. Нямаше - на ЦИК и на правителството не им стигнаха време и ресурс да го организират, обществената поръчка за осигуряване на машините се провали, въпреки допълнително предвидените пари за машини, а оправданието бе, че    Как (не) се въвежда машинното гласуване в България На заседанието на съда днес представител на ЦИК е била Мария Бойкинова. Тя бе предложена за член на изборната администрация от квотата на ГЕРБ. Тя е изразила \"редовната\" теза на комисията - а именно, че ЦИК не може да предприема действия по закупуване на машини и организация на гласуване преди за има указ на президента за насрочване на някакъв вид избори. По конституция това става около 3 месеца преди съответния вид вот, който се насрочва от държавния глава. Славов разказа, че Бойкинова е реагирала остро на негова забележка в залата, че и в момента в страницата на ЦИК висят укази на Румен Радев, с които насрочва частични избори за кметове по места. А според действащите разпоредби на Изборния кодекс хората в тези населени места трябва да имат осигурена опция за машинен вот. На това Бойкинова отвърнала как Славов нямал правен интерес да пита защо на местата с частитен вот няма машинно гласуване, защото не бил жител на тези населени места. Мартин Димитров и Петър Славов вече осъдиха ЦИК - но не за невъвеждане на машинното гласуване - което е предмет на настоящото дело, а за отказ от инфорлмация какво е свършено по темата -особено след решението на Върховния административен съд, въпреки което в нарушение на Изборния кодекс на парламентарните избори машити за пускане на бюлетина нямаше.  Как (не) се въвежда машинното гласуване в България", "date": "2018.04.18", "title": "Машинното гласуване - Министерският съвет дава, ЦИК не дава"}
{"url": "http://clubz.bg/66829-london_zapochna_razsledvane_na_ruskata_televiziq_rt", "text": "Британският медиен регулатор Офком е започнал седем разследвания по въпроса дали руската новинарска агенция RT (преди Russia Today) е нарушила правилата за безпристрастност и обективност след отравянето на бившия двоен агент Сергей Скрипал и дъщеря му Юлия в Солсбъри, предаде „Ройтерс“. Хакери откраднаха документи за Brexit Регулационната агенция е предупредила, че руската телевизия RT (собственост на руската държавна агенция РИА Новости) може да загуби правото си да излъчва на територията на Великобритания, тъй като тя не е издържала своята проверка за квалификация и надеждност. Офком ще се съсредоточи върху две новинарски емисии и няколко епизода на руски предавания, посочи „Кремъл Пост“. Медийният регулатор заяви, че ще публикува резултатите от разследването „възможно най-скоро“. Британската агенция допълни, че РИА Новости е под директния контрол на руското правителство и че ще вземе този факт под внимание по време на разследването. Офком заяви още, че решението ще бъде взето въз основа на дейностите на телевизията и агенцията няма да се влияе от случая „Скрипал“, съобщи британското издание „Гардиън“. Припомняме, че британските разузнавателни служби стигнаха до извода, че най-вероятно Русия носи отговорност за атаката в Солсбъри. Москва продължава да отрича своята намеса в отравянето на Сергей Скрипал и дъщеря му.  \"Готвача\" на Путин започва нова телевизия \"Събудете се, американци!\" По-рано през месец март премиерът Тереза Мей отбеляза, че бъдещето на RT във Великобритания трябва да бъде определно от независимите експерти в Офком, а не от нейния кабинет. Нейното изявление бе направено след като редица британски политици настояха за свалянето от ефир на руската телевизия по време на парламентарен дебат. Ръководителят на комитета по външните работи, Том Тугендхат, тогава определи RT като  , а бившият министър на труда Крис Брайънт попита:  , посочи „Гардиън“ В отговор на това руската новинарска агенция изрази съжаление, че трябва   - по този начин британските власти „ограничават свободата на печата с един замах“. Ръководството на телевизията изрази своето неодобрение в сайта на RT: Междувременно, в. „Гардиън“ припомня, че RT води рекламна кампания от миналата година в Лондон, чрез която се подиграва на идеята, че Москва е имала намеса в изборите на западни страни. Рекламите приканват зрителите да гледат RT, за да разберат кой ще е „следващата жертва на руските хакери“. Руски хакери продават имейл адресите и паролите на британски политици Отоговор от руското министерство на външните работи също не закъсня – то предупреди, че британските медии ще бъдат изгонени от Русия, ако Великобритания спре от ефир RT, посочи БТА.  Руските власти са изградили редица международни информционни агенции, разпространяващи дезинформация и проруска пропаганда. В САЩ руската частна телевизия „РИА ФЕН“ също започва свой проект – “USA Really. Wake up Americans”, чрез който информационната агенция цели \"да съобщава за проблеми, укривани от медиите на американскя елит\". „РИА ФЕН“ е собственост на Евгений Пригожин, който е с повдигнато обвинение за участие в дезинфромационната кампания срещу американските власти, включително и по време на президентските избори през 2016 г. \"Готвача\" на Путин започва нова телевизия \"Събудете се, американци!\" Руски хакери продават имейл адресите и паролите на британски политици", "date": "2018.04.18", "title": "Лондон започна разследване на руската телевизия RT"}
{"url": "http://clubz.bg/66837-erdogan_forsira_prezidentsko_upravlenie_s_predsrochni_izbori", "text": "В Турция ще се състоят предсрочни президентски и парламентарни избори, предаде Ройтерс. Новината обяви президентът Реджеп Ердоган. Вотът ще се състои на 24 юни – близо година и половина преди крайния срок. Новият султан Ердоган - от бедността в Касъмпаша до върха Страната спешно се нуждае да направи завой към президентска република, мотивира се Ердоган. Той допълни, че е взел решението, след като е разговарял с Девлет Бахчели - лидера на Партията на националистическото действие (ПНД). Вчера Бахчели сам повдигна идеята за предсрочни избори. Редовният вот трябваше да се състои през ноември 2019 г. След изявлението му турската лира спадна спрямо долара и в ранния следобед курсът й бе 4,0602 :1. Когато републиката на Ататюрк катастрофира в сарая на Ердоган По-рано правителството отхвърляше възможността за предсрочни избори. Миналата година Ердоган трудно спечели референдума за промяна на конституцията и създаване на президентска република. Разширените правомощия обаче няма да влязат в сила преди следващия вот за държавен глава. Очаква се малката ПНД на Девлет Бахчели да направи коалиция с управляващата Партия на справедливостта и развитието (ПСР) на Ердоган за парламентарните избори. Когато републиката на Ататюрк катастрофира в сарая на Ердоган", "date": "2018.04.18", "title": "Ердоган форсира президентско управление с предсрочни избори"}
{"url": "http://clubz.bg/66838-lukarski_vidq_scenarij_za_razbivane_na_sds_ot_strah", "text": " - това видя лидерът на СДС Божидар Лукарски в опита на негови съпартийци да го свалят от поста и баталните сцени, до които се стигна на заседанието на Националния съвет във вторник. На него част от делегатите - в това число и заместници на Лукарски в партията - настояваха да се гласува искане за оставката на председателя. Дотам не се стигна - стигна се обаче до скандал, до бой, до прекъсване на сбирката от страна на Лукарски и продължаването й от опозиционерите. Повод за боя пред камерите пък бе свитък от листове, за които се твърди, че били сценарий на опозицията с конкретика - кой кога взима думата, какво казва и т.н. Въпросният документ е написан като пиеса. Опозиционерите твърдят обаче, че той е подхвърлен. Национален съвет на СДС: здрави момчета, бой и викове \"Оставка\" (ВИДЕО) От думите на председателя на СДС пред бТВ днес се разбраха няколко неща - при създалата се ситуация той няма намерение да подаде оставка, а интерес от \"сценариите\" имали различни партии. Нито една от тях не бе назована поименно. Само участие на Радан Кънев пред същата телевизия ден по-рано бе намесено в разговора.  Последната реплика бе по адрес на участието на Кънев. Радан Кънев: СДС с трансджендър трансформация - става фашистка партия След което Лукарски продължи с предположенията кой има интерес да \"разбива\" СДС: В концепцията на председателя на СДС за бъдещето на партията е да се търси коалиция не само с НФСБ, но и с други десни и патриотични формации, в това число и ДСБ. Последните обаче се \"самоизключили\" от това, създавайки обединението \"Демократична България\" с \"Да, България\" и \"Зелените\", които Лукарски изрично изключи като потенциални партньори. Той отрече да е имало \"мутри\" на сбирката на Националния съвет вчера. Това била лицензирана охранителна фирма, която, както се видя на място, спирала част от делегатите на заседанието. Въпросните \"охранители\" нямаха задължителните по закон обозначителни знаци - с име, фирма, номер и прочие атрибути. Отказваха и да се представят - повтаряха само, че са на мястото по поръчение на \"организаторите\" - а и Лукарски признал в залата сам, че ги е наел. Председателят на СДС даде да се разбере, че в създалата се ситуация няма намерение да подаде оставка, а и хората срещу него нямали нужното мнозинство от 2/3 от Националния съвет да го свалят. Освен това съд щял да реши дали продълженото от опозиционерите заседание на Националния съвет е било легитимно. Нямало още решение дали Лукарски и поддръжниците му ще участват в свикания от искащите оставката на председателя съвет на 12 май в Пловдив. Лукарски си позволи да заяви, че заместникът му - Емил Кабаиванов - \"явно има хоби да лъже\" и го правел \"нагло\" - поводът бе версията, че \"сценария\" за свалянето на председателя, приписван на бунтарите, бил подхвърлен. На заседанието била доведена и \"агитка от роми\" - които водещата Цветанка Ризова упорито наришаче цигани, а Лукарски заяви, че \"един такъв господин\" има и в НИС на СДС - \"няма лошо\".  Лукарски се \"извини\" на седесарите за случилото се, но обяви, че макар в СДС да има много способни хора, в момента за лидерството алтернатива няма, а и за последните 5 години, откакто той самият е начело, СДС е постигнал \"доста неща\". Радан Кънев: СДС с трансджендър трансформация - става фашистка партия", "date": "2018.04.18", "title": "Лукарски видя \"сценарий\" за разбиване на СДС - от страх "}
{"url": "http://clubz.bg/66836-sluchajnosti_i_vyprositelni_v_aresta_na_ivancheva", "text": "Еднакво странни са позициите и на тези, които бързат да приемат Десислава Иванчева за виновна, и на онези, които категорично отхвърлят възможността да е извършила престъпление. Ако Иванчева е виновна за корупционно престъпление, следва да бъде държана отговорна, но за съжаление това ще се разбере след години. А сега изникват следните въпроси: Иванчева получила 70 000 евро - \"най-големия подкуп досега\" На пресконференцията шефът на Специализираната прокуратура Иван Гешев обясни подробно, че кметът на \"Младост\" е поискала 500 000 евро, за да издаде документ, наречен „съобщение до заинтересованите лица“. Гешев поясни, че това означавало просто да им съобщи за заповедта (разрешението за строеж), която вече им е издадена от Главния архитект на София. Тоест Иванчева е поискала 1 милион лева за издаване на съобщение (удостоверение). Предисторията е, че „съобщението“ се бавело месеци и лицето е подавало неколкократно сигнали, включително до Столична Община и Общинския съвет. Но според прокурорите, Иванчева го набелязала още повече и това я накарало да поиска въпросната сума за „съобщението“. Обикновено подкуп се дава за придобиване на права, които зависят от длъжностното лице – в случая „правото“ е Разрешението за строеж, което се издава от Главния архитект на София, а не от кмета на \"Младост\". Защо Иванчева решава да поиска 1 млн. лева за изпращане на „съобщение до заинтересованите лица“, което е рутинна процедура, изискваща седмица според самия Гешев? \"За зелен Младост\" за Иванчева: Това е инсценировка, няма подкуп Защо „изнудваното лице“ е решило да дава подкуп след като липсата на такова съобщение представлява „мълчалив отказ“ на кмета и е можело да се се обжалва пред Областния управител на София, а ако той не реши в полза на правоимащия, пред Административен съд София-град? Процедурата при такова обжалване би трябвало да е чисто формална, след като има издадено Разрешение за строеж от Главния архитект?  Гешев и председателят на КПКОНПИ Пламен Георгиев разказаха обширно, че Иванчева многократно и преди е „изнудвала житейски казано“ (явно не наказателно-правно), като искала от строителите да се строят градинки и озеленяване в замяна на дължими от общината услуги. Но като искала да се строят градинки и детски площадки, тя насочвала „изнудваните“ към определена фирма за изпълнение. Тогава изниква въпросът защо тези изнудвания според прокурорите са само „житейски“, след като подкупът е набавяне на облага включително за трето лице, в случая тези фирми изпълнители? Има ли реално насочване към такива фирми и доказателства за техни проекти или просто се говори на едро? Понеже, ако има такива фирми, тези случаи също трябва да бъдат разследвани. С две думи – шефът на Специализираната прокуратура и шефът на КПКОНПИ не могат на едро да говорят за „неморални практики“ и „житейски изнудвания“. Когато говорят публично за определено лице, те трябва да говорят върху доказателства, а доказателствата се събират само за определени престъпни деяния, не за житейски събития. Гешев и Георгиев неколкократно споменаха за „посредник“ при подкупа (в пресконференцията го наричаха „така да го наречем изнудване“, неясно защо). Този посредник комуникирал с „изнудвания“ и с кметицата поотделно. На 17 април посредникът получил 70 000 евро от „изнудвания“ в една среща, а в друга среща ги предал на „зам-кметицата“ (уточнението направи Гешев, с думите „за да бъдем честни“). Посредникът е дал на Зам.-кметицата 56 000 евро, а задържал за себе си комисиона от 14 000 евро. Зам-кметицата и кметицата си тръгнали от срещата с посредника, която била на „Кристал“ (не се разбира дали са били заедно при предаването на парите или едната е изчаквала другата), завили със служебния автомобил по „Славянска“ и на Спортната палата били спрени от органите. Гешев твърди, че по банкнотите имало следи от всички арестувани – „всички светнаха“, което означава, че по пътя към Спортната палата, парите са отворени и броени и от зам.-кмета, и от кмета. Това не е невъзможно, но е интересен детайл.  Защо има зрелищно арестуване, наречено „линч“, срещу Иванчева и зам.-кмета, а данни за посредника няма, освен че бил си признал всичко в писмени обяснения?  Георгиев обясни, че „изнудваният“ свидетел е съвестен гражданин инвеститор, който не живее в България и е с „различен манталитет“. Георгиев сподели, че този гражданин сам е решил да потърси КПКОНПИ. Колегата му Гешев пък изтъкна, че около 20 дни са работили по делото за събиране на данни, но ръководещият разследването прокурор поправи шефа си като каза, че работят от два месеца по случая. КПКОНПИ беше създадена реално в началото на февруари. Ще рече, че веднага след създаването си е получила сигнал от чужд инвеститор и комисията е решила първата мащабна акция с участието на прокуратурата (както те я нарекоха) да бъде срещу кмета на \"Младост\". Един от най-важните въпроси за успеха на разследването е защо не е допуснат адвокатът, който Иванчева е посочила, до мястото на задържане и претърсването на служебния автомобил. Адвокатската защита е безусловно право от момента на задържането и особено, ако се събират доказателства (претърсване и обиск) непосредствено след самия арест. От  се вижда, че се извършват процесуално-следствени действия без присъствието на адвоката, а той стои на отсрещния тротоар. Липсата на адвокатска защита по време на първите действия от задържането и разследването компрометира самото събиране на доказателства. Това са част от въпросите, които обществото си задава след вчерашния унизителен арест и днешната пресконференция. Въпросът не е дали е възможно Иванчева да е извършила престъпление. Не я познавам, нямам лично мнение и хипотетично е възможно да го е извършила, колкото всеки друг. Но институциите не се занимават с възможности. Въпросът е защо има толкова много „случайности“ и въпросителни в действията на прокуратурата и КПКОНПИ. Многократните скандали, които двете институции са генерирали досега, както липсата на сериозни разследвания и присъди срещу лица на ГЕРБ, ДПС и БСП, пречат на обществото да има доверие в разследващите органи, което е необходимо за справяне с корупцията. \"За зелен Младост\" за Иванчева: Това е инсценировка, няма подкуп", "date": "2018.04.18", "title": "\"Случайности\" и въпросителни в ареста на Иванчева"}
{"url": "http://clubz.bg/66825-gerb_dsb_bsp_zelenite_i_kadiev_da_poemat_otgovornost_za_ivancheva", "text": "Не трябва политическите сили, подкрепяли кметицата на \"Младост\" Десислава Иванчева, да бягат от отговорност. Това заявяват в позиция общинските съветници на ГЕРБ в София. Иванчева получила 70 000 евро - \"най-големия подкуп досега\" Според общинарите някои от партиите твърдят, че са имали информация за системни нарушения от страна на Иванчева. И логично питат защо не са искали оставката ѝ или не са подали сигнали до компетентните институции. Като симпатизанти на Иванчева сред политическите сили от ГЕРБ посочват ДСБ, БСП, \"Зелените\" и \"Нормална държава\" на Георги Кадиев. Кадиев издигна Иванчева, \"Зелените\" и представители на ДСБ я подкрепиха между двата тура на вота. БСП явно са в списъка само поради някогашната принадлежност на Кадиев към столетницата. \"За зелен Младост\" за Иванчева: Това е инсценировка, няма подкуп Кадиев в действителност призна, че до него е стигала информация за корупционни практики в общината. Но каза още, че един от съпартийците му и бивш зам.-кмет всъщност е подавал сигнал за тях. Ето и пълната им позиция: Държавата Му е отишла опасно далеч \"За зелен Младост\" за Иванчева: Това е инсценировка, няма подкуп Държавата Му е отишла опасно далеч", "date": "2018.04.18", "title": "ГЕРБ: ДСБ, БСП, Зелените и Кадиев да поемат отговорност за Иванчева"}
{"url": "http://clubz.bg/66830-i_oblastnite_upravi_s_pravo_na_zaverka_apostil", "text": "Заверка \"апостил\" да може да се прави и от областните администрации в страната, а не само от МВнР, предвиждат одобрени от правителството промени на Закона за ратифициране на Конвенцията за премахване на изискването за легализация на чуждестранни публични актове. Приетите допълнения въвеждат децентрализиране на извършването на заверки с \"апостил\" на документи, издавани от общинските администрации, като тези функции се възлагат и на 28-те областни администрации. По сега действащата нормативна уредба заверката се прави само от Министерството на външните работи. По този начин всеки човек, който има нужда от услугата, трябва да пътува до София или да ползва услугите на посредник, а това изисква допълнително време и води до по-високи финансови разходи за гражданите и бизнеса. Тази практика се прилага в редица европейски страни. Целта й е да се постигне подобряване на административното обслужване и намаляване на административната тежест при извършване на заверки на документи с апостил.", "date": "2018.04.18", "title": "И областните управи с право на заверка \"апостил\""}
{"url": "http://clubz.bg/66823-pravata_na_decata_s_uvrejdaniq_vajnoto_e_che_borisov_e_razplakan", "text": "Днес родителите на деца с увреждания излязоха за шести път на национален протест. Исканията им през годините, в които властта отказва да ги чуе, са все едни и същи. Родителите продължават да настояват за реформи и приемането на Закон за личната помощ, който да гарантира независим живот на хората с увреждания. Те искат да имат държавата да осигури бюджет за лична помощ според потребностите на човека с увреждане. Настояват и за изготвянето на регистър на лицата с увреждания по заболяване. Черни балони и \"погребение\" на мечтата за реформи (СНИМКИ) След навършването на 18 години на децата с увреждания държавата започва да ги третира като пълнолетни граждани,  но според управляващите те не трябва да съществуват - няма социални услуги, няма помощи, няма интеграция. Но грижата за тях остава неизменна, даже става още по-голяма. Това обаче не се отчита.  През 2016 г. дори главен експерт в звено \"Сигурност на информацията и подготовка за отбрана\" в социалното министерство нарече тогава протестиращите \"кухи лейки\".  Стойнев vs. Цветанов заради \"Системата ни убива\" \"Системата ни убива\", отново напомниха протестиращите днес, облечени с черни тениски и понесли черни балони. Важна новина за медиите обаче се оказа не толкова протестът, а разчувстваният премиер Бойко Борисов. Неговото състояние на Министерски съвет беше описано като \"почти разплакан\", \"възмутен\", \"разстроен\". Нова тв използва ситуацията и за малко автореклама: \"Репортаж на Nova разплака Борисов\".  На редовното заседание на МС, от което под формата на начални думи или разпространени стенограми, всяка сряда протича волята премиерска, заповедите към министрите и мнението му по актуални теми, Борисов се възмути от анонимен чиновник в репортаж, който разказва историята на майка и на дете с увреждания и защо те напускат България, за да търсят по-нормално отношение в Холандия. Борисов е видял по телевизията историята на Красимира Обретенова, майка на 16-годишно момиче. Пасионария е родена здрава, но като бебе менингит ѝ нанася непоправими увреждания. Двете са напуснали родния Добрич само за да са по-близо до здравните грижи в София. Двете обаче сега се готвят да напуснат България и да заминат в Холандия. За първи път Красимира няма да участва в протестите на родители на хора с увреждания. „Можете ли да си представите, че няма лекарство за епилепсия? Искаме нешо елементарно, ако в метрото направи гърч да ѝ фъсна спрей. Сега се справям с течен диазепам... Ама нали се сещаш как вадиш шише, спринцовки, детето ти се гърчи”, дава примери майката. Обретенова е жената, осъдила соцалното министерство за начина, по който предоставя помощни средства. Но казва, че от това не последвало нищо. „Моята дъшеря получи сколиоза заради скапаната социална количка”, заявява Красимира. Абсурдът е, че щом детето е в количка, отказват да дадат ортопедични обувки... Обувките не са зашото ще ходи, а, за да не му се изкриви ходилото. За Красимира всяко явяване в лекарската комисия, която трябва да определи уврежданията на Пасионара, е изпитание. Защото от един лекарски подпис зависят и парите, които получава от държавата. А само едно шише със специална храна на Пасионара струва 7 лева. На ден са ѝ нужни три или 21 лева, 600 на месец... „Тази система за пети път ще ми каже, че детето ми е дефектна... За пети път. Да, тя е пораснала, но нито е прогледнала, нито ще прогледне,  нито е проходила нито ще проходи! И аз пак ще трябва да ходя да заработя заплатата на хората в ТЕЛК”, заявява Красимира. Премиерът, който внимателно е гледал репортажа и се е разчувствал, почти разплакал, не е чул обаче основното послание на майката на Пасионария. Борисов днес поиска да се види какъв е този отделен случай, с което умело внуши, че това е едва ли не изключение, по което трябва да се въдвори наредена от него справедливост. И да се уволни 1 (един брой) чиновник. През 16-те години борба със системата Красимира Обретенова вероятно е водила битки с десетки чиновници, които също толкова вероятно просто са следвали написаното в законите, наредбите, правилниците...  А по официални данни на НСИ децата с увреждания са близо 10 хиляди. Промени в законодателството, за реформиране на системата, за нов подход и отношение към децата с увреждания, след като станат пълнолетни - това Борисов явно не смята за нужно да обсъжда. Родителите на деца с увреждания все така настояват за среща с премиера. Преди два дни Вера Иванова, председател на Конфедерацията за защита правата на децата и майка на 23-годишен младеж със специални потребности съобщи пред \"Дарик\", че за поредна година министър-председателят не е поискал да влезе в диалог с протестиращите и да чуе исканията им. Предишните пъти е получаван писмен отговор от Министерския съвет, че казусът се препраща към ресорните институции, но този път дори такъв отговор няма, обясни тогава тя. Но поне сега знаем, че премиерът е чувствителен човек и лесно се разстройва. И винаги е готов да уволни някой неназован \"ненормален администратор\". Стойнев vs. Цветанов заради \"Системата ни убива\"", "date": "2018.04.18", "title": "Правата на децата с увреждания? Важното е, че Борисов е разплакан"}
{"url": "http://clubz.bg/66804-patriotite_neizbejna_otbrana_ako_se_branite_ot_napadenie_noshtem", "text": "За неизбежна отбрана да се смята нападение над всеки, който влезе   в  Вторият случай е ако нападението е насочено   - в случай, че нападателите са повече от един, един е, но е въоръжен или самото нападение се случва нощем - без значение от колко лица.  Това са промените в Наказателния кодекс, внесени от депутати от \"Обединени патриоти\", за да се разшири понятието \"неизбежна отбрана\" - тоест случаите, в които не се носи наказателна отговорност. \"Патриотите\" се заканиха да поискат ремонт на законодателството след случая с лекаря от Пловдив, който застреля човек, за когото се твърдеше, че е влязъл в негов имот. Макар че в последствие се оказа, че първоначалната версия за \"самоотбраната\" му се разминава с изводите от разследването.  Панов и Цацаров срещу \"абсурдите\" за неизбежната отбрана В действащия текст от НК пише  В мотивите си депутатите от управляващата коалиция настояват, че думите \"насилие\" или \"взлом\", за които съществува правна дефиниция, трябва да се премахнат и законът да третира всички видове \"противозаконно\" проникване в жилище - тоест без изрично съгласие на лицето, което го обитава и без значение дали то е титуляр на правото на собственост, владелец или държател на това жилище. Не е ясно и какво, според вносителите, значи \"нощем\" - в случай, че има нападение. Втората поправка, която предлагат \"Обединени партиоти\", е промяна на наказанията в случаи на \"маловажни кражби\". Сега за такива случаи се смятат тези, при които стойността на отнетия предмет е под 2 минимални работни заплати. И санкцията е глоба, а не наказателно преследване -  , ако предметът е възстановен. \"Патриотите\" обаче ще борят битовата престъпност, както става ясно от внесения текст и мотивите към законопроекта, с намаляване на стойността на под 1 минимална работва заплата и завишаване на глобата при тези маловажни кражби до нива \"Патриотите\" искат да се наказват по общия ред и повторните маловажни кражби, ако са извършени в рамките на 1 година. Като се заличи текста, че ще става дума за рецидив, ако стойността на откраднатото е над 150 лв.  След случая в Пловдив и премиерът Бойко Борисов поиска спешни промени в закона. За целта правосъдната министърка Цецка Цачева обяви, че ще прави работна група. И главният прокурор Сотир Цацаров, и председателят на ВКС Лозан Панов - които рядко  са на едно мнение по принцип, отказаха да участват в това министерско начинание.", "date": "2018.04.18", "title": "\"Патриотите\": Неизбежна отбрана, ако се браните от нападение \"нощем\""}
{"url": "http://clubz.bg/66824-stojnev_vs_cvetanov_zaradi_sistemata_ni_ubiva", "text": "Голям скандал избухна между управляващи и опозиция в кулоарите на парламента. Повод за това бе, че охраната не допусна в парламента хора с увреждания заради това, че те носеха тениски с надпис \"Системата ни убива\". От БСП обявиха, че отговорност за това носи зам.-шефът на парламента Емил Христов (ГЕРБ), който замества председателя Цвета Караянчева, и поискаха неговата оставка. Хората с увреждания трябваше да се срещнат с лидера на БСП Корнелия Нинова. Тя обяви случващото се за \"абсурд\" и заяви, че ще излезе отвън, за да се срещне с тях. Нинова обясни, че хората са дошли с предложения за законодателни промени. Черни балони и \"погребение\" на мечтата за реформи (СНИМКИ) Създалата се ситуация бе повод за светкавична реакция от Цветан Цветанов - зам.-шеф на ГЕРБ и шеф на парламентарната група. На служебния вход на парламента той бе посрещнат от зам.-шефа на БСП Драгомир Стойнев. Цветанов искаше да направи така, че хората да бъдат допуснати в сградата, но Стойнев му обясни, че те си тръгнали обидени. Антон Кутев (БСП) обясни, че е поискал разрешение от Христов хората да бъдат пуснати, но той не реагирал. Стойнев даде на Цветанов една от проблемните фланелки. Зам.-шефът на ГЕРБ я прие, като обясни, че няма проблем. Цветанов изтъкна колко много е направила държавата. Той изтъкна, че за 2017 г. правителството е отпуснало 162 млн. лв. за българите в неравностойно положение, които са около 30 хиляди. Правата на децата с увреждания? Важното е, че Борисов е разплакан Цветанов призова БСП да спре с манипулациите и да престанат да демагогстват. Това бе по повод предложението на Нинова от по-рано за намаляване на депутатските заплати. Корнелия Нинова ще намалява заплатите и отпуските на депутатите Самата Нинова не присъстваше на скандала. Цветанов защити Христов с думите, че той първо е трябвало да си довърши заседанието и след това да пусне хората. Правата на децата с увреждания? Важното е, че Борисов е разплакан Корнелия Нинова ще намалява заплатите и отпуските на депутатите", "date": "2018.04.18", "title": "Стойнев vs. Цветанов заради \"Системата ни убива\""}
{"url": "http://clubz.bg/66818-dejvid_kopyrfijld_prinuden_da_razkrie_nomera_s_izchezvaneto_na_hora", "text": "Съдебни заседатели получиха редкия шанс да надникнат зад кулисите на номера с изчезването на Дейвид Копърфийлд като част от свидетелските му показания по време на дело за престъпна небрежност. Делото е по оплакване на британски гражданин, че е пострадал при падане, докато участвал в шоу в Лас Вегас през 2013 г., съобщава „Гардиън“. Крис Кенър, приятел и изпълнителен продуцент на магьосника, е разкрил пред съдебните заседатели тайната на една от илюзиите, направили Копърфийлд суперзвезда – изчезването на дузина зрители, поканени на сцената, наведнъж. Като част от трика помощници на фокусника с фенерчета превеждат почти тичешком случайно подбраните участници през тъмни завеси, по непознати тесни коридори със завои, врати и през кухнята на казиното MGM Grand – и постоянно ги подканят да бързат, за да стигнат обратно на сцената навреме за „повторната си поява“ на финала на шоуто, е свидетелствал Кенър. Искането на адвокатите на Копърфийлд процесът да премине при закрити врати, за да се избегне разгласяването на тайни от изпълнението, не е било прието. Адвокатът на хотел MGM Grand Джери Попович каза, че илюзията вече не се използва за закриване на шоуто. Морели попитал Кенър дали Копърфийлд и помощниците му са преценили физическото състояние на зрителите, които подбират за участие в трика, наричан от тях „бягане около казиното“. За да бъде защитена тайната на илюзията, изпълнявана от Копърфийлд десетки хиляди пъти през последните 20 години, магьосници, адвокати и представителите на медиите не са били допуснати в залата при обяснението на механизма на изчезването. Но отказал да отговори на въпрос не е ли опасно зрителите да бъдат подтиквани да тичат в тъмнина по непознат път, със сменящи се подови настилки като линолеум, цимент, килим, плочки… и по част от маршрута е имало и строителен прах. Попович разказа пред съда, че десет минути преди падането на Кокс Копърфийлд е преминал по същия маршрут при изпълнението на друга илюзия, без участието на зрители от публиката. Според адвоката на казиното, Копърфийлд би трябвало да предупреди помощниците си, ако е забелязал някакви проблеми по пътя. Кокс и съпругата му търсят неуточнена сума като компенсация за причинени вреди в резултат от престъпна небрежност.", "date": "2018.04.18", "title": "Дейвид Копърфийлд принуден да разкрие номера с изчезването на хора"}
{"url": "http://clubz.bg/66812-borisov_bil_protiv_simeonov_za_liberalizaciqta_na_pusheneto", "text": "Разрешаването на тютюнопушенето на обществени места ще бъде изключение, а не правило. Такова изключение ще има за летища, гари, кораби, за стадиони, заведения и места за настаняване като хотелите например. Това предвижда поправката в Закона за здравето, която смятат да внесат от \"Обединени патриоти\". Вицепремиерът Валери Симеонов анонсира наскоро, че ще иска връщане на по-либералния режим за пушене на обществени места, защото и пушачите имали права.  Оказва се обаче, че  , научи Клуб Z от приближени до министър-председателя. Пълната забрана за тютюнопушенето на обществени места бе въведена в първия мандат на Борисов като личен негов \"подарък\" за Деня на детето – 1 юни. Рестрикциите влязоха в сила през 2012 г.  Сега в чл. 56 от закона, който урежда пълната забрана за тютюнопушене, изключение се допуска само за летищата – там може да се обособят самостоятелни помещения за пушачите, където не се допускат лица под 18-годишна възраст.  Оказва се обаче, че самите \"патриоти\" не са обединени около поправката. \"За\" са хората на Волен Сидеров от \"Атака\", но тези на Красимир Каракачанов от ВМРО са против. \n\tВ ГЕРБ също няма единомислие за подкрепа на поправката, но с уговорката, че темата не е била обсъждана в парламентарната група. Реално няма и формален повод за това, защото измененията в Закона за здравето все още не са на хартия - не са внесени като проект нито на правителството, нито на народни избраници и са на етап публични изяви на Симеонов. Валери Симеонов: Да върнем пушенето - тези хора имат права Неофициално народни избраници от най-голямата партия коментираха, че всичко ще зависи от това как ще се разберат премиерът Борисов и Симеонов.  Иванов е пулмолог по специалност и посочи, че от него няма как да се очаква различна позиция. Той приведе в пример за отстъпчивостта на Борисов решението на правителството за плана за управление на Национален парк „Пирин“, инициативата на Симеонов за промяна в начина за определяне на процента инвалидност при медицинските експертизи и издаване на решения на ТЕЛК и др. За промяна в плана за \"Пирин\" настояваха Симеонов и Каракачанов, а по отношение на хората в неравностойно положение, Борисов посочи, че вицепремиерът работи от пет месеца по новата методика и затова тя няма да се отмени, въпреки многохилядните протести, а просто ще се измени в диалог организациите, представляващи хората в неравностойно положение.  През годините е имало няколко опита за връщане на по-либералния режим за пушачите, най-вече с аргумента, че спадат оборотите на заведенията, които вече са инвестирали и във вентилация и прегради, каквато беше старата норма, за да обособят места и удобство за пушачи и непушачи. Нито едно от тези предложения обаче не мина през парламента. Последната инициатива бе преди пет години, като тогава народните избраници се разделиха не на партиен принцип, а на пушачи и непушачи и гласуваха \"по съвет\", въпреки твърдата заявка на партийния лидер Борисов, че няма да отстъпи. Стигна се до куриози - депутати от ГЕРБ напуснаха пленарна зала, след като техни колеги от ГЕРБ отхвърлиха предложението за либерализация на режима.", "date": "2018.04.18", "title": "Борисов бил против Симеонов за \"либерализацията\" на пушенето"}
{"url": "http://clubz.bg/66822-bivsh_shef_na_api_otiva_na_syd_za_bezstopanstvenost_za_416_mln", "text": "Софийска градска прокуратура (СГП) внесе днес в Спецсъда обвинителен акт срещу бившия директор на Агенция „Пътна инфраструктура“. Лазар Лазаров ще отговаря за умишлена безстопанственост в особено големи размери, представляваща особено тежък случай - престъпление по чл.219, ал.4 от НК, което според обвинителите предполага лишаване от свобода от три до дванадесет години. Лазар Лазаров: Търгът за \"Марица\" е спечелен по най-ниската цена Става въпрос за това, че в периода от 07.08.2014 г. до 30.06.2015 г. в качеството си на председател на Управителния съвет на АПИ \"умишлено не положил достатъчно грижи за ръководенето и управлението на повереното му имущество при строително-монтажни работи по Лот 1 на автомагистрала „Марица“ и  от това са последвали значителни щети на АПИ в общ размер на Според обвинението той не организирал по най-добрия начин дейността на подчинените си, касаеща обществена поръчка за допълнителни строително-монтажни работи, като: Въпреки тези съществени пропуски той  сключил договор между АПИ  и фирма-изпълнител за допълнителни стоително монтажни работи на Лот 1 на АМ Марица на стойност   лева с ДДС и наредил изплащането на сумата изцяло, заключават от държавното обвинение. Клуб Z напомня, че през юни 2016 г. депутатите Жельо Бойчев и Кирил Добрев от БСП подават сигнал към прокуратурата за незаконосъобразно разходване на средства при изграждането на част от \"Марица\". Имало постъпил и сигнал от ОЛАФ за нагласени поръчки, които се извършват от Агенция \"Пътна инфраструктура\". Самият Лазаров казва в свои интервюта, че процедурата е изрядна и са спазени всички изисквания на закона. \"Това, че са необходими допълнителни действия по строежа на АМ „Марица“, е ясно от началото на 2014 година – много преди да поема поста в АПИ. Лично аз нямам притеснения. Разбира се всеки може да втълпи и да се опитва да доказва както едната теза, така и другата теза\", каза тогава пред БНР Лазаров. На 25 април 2017 г. ДАНС и прокуратурата обаче влязоха в пътната агенция и иззеха документи, касаещи строежа на участъка от аутобана Спрямо Лазаров е взета мярка за неотклонение „Подписка“.", "date": "2018.04.18", "title": "Бивш шеф на АПИ отива на съд за безстопанственост за 41,6 млн."}
{"url": "http://clubz.bg/66805-vojnata_mejdu_severna_i_yujna_koreq_moje_da_priklyuchi_skoro", "text": "Южнокорейски политици заявиха днес, че обмислят как може да се промени десетилетното споразумение за примирие между Северна и Южна Корея, така че то да прекрати войната между двете страни, предава Ройтерс. Това са част от приготовленията за предстоящата на 27 април среща между южнокорейския президент Мун Дже Ин и севернокорейския лидер Ким Чен Ун, допълва изданието. Заявлението от прездентския кабинет на Южна Корея бе направено след като Доналд Тръмп е дал благословията си Северна и Южна Корея да обсъдят официалното прекратяване на Корейската война в рамките на дипломатическите усилия за прекратяване на ядреното противостояние със Северна Корея, съобщи \"Асошиейтед Прес\".  Помпео тайно при Ким за срещата с Тръмп Официално Северна и Южна Корея са във война от 1950 г. Тя не завършва с мирен договор, а с примирие, което е валидно и до днес и което наложи създаването на демилитаризирана зона между двете държави близо до 38-ия паралел. Желанието за повишаване на сигурността на Корейския полуостров е значим напредък в дипломатическите отношения между двете страни, тъй като след края на директната конфронтация между Пхенян и Сеул корейските лидери са провеждали само 3 срещи на високо равнище. Поради тази причина срещата на върха между двете страни се очаква с голям интерес, допълва \"Асошиейтед Прес\". Северна Корея призова за обединение на всички корейци Съществува обаче един проблем - реални преговори по въпроса за мирен договор могат да бъдат проведени, само ако и другите участници в Корейската война от 1950-53 г. също присъстват на срещата между Северна и Южна Корея. Причината за това е, че Южна Корея не е подписала примирието, което постави край на сраженията между двете държави през 1953 г. Тогава Южна Корея бива представена от сили на ООН, водени от САЩ, които подписват примирието със Северна Корея и Китай.  Според друг анонимен източник Сеул и Пхенян смятат да използват срещата си на върха, за да обсъдят прекратяването на военни действия, но не е ясно дали те ще обсъждат формален край на войната, съобщава БТА. Въпреки историческата важност на срещата на върха, много южнокорейци са на мнение, че северната им съседка ще използва такъв договор като претекст да поиска изтеглянето на намиращите се в момента в Южна Корея 28 500 американски войници. Други вярват, че дискусиите могат да отвлекат вниманието от проблема за ликвидиране на ядрените оръжия на Северна Корея и прилагането на контролен механизъм върху тях, посочи \"Асошиейтед Прес\".  Помпео тайно при Ким за срещата с Тръмп След срещата на върха между лидерите на Северна и Южна Корея, Ким Чен Ун и американският президент Доналд Тръмп ще се срещнат през май или юни месец. Припомняме, че по-рано през април началникът на ЦРУ, Марк Помпео, е посетил Северна Корея, за да положи основи за директни преговори между Тръмп и Ким за севернокорейската ядрена програма. Северна Корея призова за обединение на всички корейци Помпео тайно при Ким за срещата с Тръмп", "date": "2018.04.18", "title": "Войната между Северна и Южна Корея може да приключи скоро"}
{"url": "http://clubz.bg/66817-zlatan_ibrahimovich_svetovno_bez_men_ne_e_svetovno", "text": "Макар и на 36 години Златан Ибрахимович продължава да не страда от излишна скромност. Харизматичният швед гостува в шоуто на Джими Кимъл, след като преди дни обяви, че ще отиде на световното в Русия. Златан облича екипа на \"Лос Анджелис Галакси\" и впечатлява със силни изяви и ефектни голове в Мейджър лигата на САЩ. Така №9 подсили спекулациите дали ще играе на мондиала или ще има друга роля. За шансовете си да рита по руските терени в туитър той използва шведската дума   което означава \"до небето\". Ибрахимович има 116 мача за Швеция и 62 гола, като второто е рекорд за националния тим на страната. Той получи тежка контузия по това време миналата година в \"Манчестър Юнайтед\" и възстановяването му продължи почти до края на 2017-а. Последва нова травма и раздяла с \"червените дяволи\". \"Тре крунур\" ще участват на световно за първи път от 2006 г. Тимът зае второ място в \"българската\" квалификационна група, а в баража елиминира Италия. Скандинавците са в тежък квартет - с Германия, Мексико и Южна Корея.", "date": "2018.04.18", "title": "Златан Ибрахимович: Световно без мен, не е световно"}
{"url": "http://clubz.bg/66816-v_koi_institucii_e_naj_golqma_aktivnata_prozrachnost_rejting", "text": "Министерският съвет, финансовото министерство и министерството на околната среда са трите органа на централната власт с най-висок рейтинг на активна прозрачност. Това сочат Целта му е да оцени как органите на власт изпълняват задълженията си по Закона за достъп до обществена информация (ЗДОИ) и други нормативни актове за публикуване на информация в Интернет, и как отговарят на заявления за достъп по електронен път.﻿﻿  Между 6 февруари – 30 март 2018 неправителствената организация е прегледала и оценила интернет страниците на 567 административни структури на изпълнителната власт на централно, териториално и местно ниво, публично правни субекти и независими органи на власт. В рамките на проучването са били подадени 567 електронни заявления с искане за предоставяне на отчета по Закона за достъп до обществена информация (ЗДОИ) за 2017 г. Задължение за изготвянето и публикуването на отчета, който трябва да включва данни за постъпилите заявления за достъп до информация, за направените откази и причините за това, институциите имат от приемането на ЗДОИ през 2000, а за публикуването му в интернет – след измененията на закона от 2008 (чл. 15а).  ", "date": "2018.04.18", "title": "В кои институции е най-голяма активната прозрачност (РЕЙТИНГ)"}
{"url": "http://clubz.bg/66807-dyrjavata_mu_e_otishla_opasno_dalech", "text": "От ума ми с огромна тревога не излиза безумността на вчерашната показна акция с ареста... Махаме това, че властта в трите й несдържащи и неконтролиращи се една друга, а работещи в унисон и взаимно улесняващи се форми - изпълнителна, съдебна и законодателна,  се превърна в развъдник на зловеща корупция, а извършва като по сталинско време наказателна репресия по един отделно взет случай и като по гьобелски включва медии за масово ошашавяне... Махаме и това, че този злостно неевропейски акт се случва точно когато страната ни е европредседател.... Иванчева получила 70 000 евро - \"най-големия подкуп досега\" Махаме и това, че посланието към всеки, който не внимава в нарисуваната от властта картинка, е ясно - ще ти разкажем играта, ще ти разкатаем фамилията, ще те съсипем като човек и ще ти подлудим семейството, близките, родата и приятелите... Аз се питам за друго - като ни захвърля в едно ново средновековие по такъв мракобесен начин, властта наистина ли е толкова самозабравила се, наистина ли е толкова зле вече с интелекта, че да вярва, че номерът й ще мине и обществото ни целокупно ще клекне, ще се смири и ще се уплаши до загуба на ума и дума?  Ах, да, Той ще слезе от геостратегическия си Олимп и ще се спусне от геополитическото си Седмо небе и театрално ще ни каже и покаже, че е много възмУтен и силно огОрчен от това безобразие, като се разграничи най-невинно от подобен нелеп антикорупционен театър... \"За зелен Младост\" за Иванчева: Това е инсценировка, няма подкуп Но дали Той ще разбере, че цялото Му управление създава базата за надстройката, която върши подобни безобразия. И вече държавата Му е отишла опасно далеч по този път, от който някой ден Той няма да може да се завърне и ще бъде невъзможно да тръгне отново в единствено вярната посока - към модерна; европейска, нормална и демократична България! Соцът изтрая 45 години. Постсоцът - 30. Страх ме е да си помисля какво може да дойде сега и колко години ще търпим неговия гнет... Ако властта не мразеше четенето на мъдри книги и не го смяташе за занимание на неудачници, аутсайдери и голтаци, щях да й препоръчам книгата на един  от най-големите философи на ХХ век Мишел Фуко \"Надзор и наказание\". А на граждански активните и загрижени все още за България български граждани бих казал:  - Сестри и братя, проблемът вече наистина не е ляво-дясно, социално-либерално, синьо-червено, филско-фобско, проблемът на България е само един в момента: Демокрацията е в опасност!  Ние заедно трябва да спасим демокрацията, а после да се борим един с друг и да си мерим идеите и идеологиите. Защото като ни унищожат докрай демокрацията, ще се заемат с нас - заедно и поотделно. И не е въпросът на нас какво ще ни се случи тогава, а какво ще стане с България. И по-точно - какво ще остане от нея...     \"За зелен Младост\" за Иванчева: Това е инсценировка, няма подкуп", "date": "2018.04.18", "title": "Държавата Му е отишла опасно далеч"}
{"url": "http://clubz.bg/66815-nankov_vidq_svetlina_v_tunelite", "text": "След прокламираната от президента Румен Радев \"повече светлина\", регионалният министър Николай Нанков заяви, че е достатъчно светло, че ГЕРБ са от светлата, а не от тъмната страна и че дори тунелите \"започнаха да стават светли\". От брифинга на Нанков в МС се разбра, че по негово разпореждане шефът на пътната агенция инж. Дончо Атанасов е пратил на екипа на президента книгата \"Пътищата в България\" - за да се осветли по темата за \"абсолютно всички възложени, изпълнени пътища, автомагистрални участъци, скоростни такива, със срокове на изпълнение, бюджети, изпълнители\". В лекция в УНСС преди ден държавният глава критикува бизнес средата в България, мизерията и бедността, и заяви, че :.. България прилича на една строителна площадка, където нещо строим, но не знаем точно какво, защото е тъмно\".  Нанков, по думите му, си направил труда да извади сравнителен анализ между цените, по които се възлагат магистралнтие отсечки в България и тези в съседни страни и цяла Европа. Николай Нанков обеща, че ще изнесе данни и на евентуалната среща при президента за отделните отсечки, които са построени и тяхната осреднена цена. Министърът на външните работи Екатерина Захариева съобщи, че всеки от министрите ще има отделна среща с държавния глава на \"Дондуков\" 1. Нанков: Изграждаме 17 нови тунела в следващите 5 години Най-скъпата, в пъти по-скъпа от останалите автомагистрални отсечки, е \"Люлин\", се разбра от изнесените данни. През 2006 г. беше подписан договорът за 8.1 млн. евро на линеен километър, при средна цена 3 млн. евро за всички магистрали в България. Ако например вземем \"Тракия\", там имаме по 1.5 млн. евро на километър“, допълни Нанков и подчерта, че тази информация е публична и ще бъде предоставена и на екипа на президента в името на повече светлина. Нормално е да поискаме среща с президента и в рамките на нашата компетентност да отговорим на неговите притеснения и да осветлим съответно политиките и темите, за които той говори, че има тъмнина и в които той лично е на тъмно, каза министърът на регионалното развитие и благоустройството. Четирима министри вече са го направили. \"Беше цитиран и Гьоте, но той казва, че там, където има много светлина, се появяват и много сенки. Бъдете сигурни, че ние сме от светлата, а не от тъмната страна в случая, тъй като отдавна сме на сцената. Ще се изразя образно, че вече в нашите компетенции дори и тунелите започнаха да стават светли\". Нанков обясни, че две от темитге, засегнати в лекцията на Радев, са в компетенциите на МРРБ - санирането и пътното строителство. Той поиска повече светлина върху позицията на БСП, които критикуват вече три години програмата, трябва ли да я има или да бъде спряна.  Властта похарчила близо 751 милиона за саниране за 2017 г. \"Може би ще приемем част от аргументите и евентуално трябва да дебатираме за нейното бъдеще, но да знаем точно какви са – критика с конкретни предложение или просто критика заради самата критика. Появи се една нотка да противопоставим политиката по саниране, жилищната политика като глобална тема на газификацията с публичен ресурс на частните домове. Това е доста опасна тема. Бих призовал компетентният екип на президента Радев да бъде така добър да направи подобен сравнителен анализ между ползите между програмата за саниране и между газификацията на частните жилища с публичен ресурс\", каза още регионалният министър. Новината, че министри ще искат лични аудиенции от президента, за да се обясняват за поръчките, дойде всъщност от премиера Борисов, който го разпореди в началото на днешното правителствено заседание. Властта похарчила близо 751 милиона за саниране за 2017 г.", "date": "2018.04.18", "title": "Нанков видя светлина в тунелите"}
{"url": "http://clubz.bg/66820-levski_priema_granda_boka_huniors_za_yubileq_na_gundi", "text": "\"Левски\" ще играе срещу \"Бока Хуниорс\" на 19 август на \"Герена\" в мач, посветен на 75-годишнината на Георги Аспарухов-Гунди. Двубоят ще е гвоздеят на година, в която \"сините\" честват юбилея на най-великия си играч.  \"Левски\" засега пази името в тайна, но името на \"Бока\", отборът на Диего Марадона, един от най-славните и обичани тимове на Латинска Америка, се появи по-късно днес. А \"Левски\" започва честванията за Гунди в края на април и началото на май. На 4 май, когато е рожденият ден на загиналия трагично на 30 юни 1971 г. бивш национал, \"Левски\" приема \"Ботев\" (Пловдив) на стадиона, който носи името на Гунди. Всичко се нарежда, тъй като единственият друг клубен отбор, за който е играл Аспарухов, е \"Ботев\". Тогава ще е първото голямо събитие. \"Сините\" ще отделят по един лев от приходите от билети на три домакински мача на \"Левски\", за да се направи специална хореография по трибуните на двубоя с \"жълто-черните\".  Клубът от \"Герена\" кани и привържениците на \"Ботев\" да се включат: Запалянковският тръст \"Синя България\", който е акционер в клуба, организира детски футболен турнир в чест на Гунди на 29 април в Струмица, Македония. Ще участват по три български и местни отбора. Нашите са \"Левски\", \"Славия\" и пловдивският \"Супер Спорт\".", "date": "2018.04.18", "title": "\"Левски\" приема гранда \"Бока Хуниорс\" за юбилея на Гунди"}
{"url": "http://clubz.bg/66821-letishte_frankfurt_speshno_se_tyrsqt_rabotnici_i_ot_bylgariq", "text": "Франкфуртското летище е най-многолюдното работно място в Германия. Тук работят 81 000 души. В навечерието на летния сезон, когато десетки милиони се отправят на път, фирмата-стопанин на летището отчаяно търси нова работна ръка. Незаети в момента са цели 10% от над 20-те хиляди работни места в концерна  „Фрапорт\" и в неговите фирми-подизпълнителки. През лятото „Фрапорт\" не може да разчита изцяло на собствения си служители, нито на работещите пенсионери, защото много от тях също излизат в отпуск. Така на летището във Франкфурт, което е сред най-големите в света, се очертава сериозен недостиг на наземен персонал. Ето защо фирмата предприема необичайни мерки. „Ще се обърнем директно към потенциални кадри в България, Гърция и Хърватия, които биха желали да започнат  работа на летището във Франкфурт\", съобщава шефът на отдела „Човешки ресурси\" на „Фрапорт\" Михаел Мюлер. Още през този месец компанията започва серия от информационни срещи в тези три страни, за да намери подходящи хора, които трябва да имат поне минимални познания по немски и по английски. В България, Гърция и Хърватия „Фрапорт\" се надява да намери хора поне за 5% от вакантните работни места. Търсят се не само квалифицирани служители, каквито на германския трудов пазар тъй или иначе хронично недостигат, но и работници с по-ниска квалификация - например за обработката на багажите. Такива работници могат да получат трудов договор, осигуряващ им заплащане от 25. 000 до 30. 000 евро годишно преди данъци. Като почасово заплащане това значително надвишава минималната ставка в Германия, обяснява Мюлер. Тези пари не биха били достатъчни за живеене в скъп град като Франкфурт, поради което фирмата е наела по-евтин подслон в собствени жилища или в пансиони, близо до летището. „Фрапорт\" смята освен да осигури още достъпни жилища в жилищни блокове в околността, където наемите няма да са по-високи от 300-350 евро за сам човек, твърди Мюлер. Свободни работни места има не само в рамките на „Фрапорт\", но и при фирмите-подизпълнителки в областта на сигурността, логистиката и услугите. Но изискванията към кандидатите понякога излизат извън рамките на обичайното. Така например много работни места на Франкфуртското летище изискват денонощна работа на три смени, познания по английски и много добро здравословно състояние. А за хората, които искат да работят в сферата на сигурността, се изисква специална предварителна полицейска проверка. „Фрапорт\" използва факта, че стопанисва многобройни летища в Гърция, България и Хърватия, за да търси в тези страни от ЕС нужните кадри. При това търсят се не временни работници, а хора, които трайно да работят на Франкфуртското летище, обяснява Мюлер. Той е наясно, че за тази цел трябва да се положат големи усилия, включително и за интеграцията на тези работници и за приема на техните семейства в Германия. Но във „Фрапорт\" тъй или иначе вече работят хора от 88 нации, така че за новите чуждестранни работници няма да е толкова трудно - те ще могат бързо да се приобщят и с помощта на техни сънародници, които вече работят в компанията, смята Мюлер.", "date": "2018.04.18", "title": "Летище Франкфурт: спешно се търсят работници и от България"}
{"url": "http://clubz.bg/66808-temenujka_petkova_namekna_che_chez_pregovarq_i_s_vtoriq_kandidat", "text": "Министърът на енергетиката Теменужка Петкова заяви, че чешката държавна компания ЧЕЗ обмисля вариант за преговори с втория кандидат за най-голямото електроразпределително предприятие у нас. Това е изцяло в правомощията на чешката държава, заяви Петкова пред журналисти днес на форума \"Стратегия на рафиниращата индустрия до 2050 г.: преход за течни горива и възможности за сектора\". Кандидатът за ЧЕЗ-България нямал пръст в искането за новата цена на тока Ако компанията, кандидат за купувач на активите на ЧЕЗ (\"Инерком България\", заради чиято собственичка Гинка Върбакова енергийният министър подаде за кратко оставка - б.р.) успее да осигури необходимото финансиране, по всяка вероятност ще се върви към финализиране на сделката. ПИБ потвърди, че е имала интерес към сделката за ЧЕЗ По-рано днес парламентът удължи работата на Временната анкетна комисия за ЧЕЗ до 10 май 2018 г. с гласовете на 112 народни представители, само един против и осем въздържали се получи предложението. Удължаването се наложи, тъй като комисията бе създадена на 14 март т.г. със срок от 1 месец, а предстои да постъпят информация и допълнителни разяснения от Министерство на енергетиката, главния прокурор Сотир Цацаров, служба \"Военна информация\", разузнаването и контраразузнаването, БНБ, Комисията за енергийно и водно регулиране (КЕВР) и Комисията за финансов надзор (КФН). Рамадан Аталай (ДПС) призова да не бъде удължаван срокът, тъй като не е работа на парламента да се занимава \"нито с фалирането и продажбата на едно частно дружество, нито с приватизационния и следприватизационния процес\". Но председателят на комисията Жельо Бойчев (БСП) заяви, че БСП е за сто процента връщане на държавата в ЕРП-ата и искат всички регулаторни проверки за ЧЕЗ. ПИБ потвърди, че е имала интерес към сделката за ЧЕЗ", "date": "2018.04.18", "title": "Теменужка Петкова намекна, че ЧЕЗ преговаря и с втория кандидат"}
{"url": "http://clubz.bg/66809-opoziciqta_v_armeniq_obqvi_kadifena_revolyuciq", "text": "Никол Пашинян - лидерът на опозицията в Армения, обяви снощи \"кадифена революция\", предаде Нюз.Ру. Това стана, след като парламентът в Ереван с огромно мнозинство избра за премиер доскорошния президент Серж Саркисян. Той бе и единственият кандидат. \"Кадифена революция\" са наречени събитията в Чехословакия през ноември 1989 г., довели до падането на комунистическия режим. Те минаха без проливане на кръв. За Саркисян гласуваха 71 депутати. 17 бяха против. Блокади, окупация и живи вериги. Армения на бунт Веднага след това демонстранти блокираха десетки правителствени сгради, сред които Главната прокуратура, Централната банка, Касационния съд, новото здание на правителството, където се намират няколко министерства. Опозицията настояваше Серж Саркисян да не бъде избиран за премиер. Демонстрантите не вярват на думите на Саркисян, който при избирането му заяви пред парламента, че според новата конституция премиерът вече ще бъде контролиран от депутатите и може да бъде свалян по политически причини. Те се разгневиха на Саркисян, който първоначално заяви, че няма намерение да става премиер, след като изтече вторият му президентски мандат. Арестувани са 60 души. Няколко десетки са леко пострадали. Сред тях е и Никол Пашинян. Армения - най-новият сателит на Русия Много жители на задкавказката република искат да видят истинска промяна, но смятат, че са лишени от тази възможност, тъй като ръководството на страната си остава същото, отбелязва Би Би Си. Серж Саркисян бе избран за президент за два поредни петгодишни мандата през 2008 и 2013 г. През 2015 г. в Армения бе проведен референдум за промяна на конституцията, която промени страната от президентска в парламентарна република. А постът на държавния глава стана преди всичко представителен. И при първото избиране на Саркисян за президент през 2008 г. бе последвано от протести. опозицията обвини управниците, че са фалшифицирали вота. 8 души загинаха при тогавашните размирици. Армения - най-новият сателит на Русия", "date": "2018.04.18", "title": "Опозицията в Армения обяви \"кадифена революция\""}
{"url": "http://clubz.bg/66810-cherni_baloni_i_pogrebenie_na_mechtata_za_reformi_snimki", "text": "Шести национален протест на майките на деца с уреждания се проведе днес в София. Родителите продължават да настояват за реформи и приемането на Закон за личната помощ, който да гарантира независим живот на хората с увреждания. Те искат да имат държавата да осигури бюджет за лична помощ според потребностите на човека с увреждане. Настояват и за изготвянето на регистър на лицата с увреждания по заболяване. Правата на децата с увреждания? Важното е, че Борисов е разплакан Заедно с много от децата си, които са в инвалидни колички, те преминаха по жълтите павета с черни балони в ръце. Протестиращи разказаха пред бТВ, че отглеждането става най-трудно след навършването на 18-ата, година защото държавата вече разглежда децата им като пълнолетни граждани: \"Това, че са увредени, никой не го приема\".  \"Всяка година се явяваме на конкурси като за космонавти, за да има тя асистент, а аз да мога да работя. Не винаги успяваме да се класираме\", разказа майка на жена, която е със 100% инвалидност и не може да живее без чужда помощ.     Протестът започна пред Министерския съвет в 11 ч. и продължи с шествие до НДК, където заседаваха социалните министри в Европейския съюз. Там  . Протестът беше замислен като тип флашмоб с тема: \"Погребване на мечтата за реформи и конвенцията\". Присъстваше и \" \" - това е скелет, който е изпратен със самолет от Холандия, поставен в инвалидна количка. Ще го следва погребален венец, надгробна плоча и черните балони. Всички протестиращи носят черни тениски с надпис - \"системата ни убива\".  ", "date": "2018.04.18", "title": "Черни балони и \"погребение\" на мечтата за реформи (СНИМКИ)"}
{"url": "http://clubz.bg/66806-rodniqt_grad_na_karl_marks_pusna_banknota_ot_0_evro", "text": "Германският град Трир отбелязва 200-годишнината от рождението на философа Карл Маркс, с банкнота от нула евро, съобщи германското списание \"Шпигел\", цитирано от БТА. Емблематичният труд на Маркс \"Капиталът\" става основа за развитието на комунизма, а родният му град трупа капитал от славата му, продавайки юбилейната банкнота с неговия лик за 3 евро. Първата \"емисия\" от 5000 купюри е разграбена.  Градът не е единственият, който е предвидил специални сувенири за юбилея на 5 май.  Кемниц, който по времето на комунизма се казва Карлсмарксщат, вече продава бира \"Марксщетер\" на фона на червеното вино \"Карл Маркс\", предлагано в Трир. Можете да намерите също чаши с лика на философа, негови цитати или техни варианти (\"Любители на кафето от всички страни, обединявайте се!\"). Както и светофари, на които червеното и зеленото човече са с неговия облик.", "date": "2018.04.18", "title": "Родният град на Карл Маркс пусна банкнота от 0 евро"}
{"url": "http://clubz.bg/66759-hakeri_proniknaha_v_bazata_na_kazino_prez_umen_termostat", "text": "Хакери са се възползвали в уязвимост на \"умен\" термостат, за да проникнат в база данни на казино, съобщи Business Insider. Историята разказва в Лондон Никол Еган, изпълнителен директор на Darktrace и специалист по киберсигурност, по време на конференцията WSJ CEO Council Conference.  \"Умен\" аквариум се почиства сам  Термостатът служел за регулиране на температурата на водата в аквариум чрез отдалечен контрол. Хакерите са проникнали успешно и са копирали базата данни на облачна система.    Еган не разкрива името и местонахождението на казиното, но това не е първият случай на проникване през смарт устройства. От компанията Darktrace предупреждават, че IoT - Интернетът на нещата, свързването на множество \"умни\" устройства към общи мрежи, има не само множество предимства, но и води до нови рискове. Какво е \"интернет на нещата\"? Колкото повече прибори се свързват към мрежата, толкова по-голям е шансът на киберпрестъпниците да проникнат. Това предполага начало на надпревара в сигурността между засега малкото производители на подобни устройства. Какво е \"интернет на нещата\"?", "date": "2018.04.18", "title": "Хакери проникнаха в базата на казино през \"умен\" термостат"}
{"url": "http://clubz.bg/66792-patriotite_sluchaqt_skripal_e_primer_na_nezavisima_politika", "text": "Случаят \"Скрипал\" е пример как България води независима политика. Това заяви депутатът от \"Обединени патриоти\" Искрен Веселинов. България отказа да изгони руски дипломати, за разлика от много други европейски държави. Тази политика на правителството бе един от малкото случаи, в които лидерът на БСП Корнелия Нинова подкрепи и дори поздрави управляващите. България взе решение: няма да гони руски дипломати (СНИМКИ) Веселинов припомни и това, че правителството се е отказало от ратифицирането на Истанбулската конвенция. Той опредeли това като \"победа на здравия разум, заразителен за други страни\". Цветан Цветанов към Радев: У нас е достатъчно светло Според Веселинов за беда на БСП и ДПС европредседателството върви блестящо. Той припомни, че от ДПС са смятали, че \"Обединени патриоти\" делегитимират европейския курс на страната. Според него настоящото управление е показало патриотизмът като идеология, която пробива статуквото в Европа. Лидерът на ДПС Мустафа Карадайъ отново поиска нова формула на управление в страната, която да гарантира реформи. Лидерът на \"Воля\" Веселин Марешки пък обяви себе си и Бойко Борисов за единствените двама лидера  в България. Според него лидерът на БСП Корнелия Нинова не може да е алтернатива, тъй като е била част от задкулисието. Алтернатива не можел да бъде и президентът Румен Радев, тъй като за свой вицепрезидент е избрал Илияна Йотова, която също е човек от задкулисието. Според Марешки депутатите от \"Воля\" са единствените, които работят срещу корупцията и за подобряване на стандарта на живот на хората. Цветан Цветанов към Радев: У нас е достатъчно светло", "date": "2018.04.18", "title": "\"Патриотите\": Случаят \"Скрипал\" е пример на независима политика"}
{"url": "http://clubz.bg/66800-vlastta_poharchila_blizo_751_miliona_za_sanirane_za_2017_g", "text": "При договорени малко над 761 милиона лева за саниране през 2017 г., властта е похарчила с около 10 милиона по-малко или 751 милиона лева. Кабинетът отчете санирането в сгради, не в пари Това става ясно от информация, предоставена на Клуб Z след запитване за изхарчените за саниране средства за м.г. Преди две седмици правителството на свое заседание отчете, че 2017 г. са били \n\tсанирани 49 699 жилища в 769 многофамилни сгради, но пропусна да отчете стойността на свършената работа. Питат ползвала ли е Гинка Върбакова детски труд при саниране на блокове Договорените средства по Националната програма за енергийна ефективност за 769 многофамилни жилищни сгради през 2017 г. са 761 318 251.67 лева. Разплатени средства за тези сгради от страна на Българската банка за развитие (ББР) към външни изпълнители към 30 март 2018 г. са 750 978 074.06 лева. Това означава, че за 2018 г. и 2019 г., когато приключва програмата, за саниране остават около 1.3 милиарда от общо двата милиарда, отделени за целта в началото на 2017 г. Тези милиарди бяха одобрени за общо 2022 сгради, чието саниране започна при втория кабинет на Бойко Борисов. Сега парите трябва да стигнат за останалите 1253 сгради. Националната програма за енергийна ефективност беше критикувана от БСП и от извънпарламентарни десни партии като източник на корупция и разхищения заради завишените цени. За ГЕРБ обаче \"безплатното саниране\" на панелните блокове, за които плащат всички данъкоплатци в България, стана визитка. В края на януари т.г. депутатът от БСП Елена Йончева заяви, че: Според Йончева парите за саниране са многократно завишени и това се е разбрало още през 2015 г., когато държавата плаща над 300 лева/кв.м. - двойно по-скъпо. Питат ползвала ли е Гинка Върбакова детски труд при саниране на блокове", "date": "2018.04.18", "title": "Властта похарчила близо 751 милиона за саниране за 2017 г."}
{"url": "http://clubz.bg/66802-za_zelen_mladost_za_ivancheva_tova_e_inscenirovka_nqma_podkup", "text": "Няма фирма и няма подкуп, вчерашният арест на кметицата на \"Младост\" Десислава Иванчева е инсценировка. Това обявиха нейните поддръжници от сдружение \"За зелен Младост\". Десетина души се събраха в подкрепа на арестуваната със 70 000 евро вчера Иванчева, преди пресконференцията. Иванчева получила 70 000 евро - \"най-големия подкуп досега\" Петър Кърджилов, пи ар на район \"Младост\", изтъкна, че общественото мнение в България е  Той обясни в детайли защо смятат случая за инсценировка: Кърджилов обаче не назова нито едно име, само добави, че в \"Младост\" имало \"много инвеститори\". Белезници, камери, няколко часа - арестът на кметицата на \"Младост\" Той изтъкна и че автомобилът, с който Иванчева е задържана и където са намерени парите, е бил служебен, до него имали достъп и други хора в общината: Симпазинтка на Иванчева отбеляза, че по ръцете ѝ не са намерени следи от мастило, тоест Иванчева не е пипала парите. Кметицата нямала право да дава разрешение за строителство, това е работа на Столична община и главния архитект, изтъкнаха още хората й. Кърджилов все пак допусна, че е възможно обвинението да е вярно. В такъв случай \"За зелен Младост\" ще оттеглят подкрепата и доверието си от нея. Той добави, че след пресконференцията отиват към Съдебната палата, където ще протестират заедно с още симпатизанти на кметицата заради \"бруталното задържане\" вчера.   Белезници, камери, няколко часа - арестът на кметицата на \"Младост\"", "date": "2018.04.18", "title": "\"За зелен Младост\" за Иванчева: Това е инсценировка, няма подкуп"}
{"url": "http://clubz.bg/66797-ivancheva_poluchila_70_000_evro_naj_golemiq_podkup_dosega", "text": "Активисти на сдружения, представили са като \"Приятели на Русия и Православен свят\", както и Български народен събор нахлуха на пресконференцията на Спецпрокуратурата и КПКОНПИ, която трябваше да разясни вчерашния арест на кметицата на \"Младост\". С крясъци те започнаха да защитават задържаната след невиждано 10-часово шоу Десислава Иванчева в малката зала на 4-тия етаж на Съдебната палата. Това доведе до пререкания както с прокурорите, така и с журналистите плюс Сашо Диков, който им крещеше лудите да напуснат. Ръководителят на Специализираната прокуратура Иван Гешев и председателят на новия антикорупционен орган - Комисията за противодействие на корупцията и за отнемане на незаконно придобитото имущество (КПКОНПИ), Пламен Георгиев дадоха съвместна пресконференция по повод ареста на кметицата на столичния район \"Младост\" Десислава Иванчева и нейната заместничка Биляна Петрова. Двете, както и бивш кмет - посредничил при подкупа, са задържани и обвинени засега за вземане на подкуп в особено големи размери по изключително тежкия чл.  Проверката започнала от декември и касаела множество  Едно \"лице, което е, да кажем, строителен предприемач, извършващ действия на район \"Младост\", се оплакал в КПКОНПИ. Иван Гешев отказа да назове човека, но го описа: Такъв бил даващият подкупа: \"не е от този тип граждани\". А по адрес на администрацията на \"Младост\" вече имало множество сигнали, включително и от предприемачи, каза Гешев. Той илюстрира с един \"обикновен метод на натиск\", маскиран с добрите намрения - да се натискат инвеститорите да строят детски площадки или да оправят уличното осветление или озеленяване, но като им се посочва конкретна фирма изпълнител. Та, конкретният инвеститор с интереси в \"Младост\" бил изнудван от кметицата с по 20 евро за всеки квадратен метър от планираните от него строежи с 49 000 кв. м разгърната площ. Така сумата става около милион. Обаче след преговори, продължили месеци наред, му било \"свалено\" на . 250 000 била сумата само за първия му инвестиционен проект  . Договорили се на 3 вноски при определени фази. Заслужава да се отбележи, че той имал разрешителни за строеж за тях. Става въпрос само за т. нар. Съобщение до заинтересованите лица, което зависи от местната администрация и за което мотаели човека. А то е формална процедура - само да се уведомят страните - строителят и съседът му, с когото са в отлични отношения. Така обаче започнали да се свързват с него и да го \"изнудват\" - макар че такава квалификация в обвинението нямало, а Иван Гешев каза, че я използва в житейския, а не в правния смисъл. Методът обикновено бил следният: с години се бавят различни преписки и не се решават всячески. При претърсването на кабинета на Иванчева били намерени \"десетки и стотици преписки, които стоят в кабинета й, а не е мястото да седят там - трябва да са при конкретните специалисти. \"Преписката се бави, твърди се, че е изгубена, и се иска нещо\", смятат от прокуратурата. Преписки по работа са намерени и в дома на Иванчева. Та когато започнали ядовете на предприемача, носител на друг манталитет, той не само се свързал с новата антикорупционна комисия, на която се доверил, а дори й дал парите, защото  Това станало, след като преди това имал дела до Административния съд в София-град, писал жалби до СОС и т.н. \"За зелен Младост\" за Иванчева: Това е инсценировка, няма подкуп Процесът на пазарлъци тече от лятото на 2017 г., а досъдебното производство е от февруари, каза още Гешев. Над 100 души са участвали в разследването, чакали са 20 дни срещата на Иванчева с посредника. Нещата все се отлагали дали заради посредници \"дали защото кметицата не е в добра кондиция поради бурен нощен живот\", описа оперативната обстановка Гешев. Така вчера изнудваният бизнесмен дошъл със 70-те хиляди евро, които предал на въпросния бивш кмет посредник на ъгъла на ул. \"Гурко\" и \"Раковски\". Отдалечавайки се, посредникът е задържан пред Народния театър. Преди това той информирал по телефона строителния предприемач, че всичко е уредено и няма да има повече ядове. 11 часа по-късно: \"За мен това е клопка\" (ВИДЕО) След това двете дами тръгват по ул. \"Славянска\", десен завой по бул. \"В. Левски\" в посока Попа и така се стига до задържането вчера малко преди 13 часа точно пред Министерството на младежта и спорта. Автомобилът е на районната администрация. Както е известно, двете бяха държани в продължение на часове на тротоара пред Спортната палата, след което бяха вкарани в сградата заради дъжда. Чак в 23:30 часа те са отведени в ареста за 24 часа. Ами не - не е той нашата Кьовеши Неофициално някои медии съобщиха, че в автомобила са открити между 50 и 70 хиляди евро. Реално сумата при двете дами е била 56 хиляди евро. А прокурор Гешев сподели с видимо задоволство, че и тримата участници \"светят като коледни елхи\". Последното е професионален жаргон, когато при операции с белязани банкноти после под определена светлина на лампа човекът, който ги е докосвал, \"свети\". Това е и процесуално доказателство по НПК пред съда. Разследващите демонстративно броиха банкноти в евро пред събралите се журналисти в деня на ареста. Самата Иванчева определи всичко като \"клопка\". Но днес Иван Гешев гордо съобщи, че това е най-големият залавян подкуп. Той каза, че за него би било най-удобно, ако можеше да я покани Първо Иванчева и другата са спрени и изведени от колата. \"Ако бяхме я преместили някъде, тя пак ще твърди, че някой й ги е сложил тези пари. В колата има кашон - не е в багажника, както писахте, а на задната седалка. Ако бяхме я отстранили да не присъства - каквато възможност имахме, пак щяхте да ни обвините в пиар акция, а ние се борим за правата на хората. Пак щяха да кажат, че те са много добри и щеше да се намеси Световният еврейски конгрес... Собственикът на колата е хубаво да присъства\", продължи прокурорът. След това се започва от следователи оглед на колата, което е процедура по НПК. \"Защото, ако не бяхме го направили по този начин – после делото \"пада\", каза Гешев. Така първо парите са намерени в колата, описани. И понеже са били описани и първоначално преди операцията - трябва да бъдат вписани отново банкнота по банкнота, номер по номер. \"Включително трябват проби от вратите на колите, проби от банкнотите...\", обясни Гешев. Междувременно на едната от двете й станало лошо и викали линейка. После дошли четирима адвокти, защото те са им осигурили възможност да присъстват, да виждат какво се случва, да подпишат протокол. Чак към 18 ч. двете дами са вкарани в сградата на Министерството на спорта и там са започнали - в присъствието на вещи лица от същия пол, лични обиски и въпросното освидетелстване - дали има следи по ръцете. Тази процедура също отнела няколко часа. А били с белезници през цялото време, защото не трябвало да пипат нищо, за да може да се извърши това освидетелстване. В кариерата на Гешев имало случаи, когато, хванат с маркирани пари, човекът се хърля в калта и На въпрос на Клуб Z - какав е процесуалната роля на Антон Тодоров - бивш депутат от ГЕРБ, който от мястото пръв излъчи кадри и дори съобщи точната сума на подкупа, Гешев отвърна:  Пламен Георгиев заяви, че Тодоров случайно се бил озовал на мястото. Преди това имаше знаменателни диалози на Беновска с Пламен Георгиев, докато тя махаше и пляскаше с ръце, за да накара залата да мълчи и да си зададе въпроса. А всичко започна още по в началото с дълги благодарности от страна на ръководителя на спецпрокуратурата към хората, които 10-15 дена, \"докато се чакаше да се получат тези пари, буквално не са се прибирали по домовете си\". Той заключи още за свършената работа:   11 часа по-късно: \"За мен това е клопка\" (ВИДЕО) Ами не - не е той нашата Кьовеши", "date": "2018.04.18", "title": "Иванчева получила 70 000 евро - \"най-големия подкуп досега\""}
{"url": "http://clubz.bg/66801-sem_nqma_etika_i_moral_v_tv_reportaji_za_katastrofata_na_trakiq", "text": "СЕМ ще сезира Националния съвет за журналистическа етика (НСЖЕ) заради телевизионни репортажи от отразяването на тежката катастрофа на магистрала \"Тракия\", при която загинаха шест, а над 20 бяха ранените. При инцидента автобус на \"Юнион Ивкони\", пътуващ от Бургас за София, се обърна край пътя при Вакарел, след като в него се блъсна лек автомобил. Има консенсус. Има мир. Има и трупове Съветът за електронни медии констатира на заседанието си вчера нарушение на етичните правила, но тъй като няма право да ги оценява, ще сезира НСЖЕ. По думите й зрителите смятат, че са нарушени професионалните стандарти, етични и морални правила. Владимирова съобщи, че СЕМ ще изпрати сигнал до Етичната комисия, към който ще бъдат приложени резултатите от мониторинга и самите видеоматериали от репортажите. СЕМ е открил и нарушения на Закона за радиото и телевизията, които касаят личната неприкосновеност, съобщи \"24 часа\", заради което ще бъдат съставени актове за глоби. На кого и в какъв размер - вероятно ще бъде оповестено днес. \"Направихме мониторинга, защото този случай се оказа връх в безпомощността на медиите да се справят с трагичната ситуация. Също и заради безпрецедентната обществена реакция, която този път изригна преди регулатора\", каза Мария Стоянова, която е член на съвета, цитирана от \"24 часа\". Мониторингът ще бъде разширен и ще обхване и деня на национален траур на 14 април.", "date": "2018.04.18", "title": "СЕМ: Няма етика и морал в тв репортажи за катастрофата на \"Тракия\""}
{"url": "http://clubz.bg/66793-mvf_bylgariq_shte_raste_po_byrzo_ot_evrozonata_po_bavno_ot_ostanaliq_svqt", "text": "Международният валутен фонд (МВФ) прогнозира растежът на българската икономика да се ускори през тази година до 3,8 процента спрямо миналогодишния растеж от 3,6 на сто. За 2019 година Фондът очаква забавяне до 3,1 процента. Това сочат данните в разпространения доклад \"Световна икономическа перспектива\", в който МВФ прогнозира, че световният брутен вътрешен продукт ще нарасне през тази и следващата година с 3,9 процента - най-силния растеж от 2010 година. УниКредит Булбанк: Икономиката на България ще нарасне с 4,4 на сто Според Фонда, който се базира на данни от Евростат, инфлацията в България ще се ускори през тази и идната година до 2,1 на сто спрямо 1,8 процента през миналата година. Засега според МВФ по-голямото търсене в износа допринася за лекото повишение на прогнозите за растежа на еврозоната и Великобритания за 2018 година.  Очакваният растеж в еврозоната за 2018 година е 2,4 на сто (+ 0,2), а за 2019 година е оставен без промяна 2 процента. Световната икономика ще поддържа стабилен темп на растеж през тази и идната година, подкрепен от по-силната търговия и данъчните стимули в САЩ, чийто ефект обаче ще отслабне в началото на следващото десетилетие, а повишаването на митата може да подкопае пазарното доверие и растежа.  В най-новия си доклад \"Световна икономическа перспектива\" МВФ запазва без промяна очакванията си за растежа на световната икономика - 3,9 процента за тази и идната година, след като през януари ги повиши. Това е най-високият очакван растеж от 2010 година, когато световната икономика нарасна с 5,1 на сто, възстановявайки се от финансовата криза от 2008 година, отбелязва ДПА. МВФ съобщи, че е повишил прогнозата си за растежа на САЩ с 0,2 процентни пункта до 2,9 процента за 2018 година и до 2,7 процента за 2019 година. Фондът посочва, че по-ниските корпоративни данъци в САЩ и засиленото инвестиране заради временните данъчни облекчения ще дадат тласък на американския растеж до 2020 година, но след това тези стимули бързо ще отслабнат, което ще доведе до забавяне. Очаква се световният растеж да отслабне след няколко години, посочва МВФ в доклада си, като допълва, че развитите икономики ще бъдат възпрепятствани от застаряващото си население и вялата продуктивност. Фондът запазва прогнозата си за растежа на Япония, Китай, Индия, Русия и Мексико. Очакванията за Канада, Мексико, Близкия изток и Северна Африка са понижени леко, както и за някои развиващи се страни с ниски доходи. Рисковете за световния растеж са до голяма степен балансирани за следващите няколко тримесечия, като има потенциал по-големите печалби на компаниите да засилят наемането и инвестициите, което може да увеличи производителността, посочи МВФ. Напрежението в търговията като митническия дуел между САЩ и Китай може да нанесе преки щети на търговията и икономическата активност и да предизвика сътресения на финансовите пазари, което да доведе до затягане на финансовите условия и да подкопае доверието. Увеличаването на митническите и нетарифните бариери може да навреди на доверието на пазара, да наруши световните вериги за доставки и да забави разпространението на нови технологии, намалявайки световната производителност и инвестициите, посочва МВФ. По-силният протекционизъм също така ще намали благосъстоянието на потребителите, като направи по-скъпи потребителските стоки, отбелязва още Фондът. МВФ уточнява, че според проучване от 2016 година митнически и други бариери, водещи до 10-процентово увеличение на вносните цени във всички страни, биха намалили световния растеж и потребление с около 1,75 процента след пет години и с близо 2 процента в дългосрочен план. Световната търговия ще спадне с 15 на сто след пет години и с 16 процента в дългосрочен план при такъв сценарий.   Свят - 3,9 на сто (без промяна) 3,9 на сто (без промяна) \n\tРазвити страни - 2,5 на сто (+0,2) 2,2 на сто (без промяна) \n\tСАЩ - 2,9 на сто (+0,2) 2,7 на сто (+0,2)  \n\tЕврозона - 2,4 на сто (+0,2) 2,0 на сто (без промяна)  \n\tГермания - 2,5 на сто (+0,2) 2,0 на сто (без промяна)  \n\tФранция - 2,1 на сто (+0,2) 2,0 на сто (+0,1) \n\tИталия - 1,5 на сто (+0,1) 1,1 на сто (без промяна) \n\tВеликобритания - 1,6 на сто (+0,1) 1,5 на сто (без промяна) \n\tЯпония - 1,2 на сто (без промяна) 0,9 на сто (без промяна)  \n\tРазвиващи се страни и нововъзникващи пазари: \n\t4,9 на сто (без промяна) 5,1 на сто (+0,1 на сто)  \n\tРусия - 1,7 на сто (без промяна) 1,5 на сто (без промяна) \n\tКитай - 6,6 на сто (без промяна) 6,4 на сто (без промяна) \n\tИндия - 7,4 на сто (без промяна) 7,8 на сто (без промяна) \n\tБразилия - 2,3 на сто (+0,4) 2,5 на сто (+0,4) \n\tМексико - 2,3 на сто (без промяна) 3,0 на сто (без промяна) \n\tБлизък изток, Северна Африка, Афганистан и Пакистан  \n\t3,4 на сто (-0,2) 3,7 на сто (+0,2)  \n\tСаудитска Арабия - 1,7 на сто (+0,1) 1,9 на сто (-0,3)  \n\tСубсахарска Африка - 3,4 на сто (+0,1) 3,7 на сто (+0,2)  \n\tНигерия - 2,1 на сто (без промяна) 1,9 на сто (без промяна)  \n\tРепублика Южна Африка - 1,5 на сто (+0,6) 1,7 на сто (+0,8) ", "date": "2018.04.18", "title": "МВФ: България ще расте по-бързо от еврозоната, по-бавно от останалия свят"}
{"url": "http://clubz.bg/66798-raul_kastro_sliza_s_ediniq_krak_ot_vlastta", "text": "Осемдесет и шест годишният кубински президент Раул Кастро утре ще предаде властта на ново поколение в преход, който бележи края на близо шест десетилетия еднолично управление на братята Кастро в карибския остров, предаде Франс прес. Фидел, а след него и Раул управляваха Куба почти 60 години, превърнаха острова в основен актьор в студената война и съумяха да съхранят комунистическия режим въпреки сътресението от разпада на съветския им съюзник. Днес и утре на историческо пленарно заседание кубинският парламент ще избере нов председател на Държавния съвет - главния орган на изпълнителната власт. Очаква се новият президент да е 57-годишният първи вицепремиер Мигел Диас-Канел. Раул Кастро ще остане начело на Кубинската комунистическа партия до следващия й конгрес, планиран за 2021 г., когато ще навърши 90 години. Приемникът на братята Кастро ще трябва да продължи необходимата \"актуализация\" на остарелия икономически модел в момент, когато Куба е изправена пред отслабването на съюзника си Венецуела, продължаващото американско ембарго, което спъва развитието й, и решението на президента Тръмп да замрази започналото в края на 2014 г. сближаване със САЩ. Самите кубинци не очакват съществени промени в страната. Впрочем, сякаш за да подчертаят отсъствието на \"революция в революцията\", властите не са планирали пищна церемония за това гласуване в парламента, а визите за чуждестранни журналисти са само за срок от четири дни. Все пак денят на гласуването е знаменателен - на 19 април се отбелязват 57 години от победата в Залива на прасетата, смятана в Куба като \"първото поражение на империализма на янките в Латинска Америка\". \"Фидел и Раул Кастро си купиха острова, а ние сме техните говеда\" По света вече започнаха да правят равносметка какво горе-долу е свършил Раул Кастро в модернизацията на страната. Усилията му да реформира централизираната планова икономика от съветски тип доведоха до смесени резултати, информира Ройтерс.  Някои от начинания са успешни, други са в застой, а редица инициативи се развиват много бавно или тепърва ще започнат. Тези усилия могат най-добре да се видят в започнатите политически промени, при които след разпадането на Съветския съюз Куба например позволи да навлязат чуждестранни инвестиции и даде възможност на семейния бизнес да се развива. Починалият бивш кубински президент Фидел Кастро определяше тези промени като \"отстъпки към врага\", докато Раул Кастро ги представяше в положителна светлина и твърдеше, че те са неизменна част от бъдещето на Куба. Представители на управляващата комунистическа партия казват, че започналият процес на модернизация е много по-тежък от очакваното и продължава работата по реформите, които са приети първоначално на партийния конгрес през 2011 година, а след това ратифицирани през 2016 година. Някои от промените, като например развитието на частния сектор, продължават и са обект на постоянни поправки и нарастващо недоволство както заради все по-голямото социално неравенство, така и заради по-строгите регулаторни мерки. \n\tДокато през 2011 година планът за реформи забраняваше натрупването на частна собственост, то във варианта му от 2016 година бе добавена и забрана за \"натрупване на богатство\".  Правителството започна да отдава под наем некултивирана държавна земя на перспективни земеделски производители през 2008 година. Оттогава условията за това отдаване значително са се подобрили, въпреки че фермерите трябва да се съгласят да отглеждат определени посеви или да развъждат добитък за продажба на държавата. В момента 151 000 души обработват 1,2 милиона хектара земя под аренда, подобно на положението преди 5 години. Алфредо Торес: Кастро е 50 на 50 положителен и отрицателен Мащабната реформа в земеделието започна през 2010 година и включваше облекчаване на регулаторните мерки, за да се благоприятства развитието на пазара и ценовата политика. Пазарните реформи бяха променени през 2015 година и централизираната държавна система бе възстановена, което доведе до покачване на цените. Регулаторните мерки за малкия бизнес бяха либерализирани през 2010 година като опит да се орежат надутите държавни заплати. Предприемачите все още са определяни по-скоро като самонаети, отколкото като притежатели на собствен бизнес. Въпреки това те получиха правото, за първи път от 1968 година, да наемат на работа хора извън семейството. Пилотен проект, който узаконява създаването на неземеделски кооперации, започна през 2013 година. Частният сектор включва 429 кооперации, много от тях бивши държавни учреждения. Има около 580 000 самонаети лица като шофьори на такси, търговци, служители в хиляди частни заведения за хранене и строителни предприемачи. Правителството започна да реорганизира и слива хиляди компании през 2011 година, въпреки че те не са вече под прекия контрол на съответните министерства. То се опитва да даде по-голяма самостоятелност на компаниите и те да станат по-конкурентоспособни. Във връзка с това са направени много промени в регулаторните мерки, които целят да дадат повече оперативна власт на фирмите, както и в начина, по който се справят с излишъка в продукцията, след като покрият производствените си квоти и след облагане на печалбата. Тези компании обхващат 70 процента от икономическата дейност на Куба. Правителството обаче все още упражнява строг контрол чрез лостове като централизирано планиране и монопол върху чуждестранната търговия. Правителството узакони купуването и продаването на къщи и коли през 2011 година, което беше забранено след революцията от 1959 година. Собствениците имат право да дават под наем своите помещения, но могат да притежават само една къща или ваканционен имот. Продажбата на вносни нови коли остава в ръцете на държавата при надценка от средна 800 процента над производствената цена. През 2012 година Куба прие първия си цялостен данъчен кодекс, след като всички данъци за физически лица бяха премахнати след революцията. В него са включени облагането с данък на приходите, собствеността, наследството, земеделската земя, плюс различните вноски и такси за социалното осигуряване например.  Данъците се въвеждат постепенно. Голяма част от държавните служители все още не плащат данък общ доход. В същото време той е дължим за самонаетите селски стопани и работници, които печелят 2500 песос на месец (100 долара), което е три пъти над средната заплата. Нов закон за чуждестранните инвестиции, приет през 2014 година, отваря в по-голяма степен икономиката в сравнение с предишния, приет през 1990 година. Законът намалява данъците с около 50 процента и предоставя значителна гъвкавост при по-активно участие на чуждестранните инвеститори в търговски партньорства с държавата.  През 2017 година държавата сключи нови партньорства, оценени на повече от 2 милиарда долара, което е почти два пъти повече от всяка предходна година. Специалната зона за развитие \"Мариел\" се намира в западната част на Хавана и за нея се прилага специална данъчна политика. Голяма част от проектите в нея изцяло са притежание на инвеститори. БТА Алфредо Торес: Кастро е 50 на 50 положителен и отрицателен", "date": "2018.04.18", "title": "Раул Кастро слиза с единия крак от властта"}
{"url": "http://clubz.bg/66796-korneliq_ninova_shte_namalqva_zaplatite_i_otpuskite_na_deputatite", "text": "Лидерът на БСП Корнелия Нинова се възползва от словото си за откриването на парламентарната сесия, за да оповести предложения на БСП за намаляване на \"пропастта между политици и народ\". Тя поиска промяна в правилника, която да намали заплатите и ваканцията на депутатите. Според нея аргументът, че германските депутати получват по-големи заплати, е несъстоятелен, защото целият германски народи има по-високи доходи от българите. Цветан Цветанов към Радев: У нас е достатъчно светло Нинова декларира, че европредседателството остава приоритет. Тя обаче изтъкна, че досега нито веднъж премиерът Бойко Борисов не дискутирал нито веднъж в парламента темите на това председателството. Тя поиска правителството да ангажира парламента поне преди срещата на върха за ЕС и Западните Балкани. \"Патриотите\": Случаят \"Скрипал\" е пример на независима политика Според нея парламентът трябва да избере три проблема и да започне да работи по тях. Нинова смята, че първият проблем трябва да е икономиката. Тя призова икономиката да бъде обвързана с модерно и високотехнологично образование. Нинова изтъкна, че образованието ни не е адекварно. Тя призова за нова система на здравеопазване. За пореден път Нинова говори за съществуването на паралелна държава - \"паралелни фигури, които дърпат конците\". Според нея тези фигури са в три сфери - производството и търговията с лекарства, производството и търговията с пшеница, производство, пренос и доставка на енергия. Нинова призова за битка с големите, но въпросът е \"кой има характер и смелост\" за нея. \"Патриотите\": Случаят \"Скрипал\" е пример на независима политика", "date": "2018.04.18", "title": "Корнелия Нинова ще намалява заплатите и отпуските на депутатите"}
{"url": "http://clubz.bg/66757-ucheni_otkriha_enzim_kojto_razqjda_plastmasa", "text": "Британски и американски учени са открили съвсем случайно ензим, който поглъща и разгражда пластмаса, съобщи Си Ен Ен. Ензимът Indonella sakaiensis може да играе ключова роля в борбата срещу замърсяването на планетата от пластмасови отпадъци. Това е най-тежкият вид природно замърсяване, тъй като разграждането на материала отнема повече от сто години. Учени от Портсмутския университет във Великобритания и Националната лаборатория за възобновяема енергия в САЩ са разкрили свойството на Indonella sakaiensis по време на изучаване на друг натурален ензим, който е бил намерен преди няколко години в център за рециклиране в Япония. Според техните проучвания новооткритата бактерия се храни с полиетиленов терефталат – вещество, което се използва в производството на всички пластмасови бутилки.   Екипът от британски и американски учени предполага, че скоро може да започне работа по индустриалното производство на ензима, като по този начин мутацията ще разгражда пластмасови отпадъци за части от секундата, допълва Си Ен Ен. Учените се надяват, че тяхното разкритие ще бъде използвано в борбата с Голямото тихоокеанско сметище – циркулация на боклук в централната част на Северния Тих океан. Според тригодишно проучване, публикувано през 2017 г., Голямото тихоокеанско сметище е за момента три пъти по-голямо от площта на Франция. То предвижда, че до 2050 г. количеството пластмасови отпадъци в океана ще бъде колкото количеството риби. ", "date": "2018.04.18", "title": "Учени откриха ензим, който разяжда пластмаса"}
{"url": "http://clubz.bg/66794-ami_ne%C2%A0_ne_e_toj_nashata_koveshi", "text": "В държавата на имитациите самата морална чистоплътност Антон Тодоров и несвързаната с 6i6i телевизия Канал 3 могат да спечелят от 10-часовия сеир с една кметица. Но спечелиха само... погнуса. Вместо възхищение и чест, че смазват една вероятно наистина корумпирана общинарка. Белезници, камери, няколко часа - арестът на кметицата на \"Младост\" Виждал съм на живо Лаура Кьовеши – която онзи ден защити само президентът Клаус Йоханис. Бях на лекциите й в София, докато морални колоси като \"  я замеряха с... кофи кафяво във вентилатора. Макар вчера да го нямаше на терен, виждал съм и Пламен Георгиев - шеф на най-застрашителната напоследък имитация - Антикорупционната свръховластена комисия. Той ще е и новата главна имитация, а някои дори казват - следващият Цацаров. \"  го заливат с любов... На фона на Комисията много други неща ще ни се сторят като \"Аз съм Сънчо\"... Виждам цялата ехидност, която излъчва. Ехидност, вече позната ми от ония речи \"пред актива на ДПС\" в Сарая, които чакаме всяка Коледа, все едно са топъл хляб. Защото Георгиев знае кои са зад него – и това едва ли е законността. Напротив – това са свинските медии и свинските им господари с единствено познатите им свински прийоми. Като например това – да направиш сеир за търкачите на талончета, като монтираш към Георгиев, Гешев и ко телевизията си и \"герберското Яне\" - Антон Тодоров. Който да съобщи сумата на подкупа още преди да са преброени парите. Никакво въображение, никакъв стил...    Досега т. нар. комисия и т. нар. спецпрокуратура не са ударили нито един министър на ГЕРБ, близък до Светилото. Явно само близките до Светилото не крадат. Не са ударили нито един сериозен кмет на ГЕРБ – само разни мушмороци от Септември или такива, за които преди това има сериозни данни, че са се отдръпнали от хелиоцентричния модел в партията, разбирай - от Светилото. Явно само кметовете на най-големите градове, които почти до един са на ГЕРБ, не крадат. Не са ударили нито един сериозен магистрат на мафията освен „панаирджийската мечка“ Ченалова, която спокойно може да кандидатства за титлата „Кметица на Младост в правосъдието“... Тя  просто наруши омертата. Ами не, нямам усещането Пламен Георгиев да е нашата Лаура Кьовеши. Честно казано, не вярвам 100 000 българи да излязат да защитят Пламен Георгиев, ако ще другия път да държи някоя кметица не 10, а 24 часа на тротоара. Не вярвам и 10 000 да излязат, не вярвам и 100. Освен ако не дойдат автобусите от провинцията... От старта на новата КПКОНПИ не добивам никакво \"усещане за Кьовеши\". Напротив - най-много да добия усещане за Петьо Еврото, Роман Василев и др. такива легенди, познати на сцената в Страсбург. А по-натам - за съжаление - и усещане за \"Ердогановия нов правов ред\".", "date": "2018.04.18", "title": "Ами не - не е той нашата Кьовеши"}
{"url": "http://clubz.bg/66795-cvetan_cvetanov_kym_radev_u_nas_e_dostatychno_svetlo", "text": "Зам.-шефът на ГЕРБ и шеф на парламентарната група Цветан Цветанов откри новата сесия на парламента със слово, посветено на успехите и бъдещите планове на управляващите. Той се възползва от възможността да отговори и на президента Румен Радев, който наскоро заяви, че в българската политика е тъмно и трябва да се включат прожекторите. Радев за визитата при Путин, ударите в Сирия и стиропора В словото си Цветанов наблегна на успехите на правителството. Той заяви, че управляващите работят за международния авторитет на България и за това тя да бъде фактор на Балканите. Според него европредседателството предизвиква положителни реакции у европейските партньори. Цветанов изтъкна, че досега са проведени 1000 срещи в Брюксел, София и Страсбург, на които са присъствали около 10 000 делегати. Той декларира, че на срещата на върха ЕС - Западни Балкани, която ще бъде в София на 17 май, управляващите имат амбицията да приемат декларации, в която да бъдат разписани инфраструктурните проекти за региона. Според него най-големият успех на председателството е срещата на върха ЕС - Турция, която е разчупила ледовете. И допълни, че санирането е приключило за 1065 многофамилни жилища и продължава в 475, като се търсят варианти за продължаването на програмата. Цветанов заяви, че България гони 4% икономически растеж. Той изтъкна и ратифицирането на договора за приятелство с Македония. Корнелия Нинова ще намалява заплатите и отпуските на депутатите Зам.-шефът на ГЕРБ обвини опозицията в дребнави личностни заяждания. \"Патриотите\": Случаят \"Скрипал\" е пример на независима политика Голяма част от словото му бе посветена на президента Румен Радев. Цветанов припомни, че той е сезирал Конституционния съд за споразумението СЕТА, което според него е акция срещу прилагането на европейското право е България. Цветанов обърна специално внимание на посланието от страна на президента, според когото в България има тъмнина и трябва да бъдат включени прожекторите. Според него призивите за повече светлина и прозрачност са израз на политическа неадекватност. Според него амбициите на президента и на БСП минират усилията ни да сме в ЕС и НАТО, а у нас е \"достатъчно светло\". Корнелия Нинова ще намалява заплатите и отпуските на депутатите \"Патриотите\": Случаят \"Скрипал\" е пример на независима политика", "date": "2018.04.18", "title": "Цветан Цветанов към Радев: У нас е достатъчно светло"}
{"url": "http://clubz.bg/66786-pompeo_tajno_pri_kim_za_sreshtata_s_trymp", "text": "Номинираният за поста държавен секретар на САЩ Майк Помпео, началник на ЦРУ, е отишъл на тайно посещение в Северна Корея по време на великденските празници и се е срещнал с Ким Чен Ун, разкрива в. \"Вашингтон пост\", позовавайки се на двама осведомени източници, предаде Ройтерс. По-късно президентът Доналд Тръмп потвърди за срещата в Twitter. Целта на срещата между един от най-доверените пратеници на Доналд Тръмп и авторитарния лидер на азиатската държава е била да се положат основи за директни преговори между Тръмп и Ким за севернокорейската ядрена програма. Тръмп: Очаквам грандиозна сделка с Ким С Пхенян бяха проведени директни преговори на \"много високо ниво\", съобщи вчера американският президент Доналд Тръмп, след като обяви, че неговата историческа среща със севернокорейския лидер Ким Чен Ун трябва да се състои \"в началото на юни или преди това\", предаде Франс прес. Приемайки японския премиер Шиндзо Абе във Флорида, Тръмп заяви, че двете Кореи имат \"благословията му\" да преговарят \"за слагане на край на войната\". С това той намекна, че на срещата между Ким Чен Ун и южнокорейския президент Мун Дже Ин може да се обсъди евентуален мирен договор, който да замени примирието, сложило край на военните действия на полуострова през 1953 г. Пет са местата, които се обмислят за провеждане на срещата, уточни американският президент и допълни, че тя ще е истинска възможност \"за уреждането на един световен проблем\". Тръмп обаче допусна възможността \"не всичко да мине добре и тези преговори да не се състоят\". ", "date": "2018.04.18", "title": "Помпео тайно при Ким за срещата с Тръмп"}
{"url": "http://clubz.bg/66787-pochina_barbara_majkata_na_familiq_bush", "text": "Барбара Буш, съпруга на бившия американски президент Джордж Х. У. Буш и майка на бившия президент Джордж У. Буш, почина вчера, съобщи в туитър говорителят на нейния съпруг Джим Макграт, цитиран от Франс прес. Барбара Пиърс е родена през юни 1925 г. в щата Ню Йорк. Тя се запознава с Джордж Х. У. Буш, когато е на 16 г., и се омъжва за него три години по-късно. Те имат шест деца, сред които Джордж У. Буш, президент на САЩ от 2001 до 2009 г.  Нейният съпруг ръководи страната от 1989 до 1993 година. Като първа дама нейна кауза бе насърчаването на грамотността и на четенето на книги. Тя признаваше, че е по-заинтересувана да се грижи за дома, отколкото да помага на съпруга си да управлява страната, отбеляза Ройтерс. Напоследък Барбара е била приемана в болница няколко пъти. Джордж Буш-баща, 41-вият президент на САЩ, е на 93 години, а Джордж Буш-син, 43-тият президент на САЩ - на 71 г., посочва БТА.", "date": "2018.04.18", "title": "Почина Барбара - майката на фамилия Буш"}
{"url": "http://clubz.bg/66788-11_chasa_po_kysno_za_men_tova_e_klopka_video", "text": "В 23:30 часа снощи кметицата на район \"Младост\" Десислава Иванчева беше изведена от Министерството на младежта и спорта. Тя бе задържана малко преди 13 часа вчера на обяд в автомобил на районната администрация, който е управлявала лично по бул. \"В. Левски\". Униформените намериха голямо количество пари, които броиха демонстративно на тротоара. Заедно с Иванчева бе задържана и заместник-кметицата Биляна Петрова.  Иванчева получила 70 000 евро - \"най-големия подкуп досега\" Двете престояха на тротоара повече от седем часа на показ пред всички камери на медиите и минувачите. Различни медии съобщиха неофициално за намерени в колата между 50 и 70 хиляди евро. Операцията бе ръководена на място от ръководителя на Специализираната прокуратура Иван Гешев. Официална информация ще бъде дадена днес в 11 часа, когато държавното обвинение ще има пресконференция. Говорителят на главния прокурор Румяна Арнаудова съобщи само, че се провежда разследване за корупция от специализираната прокуратура съвместно с новата антикорупционна комисия. Белезници, камери, няколко часа - арестът на кметицата на \"Младост\" Иванчева е била четири часа без адвокат, каза самата тя. Телевизионни кадри показаха как една от разследващите прави опит да запуши устата ѝ, когато тя съобщава този факт на медиите. В 18:30 часа заваля дъжд и Иванчева бе вкарана в сградата на министерството, където процесуално-следствените действия са продължили. Всичко приключи малко преди полунощ. Иванчева и Петрова за арестувани за 24 часа. \" \", каза Иванчева на излизане. Журналисти я питат да потвърди, че не е получавала подкуп: Тази сутрин пред Нова телевизия адвокат Ирен Савова, наета от семейството на Петрова, коментира, че двете задържани са имали среща с адвокат във връзка с предстояща днес пресконференция, на която да обявят данни за нарушения, свързани със строителство. Автомобилът е бил паркиран преди това на ул. \"Московска\". Според адвокатката парите са подхвърлени тогава. \"Колата е пълна с кашони. Точно този кашон ( ), в който има хиляди боклуци и някакви пари? Има доста озадачаващи неща\", каза Савова.     Белезници, камери, няколко часа - арестът на кметицата на \"Младост\"", "date": "2018.04.18", "title": "11 часа по-късно: \"За мен това е клопка\" (ВИДЕО)"}
{"url": "http://clubz.bg/66717-kakvo_stava_sys_samoletite_kogato_sa_za_bokluka", "text": "Какво се случва с един самолет, когато е време да бъде пенсиониран и да слезе от небето за постоянно? Има изненадващ брой възможности, разказва Си Ен Ен, представяйки работата на Air Salvage International, компания, която се занимава точно с тази дейност. Компанията разглобява около 730 самолета годишно, като средната им възраст е около 18 години. Когато един самолет бива дерегистриран, от легална гледна точка става отпадък и трябва да бъде обработен по определен начин. Двигателите например са все още много ценни и могат да бъдат препродадени цели или на парчета. Части от корпуса пък отива директно за рециклиране. Понякога самолетни части се съхраняват за известно време, докато се реши какво да се прави с тях. Някои обаче заживяват алтернативен живот, без да губят корпуса си. Други се превръщат в интериорна украса:", "date": "2018.04.18", "title": "Какво става със самолетите, когато са за боклука?"}
{"url": "http://clubz.bg/66773-orban_i_proletta_na_avtokratite", "text": "Това е една благодатна пролет за автократите. Трима от тях, които са на власт в Китай, Египет и Русия - са извън онова, което наричаме \"демократичния Запад\". Но четвъртият - в Унгария, е на Запад, и то в Европейския съюз.  Това, че Виктор Орбан, новопреизбраният лидер в Будапеща, се вписва в тази компания, подчертава силата на тази авторитарна тенденция.  Най-големият от тази група - китайският лидер Си Цзинпин, беше провъзгласен с акламации от Общокитайското събрание на народните представители (парламента) за пожизнен президент в началото на март. Седмица по-късно Владимир Путин в Русия получи четвърти президентски мандат с още по-висок процент (в изборите), отколкото преди.  Април току-що бе започнал, когато бе обявено, че Абдел Фатах ас Сиси е бил преизбран за президент на Египет с 97 на сто от подадените гласове. А в началото на миналата седмица премиерът Орбан спечели третия си пореден мандат за ръководство на Унгария с още по-съкрушителна победа над другите партии, отколкото досега.  100 000 на протест срещу Орбан В Китай липсваше опозиция. Нямаше такава и в Египет, тъй като другият кандидат, по всеобщо убеждение, бе вписан в изборната бюлетина, за да създаде лъжлива представа за наличие на избор. В Русия имаше някаква опозиция - включително от подкрепян от комунистическата партия мини-олигарх, и от една либерална млада тв звезда, която е дъщеря на бившия ментор на Путин. Но радикалният опонент - Алексей Навални, не бе допуснат за участие, макар да бе ясно, че не може да спечели, тъй като бе забранен достъпът му до контролираните от държавата медии и той бе слабо известен в по-голямата част от страната.  Орбан, за разлика от тях, има известно право да твърди, че е демократично избран. И от ляво, и от дясно имаше реални партии, които също искаха да победят и които вярваха, че могат поне значително да отслабят мощта му в парламента. Партията на Орбан - ФИДЕС, обаче спечели мнозинство от две трети, което му е необходимо да продължи редовно да променя конституцията. Опозиционните партии не успяха да подрежат крилата на лидера, а няколко (партийни) лидери подадоха оставки, обезсърчени от невъзможността да се се изправят отново пред гранитната блокада на Орбан на пътя към политическа промяна.  Защо източноевропейците харесват лидери като Орбан Ние можем да поставим 54-годишния Орбан под един знаменател с другите автократи по две причини. Първо, той подготви почвата за упражняване на власт с по-малко задръжки, отколкото в другите демокрации, като каза през 2014 г., че правителства, които не са \"нито западни, нито либерални, нито либерални демокрации, а може би не са и демокрации изобщо\", могат да бъдат най-успешни и най-конкурентни. Тази откровена апология на системи, които дават приоритет на успеха (както и да бъде дефиниран той) над правилата на демократичната игра, отваря перспективата за бъдещи правителства на ФИДЕС да ограничават още повече тесните рамки на демократичния живот и на гражданското общество в Унгария в стремежа към по-силен икономически растеж.  Второ, както писа унгарският политолог Андраш Биро-Над след изборите, победата на Орбан се дължи на три фактора: \"систематичното подкопаване на демократичната система в Унгария, успеха на анти-имигрантската платформа на Орбан, и фрагментирането на опозицията\". Подкопаването включва дискриминация срещу опозиционните медии, главно чрез лишаването им от държавни реклами и чрез предаване на повечето телевизионни канали в ръцете на съюзници на държавата или правителството. След изборите наблюдателите на ОССЕ посочиха,че гласуването \"се характеризираше с повсеместно преплитане на ресурси на държавата и на управляващата партия, което подкопаваше възможността на кандидатите да се състезават при еднакви условия\".  За фрагментирането на опозицията, особено отляво, си е виновна най-вече самата опозиция. Предишната й некомпетентност в управлението, причастността й към дълбоки посегателства срещу жизнения стандарт и към промени в изборното законодателство, дискриминиращи опозиционните партии, лишиха от почти всякакво влияние социалистите и малките либерални партии.  Но непреклонната позиция на Орбан срещу влизането в страната на всякакви мигранти, с малки изключения, бе ключовият елемент за неговия успех. Издадена неотдавна биография от журналиста ветеран от унгарски произход Пол Лендвай показва, че Орбан е \"прекосил\" широк политически спектър по пътя си към властта. Той е съосновател на ФИДЕС като отворена и либерална партия и критикуваше управляващите тогава партии за прекомерен патриотизъм. Сега обаче той използва съпротивата си срещу натиска от ЕС да приеме имигранти в Унгария, за да сплоти народа около своята политика на неприемане на никакви мигранти, събуждайки дълбоко залегналото му чувство, че е жертва на поредица от бедствия и масивни загуби на територия, както и решимостта му да оцелее като уникален, макар и изолиран, народ.  \"Фидес\" се захваща с пакет от закони \"Да спрем Сорос\" През годините унгарският лидер си избра за враг номер едно Джордж Сорос - родения в Унгария еврейско-американски милиардер, който финансира либерални, про-ЕС, про-имиграционни неправителствени организации в Унгария и другаде.  Както ЕС, така и Ватиканът сега са срещу Орбан, който с ентусиазъм прегърна калвинистичното християнство след атеистичната си младост, представяйки се за спасител на християнска Европа. Докато унгарският премиер се самообявява за борец срещу мигрантите, особено тези от мюсюлмански страни, папа Франциск се самоопределя като техен защитник. В деня, в който Орбан празнуваше своята победа, папата публикува апостолическа проповед, призоваваща римокатолиците да проявяват особено милосърдие към \"мизерстващите и отритнатите\", Тя бе съпроводена с видеокадри, показващи бежанец мюсюлманин от Афганистан.  От друга страна, Орбан има силна подкрепа от друг консервативен католик - бившия съветник на президента Тръмп - Стив Банън, който преди изборите каза за Орбан, че е \"най-значимият мъж на (европейската) сцена в този момент\".  Тъй като Орбан доказа популярността си чрез избори, и защото повечето от неговите сънародници унгарци виждат в негово лице щит срещу един враждебен свят, той сега наистина се вписва в образа, нарисуван му от Банън. Колкото повече гръмотевици мята Брюксел срещу него, толкова по-почитан е той у дома и подкрепян от крайната десница в чужбина. Колкото повече е обект на (мълчаливо) порицание от папата, толкова повече той задълбочава разрива в църквата между либерали и консерватори.  От всички авторитарни лидери, радващи се на пролетната благодат, Орбан, който управлява далече най-малката от техните страни, засега е най-значим за демократичния Запад.  \n\tАвторитаризмът на Си, Путин и Сиси е познат на хората на Запад и те го намират за свойствен на техните страни. А Орбан е радикалният автократ \"отвътре\".  Защо източноевропейците харесват лидери като Орбан \"Фидес\" се захваща с пакет от закони \"Да спрем Сорос\"", "date": "2018.04.18", "title": "Орбан и пролетта на автократите "}
{"url": "http://clubz.bg/66789-zaradi_telegram_rusiq_blokira_syrvyri_na_google_i_amazon", "text": "Руският регулатор Роскомнадзор обяви, че ще блокира и някои сървъри на Google и Amazon, за да изпълни съдебното решение за блокиране на приложението Telegram, съобщи Асошиейтед прес. Роскомнадзор започна вчера прилагането на съдебния акт за блокиране на достъпа до приложението след отказа му да предаде на Федералната служба за сигурност ключовете за дешифриране на съобщенията на потребителите. Telegram, разработен от руския предприемач Павел Дуров, отказа да предостави данните по съображения за сигурност на личните данни и обяви, че приложението ще продължи да действа въпреки съдебната забрана. Роскомнадзор съобщи за агенция Интерфакс, че ще блокира значителен брой сървъри на Google и Amazon, защото смята, че Telegram ги използва за заобикаляне на забраната. \n\tВследствие на това десетки руски сайтове за електронна търговия съобщиха за проблеми с предоставяните от тях услуги.  Русия блокира достъпа до приложението Telegram Миналата седмица руски съд постанови достъпът до чат приложението Telegram да бъде блокиран на територията на страната. Това стана по искане на държавния телекомуникационен регулатор Роскомнадзор. Миналата седмица от него обявиха, че са завели дело за ограничаване на достъпа до Telegram, след като компанията отказа да даде на руските служби за сигурност ключа за декриптиране на тайната кореспонденция на клиентите. ", "date": "2018.04.18", "title": "Заради Telegram: Русия блокира сървъри на Google и Amazon"}
{"url": "http://clubz.bg/66790-rogozin_prizna_zastrelvame_se_v_kraka_s_kontrasankciite_sreshtu_sasht", "text": "Спирайки доставките на ракетни двигатели за САЩ в рамките на контрасанкциите срещу Запада, Русия фактически \"сама си стреля в крака\". Това заяви вчера руският вицепремиер Дмитрий Рогозин пред телевизия РБК, информира онлайн изданието \"Евразия дейли\", цитирано от БТА. \"Американците все още летят (в Космоса) с наши кораби \"Союз\", имаме сътрудничество, свързано с Международната космическа станция, подготвяме екипажи, доставяме двигатели\", напомня Рогозин, който отговаря в правителството за отбранителната способност на Руската федерация.  Според Рогозин Русия изнася не твърде модерни ракетни двигатели и със спечелените пари разработва нови. Затова сътрудничеството тук е по-изгодно за руснаците, отколкото за САЩ, обяснява \"Евразия дейли\". Рогозин се прострелял случайно в крака. Или пък не е Тази година Беларус планира да започне износ на реактивни системи за залпов огън \"Полонез\". Според източник, близък до отбранителното министерство в Минск, 10 такива системи е поръчал Азербайджан, пише \"Комерсант\". Азербайджанският министър на отбраната вече е посетил беларуската столица, за да се запознае с технологията, по която се произвеждат ракетните комплекси. Източници на вестника виждат в подготвяния договор \"леко закъсняла\" реакция на Азербайджан след доставките на руски ракетни комплекси \"Искандер\" за Армения. Според тях сделката ще предизвика недоволство у Армения, но \"Искандерите\" ще изиграят ролята на възпиращ фактор в арменско-азербайджанските отношения, помрачени от конфликта в Нагорни Карабах. Главният редактор на руското сп. \"Москоу дифенс бриф\" Михаил Барабанов също смята, че Баку реагира на появата на \"Искандери\" в Армения, но изтъква, че \"Полонезите\" стрелят с китайски ракети и беларуският договор е успех по-скоро за китайската отбранителна промишленост. Рогозин към България: НАТО е индустрия без отпадъци Индия може да купи от Украйна силови агрегати за първите две фрегати от четирите, които Делхи е поръчал в Русия, пише \"Известия\". При всяко положение през миналия август индийска комисия одобри отпускането на 76 милиона долара за покупка на два комплекта газотурбинни двигатели за бъдещите кораби. Руско-индийски договор за строеж на четири фрегати от проект 11356 се очаква да бъде подписан през юни т. г., напомня изданието съобщение на военнодипломатически източник за ТАСС. Две от фрегатите се предвижда да бъдат построени в Русия, другите две - в индийска корабостроителница. Федералните ресорни ведомства са отказали коментар. За индийската поръчка Русия няма да използва недостроените фрегати в своите заводи, увери източникът. Работата по тях бе спряна след 2014 г., когато избухна конфликтът на Москва с Украйна заради Крим и Донбас. Киев блокира доставките на корабни турбини за Руската федерация. Затова Русия спешно организира в момента производство на собствени газотурбинни агрегати, пояснява \"Известия\".  Рогозин към България: НАТО е индустрия без отпадъци", "date": "2018.04.18", "title": "Рогозин призна: Застрелваме се в крака с контрасанкциите срещу САЩ"}
{"url": "http://clubz.bg/66799-triumf_sys_%E2%80%9Ezlatna_maska%E2%80%9C_za_arestuvaniq_serebrennikov", "text": "Най-престижната театрална награда в Русия „Златна маска“ бе присъдена на Кирил Серебренников, намиращия се под домашен арест художествен ръководител на московския център „Гогол“. Призът за режисьора е в категорията „Опера/режисура“. Отличена беше постановката „Чаадский“ в „Хеликон-опера“ в Москва. „Чаадский“ е опера на Александър Маноцков (в основата ѝ е либрето по „От ума си тегли“ на Грибоедов и „Философски писма“ на Пьотр Чаадаев, оттам и названието, събиращо в едно героя на комедията с един от неговите главни прототипи). Спектакълът се превърна в едно от големите събития на музикално-театралния сезон в Русия. От името на Серебренников наградата получи продуцентът на спектакъла Павел Каплевич. Режисьор в клетка (СНИМКИ)  Алла Демидова бе призната за най-добра актриса за ролята си в драмата „Ахматова. Поема без герой“, заглавие на център „Гогол“. Режисьори на постановката са самата Демидова и отново Серебренников. Колективът под ръководството на арестувания театрал получи и специалната награда на журито „За създаване на пространство за творческа свобода и смело търсене на език на театралната съвременност“. Отличията бяха връчени на Новата сцена на Болшой театър. Основател на наградата и фестивала „Златна маска“ е Съюзът на театралните дейци в Русия. През 2017 г. срещу няколко души, свързани с автономната нетърговска организация „Седмо студио“, бяха започнати наказателни дела. Кирил Серебренников бе задържан по време на снимките на своя филм за младостта на Виктор Цой „Лято“ в Петербург и откаран да бъде съден в Москва. Понастоящем следствието вече е завършено. Обвиняемият е заплашен от 10 години затвор и глоба до 1 млн. рубли. По делото за разхищение на 133 млн. рубли, отделени от държавния бюджет за проекта „Платформа“, са подсъдими още петима души. Директорът на „Златна маска“ Мария Ревякина: Режисьорът Юрий Бутусов, получил „Златна маска“ за постановката „Вуйчо Ваньо“ в театър „ Ленсъвет“: Продуцентът на операта „Чаадский“ Павел Каплевич: Директорът и художествен ръководител на „Малък драматичен театър – Театърът на Европа“ Лев Додин, получил наградата за най-добра драма, голям формат: Актрисата Алла Демидова: \" \"", "date": "2018.04.18", "title": "Триумф със „Златна маска“ за арестувания Серебренников"}
{"url": "http://clubz.bg/66785-kompanonka_zove_sasht_na_pomosht_boi_se_ot_rusiq", "text": "Беларуска компаньонка, която е на съд в Тайланд, поиска помощта на Вашингтон, защото се бои, че може да бъде експулсирана в Русия след заплахите си да разкрие ролята на Москва в изборите в САЩ, предаде Франс прес. Манекенката Анастасия Вашукевич, по-известна под псевдонима Настя Рибка, бе арестувана в края на февруари с още девет чужденци, които организирали курсове по \"сексуално обучение\" в курорта Патая. Обвиненията на младата жена привлякоха вниманието, защото тя е елитна компаньонка с контакти с високопоставени руснаци. В Русия тя е преследвана, защото е заснела руския вицепремиер Сергей Приходко на яхта на милиардера Олег Дерипаска. Видеото получи широка известност, след като бе публикувано от руския опозиционер Алексей Навални. Олег Дерипаска, който е поддържал контакти с бившия шеф на предизборния екип на Тръмп Пол Манафорт, отрече да се познава с Анастасия Вашукевич или със \"сексуалния гуру\" Александър Кирилов, който ръководел задържаната в Тайланд група за сексуално обучение. Отначало Вашукевич и шестимата й колеги \"сексуални инструктори\" са били обвинени в работа без разрешително, но сега са им повдигнати и обвинения в проституция и принадлежност към престъпна организация. Младата жена неотдавна привлече вниманието на международната преса, след като публикува в инстаграм видео, в което предлага на американските журналисти да направи разкрития. Вашукевич твърди, че разполага с аудиозаписи с участието на Дерипаска, които доказват намеса в изборите в САЩ, отбелязва Асошиейтед прес. Олег Дерипаска губи почти $1 млрд. долара след новите санкции от САЩ Чужденци, които работят без разрешително в Тайланд, може да бъдат наказани с пет години затвор и глоба до 100 000 бата (3200 долара). Вашукевич и Кирилов заявиха, че се страхуват за личната си безопасност, особено ако бъдат депортирани в Русия, пише БТА.", "date": "2018.04.18", "title": "Компаньонка зове САЩ на помощ, бои се от Русия"}
