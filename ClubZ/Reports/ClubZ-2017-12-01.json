{"url": "http://clubz.bg/61381-programa_na_svetovnoto_po_dati_gradove_i_chasove", "text": "Организаторите на световното по футбол в Русия обявиха програмата за първата фаза. По-рано днес в Кремъл бе теглен жребият за форума, който запова на 14 юни с мача на откриването Русия - Саудитска Арабия. Вижте жребия за световното (СНИМКИ) Финалът е на 15 юли.  Русия, Саудитска Арабия, Египет, Уругвай  Русия - Саудитска Арабия, Москва, стадион \"Лужники\"  Египет - Уругвай, Екатеринбург  Русия - Египет, Санкт Петербург  Уругвай - Саудитска Арабия, Ростов  Уругвай - Русия, Самара  Саудитска Арабия - Египет, Волгоград Португалия, Испания, Мароко, Иран  Мароко - Иран, Санкт Петербург  Португалия - Испания, Сочи  Португалия - Мароко, Москва, \"Лужники\"  Иран - Испания, Казан  Иран - Португалия, Саранск  Испания - Мароко, Калининград Франция, Австралия, Перу, Дания  Франция - Австралия, Казан  Перу - Дания, Саранск  Франция - Перу, Екатеринбург  Дания - Австралия, Самара  Дания - Франция, Москва, \"Лужники\"  Австралия - Перу, Сочи Аржентина, Исландия, Хърватия, Нигерия  Аржентина - Исландия, Москва, \"Спартак\"  Хърватия - Нигерия, Калининград  Аржентина - Хърватия, Нижни Новгород  Нигерия - Исландия, Волгоград  Нигерия - Аржентина, Санкт Петербург  Исландия - Хърватия, Ростов Бразилия, Швейцария, Коста Рика, Сърбия  Коста Рика - Сърбия, Самара  Бразилия - Швейцария, Ростов  Бразилия - Коста Рика, Санкт Петербург  Сърбия - Швейцария, Калининград  Сърбия - Бразилия, Москва, \"Спартак\"  Швейцария - Коста Рика, Нижни Новгород Германия, Мексико, Швеция, Южна Корея  Германия - Мексико, Москва, \"Лужники\"  Швеция - Южна Корея, Нижни Новгород  Германия - Швеция, Сочи  Южна Корея - Мексико, Ростов  Южна Корея - Германия, Казан  Мексико - Швеция, Екатеринбург Белгия, Панама, Тунис, Англия  Белгия - Панама, Сочи Тунис - Англия, Волгоград  Белгия - Тунис, Москва, \"Спартак\"  Англия - Панама, Нижни Новгород  Англия - Белгия, Калининград  Панама - Тунис, Саранск Полша, Сенегал, Колумбия, Япония  Полша - Сенегал, Москва, \"Лужники\"  Колумбия - Япония, Саранск  Япония - Сенегал, Екатеринбург  Полша - Колумбия, Казан  Япония - Полша, Волгоград  Сенегал - Колумбия, Самара", "date": "2017.12.01", "title": "Програма на световното по дати, градове и часове"}
{"url": "http://clubz.bg/61358-ek_kazva_v_srqda_ima_li_dostatychen_napredyk_v_pregovorite_za_brekzit", "text": "Европейската комисия ще излезе със становище в сряда дали има достатъчен напредък в преговорите за \"Брекзит\", който да позволи ЕС на 27-те и Великобритания да пристъпят към втората им фаза - бъдещите отношения, след като Обединеното кралство напусне ЕС. В понеделник е насрочен работен обяд на британската министър-председателка Тереза Мей и председателя на Европейската комисия Жан-Клод Юнкер. Те трябва да разгледат последните британски предложения по трите основни въпроса на раздялата, за които страните преговарят сега - правата на гражданите, финансовите условия на напускането и избягването на физическа граница между Ирландия и Северна Ирландия. Очаква се Мей да представи ново британско финансово предложение, което според медиите на Острова е между €45 млрд. и €55 млрд. в сравнение с €20 млрд., които Лондон през септември даде да се разбере, че е готов да плати. Неназовани дипломати обаче са цитирани в \"Политико\" да казват, че остават неясни детайли около предложението както и около решаването на ирландския въпрос и все още неприетата от Великобритания юрисдикция на Съда на ЕС по правата на европейските граждани на нейна територия. Председателят на Европейския съвет Доналд Туск беше казал, че правителството в Лондон трябва да направи смислени предложения за приключване на първата фаза не по-късно от понеделник, 4 декември, за да могат да бъдат подготвени заключенията на Европейския съвет в средата на месеца. Последната дума дали преговорите по бъдещите отношения могат да започнат принадлежи на държавните и правителствените ръководители на 27-те, които се събират в Брюксел на 14 и 15 декември. Ако решението им отново е отрицателно, то ще засили вероятността от \"Брекзит\" без споразумение и ще постави в критична ситуация Мей, която в момента трудно удържа властта пред радикалните брекзитъри в нейната Консервативна партия и в кабинета си. ", "date": "2017.12.01", "title": "ЕК казва в сряда има ли достатъчен напредък в преговорите за \"Брекзит\""}
{"url": "http://clubz.bg/61354-italiq_pak_sydi_berluskoni", "text": "Силвио Берлускони, който четири пъти управлява Италия като министър-председател, отива пак на съд, този път за подкупване на свидетел, докато се готви да се състезава за пети мандат в изборите догодина, съобщава Ройтерс. Берлускони (81 г.), който беше осъден за данъчна измама през 2013 г., сега ще отговаря, че през същата година е подкупил пианист, свирил на частните му партита, да свидетелства в негова полза в друго дело - за секс с малолетна, по което беше оправдан. Новото дело трябва да започне в Сиена през февруари, докато изборите, за които още не е определена дата, се очаква да са през март. Бившият премиер отхвърля обвиненията. Берлускони оспорва присъдата си от данъчното дело пред Европейския съд за правата на човека в Страсбург, за да се освободи от забраната да заема публични длъжности, която тя предвижда. Сондажите дават на коалиция между неговата \"Форца, Италия\" и крайнодясната \"Северна лига\" най-голям брой гласове в предстоящия законодателен вот. Берлускони заяви по-рано, че ако не се освободи от забраната, партията му има достатъчно силни кандидати за министър-председател, сред които той спомена шефа на карабинерите (военната полиция) ген. Леонардо Галители.", "date": "2017.12.01", "title": "Италия пак съди Берлускони"}
{"url": "http://clubz.bg/61355-es_orqzva_predprisyedinitelnite_fondove_za_turciq", "text": "Предприсъединителните фондове за Турция ще бъдат със  по-малко, предвижда евробюджет 2018 г. Причината е в нарушаването на човешките права в страната, упадъкът на демокрацията и липсата на върховенство на закона. Предвидени са  и Анкара ще може да ги получи само ако вземе мерки за установяване на върховенство на закона. Среща на върха на ЕС в Брюксел през октомври взе политическо решение предприсъединителните фондове за Турция да бъдат намалени. Нарушаването на свободата на изразяване и масовите арести след проваления опит за преврат миналата година бяха остро критикувани от европейските лидери. Германски граждани също бяха арестувани, което предизвика охладняване на отношенията между двете страни. Германската канцлерка Ангела Меркел призова за орязване на еврофондовете за Анкара през предизборната си кампания през септември. Туск: Намаляваме еврофондовете за Турция, ЕК има последната дума В телефонен разговор Меркел е уверила турския държавен глава Реджеп Тайип Ердоган, че ще работи за навременно предоставяне на обещаната финансова помощ за справяне с бежанската криза, съобщи EU Observer. До края на 2017 г. Анкара трябва да получи остатъка от трите милиарда евро по мигранската сделка, а следващата година - още толкова. Тези пари не са обвързани с предприсъединителните фондове. Турция чака 6 млрд. евро от ЕС по мигрантската сделка до 2018 г. Турция чака 6 млрд. евро от ЕС по мигрантската сделка до 2018 г.", "date": "2017.12.01", "title": "ЕС орязва предприсъединителните фондове за Турция"}
{"url": "http://clubz.bg/61353-shte_priznae_li_trymp_erusalim_za_stolica_na_izrael", "text": "Белият дом обмисля дали да признае Ерусалим за столица на Израел, съобщава Ройтерс. Подобен дипломатически ход би предизвикал гнева на Палестина и влошаване отношенията на САЩ със съюзниците им в Близкия изток. Според източници на Си Ен Ен в понеделник президентът Доналд Тръмп ще обяви окончателното си решение. Дори Ерусалим да бъде признат за столица на Израел, посолството на САЩ засега ще остане в Тел Авив - официално признатата от международната общност столица. Държавни служители коментират пред Ройтерс, че се обсъжда дългосрочен план, според който и мисията може да бъде преместена в спорния град, но това би изложило на опасност дипломатите и затова е опция за по-далечно бъдеще. Друг вариант е само посланикът Дейвид Фрийдман да бъде преместен в Ерусалим, а дипломатическата мисия да остане в Тел Авив. И зетят на Тръмп може да напусне Белия дом Ключово от дипломатическа гледна точка е дали САЩ ще признаят за столица само Западен Ерусалим. Формулировката е важна, защото източната част на града е контролирана от палестинците, които го смятат за своя столица.  Тръмп в Израел - противоречия от началото до края Израел смята Ерусалим за своя столица, но там няма чуждестранни посолства. Градът е обект на спорове между Израел и непризнатата официално Палестина. Официално признаване на града за столица на Израел може да предизвика напрежение межу Вашингтон и съюзниците му в Близкия изток, повечето от които подкрепят независимостта на Палестина. Тръмп в Израел - противоречия от началото до края", "date": "2017.12.01", "title": "Ще признае ли Тръмп Ерусалим за столица на Израел?"}
{"url": "http://clubz.bg/61356-sdelka_za_carskite_imoti_shte_gledame_obshtestveniq_interes_podcherta_nankov", "text": "Държавата не се е отказала от т.нар. \"царски имоти\", за които наследниците на цар Борис III съдят държавата. Това подчерта министърът на регионалното развитие и благоустройството Николай Нанков по време на парламентарния контрол днес. Той отговаряше на въпроси на Крум Зарков от БСП във връзка с това какво прави държавата по въпроса с имотите и защо регионалното министерство търси споразумение с него. бТВ: Държавата ще връща имотите на Симеон със закон Нанков обаче не отговори по същество какво налага прекъсването на съдебните процедури и то на етап, в който по всичко личи, че държавата има реален шанс да спечели делата. Неофициално депутати от управляващата коалиция коментират, че сделката цели да се откаже Сакскобургготски от делата, които води в Европейския съд по правата на човека (ЕСПЧ) в Страсбург. Първо - защото имало податки, че ЕСПЧ ще отсъди в полза на царя и то за немалка сума, второ - чисто имиджово, и трето - заради европредседателството. Адвокатите на Симеон били склонни да се съгласят със спирането на съдебните производства. Ако се стигне до споразумение, или Царя ще ползва доживотно имотите, или ще му се присъди обезщетение. Вместо това Нанков припомни, че в момента има две висящи съдебни производства за собствеността на двореца \"Врана\" и \"Царска Бистрица\". Но разпореждането с тях бе замразено с мораториум от ГЕРБ през 2009 г. - заради което Сакскобургготски съди страната ни в Страсбург. По информация на Клуб Z работната група се води от Миглена Тачева, бивш министър на правосъдието в кабинета на Сакскобургготски. До вчера Нанков не бе наясно дали става въпрос за подготвяне на законопроект или становище, но днес подчерта второто. На последващ въпрос от Зарков защо държавата търси споразумение, а не остави съдът да си свърши работата, министърът отговори така: Нанков неколкократно подчерта важността на \"обществения интерес\".", "date": "2017.12.01", "title": "Сделка за царските имоти? Ще гледаме обществения интерес, подчерта Нанков"}
{"url": "http://clubz.bg/61359-dvama_v_aresta_za_zapaleniq_djip_na_zatvornicheski_shef", "text": "Районна прокуратура-Пловдив води досъдебното производство за запаления снощи джип на шефа на затвора под тепетата Божил Иванов. Квалификацията  е по чл. 330 ал. 1 от Наказателния кодекс – за палеж на моторно превозно средство. Джипът е бил залят със запалителна течност в предната част. Пожарникарите са пристигнали бързo и са успели да овладеят пламъците, но предната част на джипа е унищожена.  Към момента не е установен извършителят, но... Преди по-малко от 3 месеца бе подпален и опелът на шефа на охраната на пловдивския затвор, припомнят местни медии. Пред бТВ Божил Иванов подчерта, че сегашният палеж, както и този на колегата му Стефан Георгиев няма да постигнат желания ефект за сплашване.", "date": "2017.12.01", "title": "Двама в ареста за запаления джип на затворнически шеф"}
{"url": "http://clubz.bg/61363-moratoriumyt_za_belene_ne_bil_moratorium_dyrjavata_gotova_za_aport", "text": "Мораториумът за изграждането на АЕЦ \"Белене\", наложен с решения на Министерския съвет и на Народното събрание през 2012 г., всъщност не е никакъв мораториум. А ако проектът се реализира, то най-вероятната хипотеза за участие на държавата в него ще чрез е апорт на активите.  Това стана ясно от думите на енергийния министър Теменужка Петкова в отговор на въпрос на депутата от БСП Васил Антонов какви са намеренията на държавата относно строителството на централата след доклада на БАН. Както е известно, на Академията бе възложена задачата да разгледа всички хипотези за това изгоден ли е проектът или не и как може да се реализира. Докладът бе представен на Петкова на 16 ноември и до момента не е публичен - съдържал клаузи за конфиденциалност. Планът на ГЕРБ и БСП за АЕЦ „Белене” По-късно уточни пред Клуб Z, че за да се рестарира проектът, двете решения трябва да бъдат отменени, но това е техническа част, работа за юристите. Самите юристи обаче са разделени на две. Според едни - след като в решенията се съдържа думата \"прекратяване\" на изграждането на ядрената централа, то за да има рестарт, всички процедури трябва да тръгнат от нулата. Други обаче са на мнението на енергийния министър - че няма пречка проектът да се размрази с обикновени решения на МС и НС, както е бил и прекратен. \"Росатом\" пак поиска \"Белене\": по унгарски модел ще е най-изгодно Петкова даде заявка още, че ако АЕЦ \"Белене\" се строи, то като най-изгоден вариант за държавата се очертава платените досега активи да бъдат включени като апорт в една бъдеща проектна компания. Този вариант тя определи като \"твърде възможен\". И припомни публично известните до момента сценарии, разиграни от БАН, като подчерта, че в основата е заключението на учените, че след 30 години ще има дефицит в региона от над 2000 мегавата: Какво казаха и какво разбрахме за \"Белене\" БАН смята, че да не се прави нищо е най-лошият вариант, защото разходите по поддръжка ще продължат без да има възвращаемост. Да се продаде оборудването също е много лош вариант, защото би се продало на по-ниска цена от инвестираните над 3 млрд. евро в площадката до момента. Да се търси на 100% частен инвеститор също не е добър вариант, защото именно държавната гаранция е притегателна сила за инвеститора, а в този сценарий такава няма. И последният вариант е участието на държавата. Но  . Но при по-ниска цена, лихва над 4,5% и евентуално запазване на съотношението 70/30, тогава проектът е жизнеспособен, даде заявка енергийният министър. В заключение Петкова даде заявка, че решението за рестарт на проекта и търсене на инвеститор трябва да се вземе след съгласие на партиите в парламента, а гореща подкрепа има, както е известно, от опозицията в лицето на БСП. \"Росатом\" пак поиска \"Белене\": по унгарски модел ще е най-изгодно Какво казаха и какво разбрахме за \"Белене\"", "date": "2017.12.01", "title": "Мораториумът за \"Белене\" не бил мораториум, държавата готова за апорт"}
{"url": "http://clubz.bg/61364-evropa_mrysnoto_kuche_koeto_nakara_syrbite_da_se_trudqt", "text": "Във фоайето на кино \"Илюзион\" видях плакат с лика на Милошевич и обръщението му към руснаците: Помислих и се ужасих. Заради кучето сърбите вече не могат да отнемат територии на хърватите, румънците, българите и македонците. Ако сърбинът иска земя в Трансилвания, може да си я купи. Тачи: Целите на Сърбия са като тези на Милошевич Няма нужда да убиваш стопанина и родата му, няма нужда да копаеш през нощта яма и да слагаш в нея трупове, няма нужда да държиш под възглавницата \"Калашников\". Плащаш и си го ползваш с удоволствие - как да живееш така? Сърбите не могат да колят босненците. Вече двадесет години босненецът ходи неклан - нима това е нормално? Сърбите не могат да натрапват на съседите своята идентичност. Сега вече не можеш просто така да хванеш черногореца и да го направиш сърбин. Черногорецът, защитен от мръсното куче, си остава черногорец, което само по себе си е гадно и отвратително. Осъден се самоуби пред трибунала в Хага (ВИДЕО) Най-големият ужас е, че сърбинът просто се труди - търгува, произвежда, получава образование. Това живот ли е? Без геополитическа страст, без националистическа истерия, без религиозни екзалтации. Да не дава Господ такъв живот на руснаците. Вместо да живееш така, по-добре смърт, като онзи хърватин в Хага. Осъден се самоуби пред трибунала в Хага (ВИДЕО)", "date": "2017.12.01", "title": "Европа - мръсното куче, което накара сърбите да се трудят"}
{"url": "http://clubz.bg/61362-evropa_razdelena_na_shest_politicheski_plemena", "text": "Има шест \"политически племена\" в Европа. Разделението е според начина, по който европейците се самоидентифицират, според изследване на  , представено в петък. То проучва над 10 000 европейци в 10 страни на ЕС относно техните разбирания по широк кръг политически и социални въпроси. Заключението е, че сегашният поляризиран дебат на проевропейски настроените хора срещу антиевропейците не обхваща изцяло сложността на европейския политически спектър. Най-голямото политическо племе, което представлява 36 на сто от извадката, са т. нар.  . Те се гордеят, че са част от ЕС, но имат своите резерви по теми като имиграцията. Когато трябва да избират между по-голяма интеграция и национален суверенитет, клонят към второто. Като цяло членовете на това племе са по средата по много въпроси и имат нужда допълнително да бъдат убеждавани за достойнствата на ЕС. Втората най-голяма група е идентифицирана като  . 23 на сто от анкетираните попадат в тази група. Тук са основно проевропейците оптимисти. И все пак, когато стане дума за по-нататъшна интеграция, това племе предпочита запазване на сегашното състояние на нещата. В единия край на скалата са  . Те са 14 на сто. На другия полюс са  , 8 на сто от всички анкетирани. Тези две групи имат напълно противоположни виждания. Според първите ЕС е антидемократичен съюз, а вторите искат по-голяма интеграция в Обединени европейски щати. И въпреки че тези две групи са относително малки, техните членове изглежда, че имат непропорционално голямо влияние на политическата сцена, твърди изследването. Следващото политическо племе се състои от т. нар.  , които искат по-демократичен ЕС, с по-малко правила, като властта се върне донякъде обратно при държавите членки. \"Когато става въпрос за споделяне на отговорност, членовете на това племе смятат, че всяка държава трябва да поеме своя дял от бежанци.\" И накрая са  , които искат по-интегриран ЕС, движен от прогресивни ценности. \"Най-голямото предизвикателство пред политическите лидери е да ангажират племето на колебаещите се европейци - това е най-голямата група от хора в ЕС\", казва пред \"Политико\" Томас Райнес, един от авторите на изследването. Той добавя, че повечето от колебаещите се европейци изглежда, че инстинктивно подкрепят ЕС, но същевременно те имат и много сериозни притеснения относно суверенитета и имиграцията, а голяма част от тях са просто далече от политиката.", "date": "2017.12.01", "title": "Европа - разделена на шест политически племена"}
{"url": "http://clubz.bg/61371-protivokonstitucionno_li_be_priet_tekst_ot_byudjeta_eto_praktikata", "text": "Наруши ли Народното събрание конституцията с начина, по който прие чл. 6 от Закона за държавния бюджет за 2018 г. - това е въпросът, който се търкаля от четвъртък вечерта, когато на второ \"нощно\" заседание депутатите приключиха с бюджета за догодина.  Темата се повдигна още в пленарната зала, стана скандал, а от БСП днес обявиха, че ще сезират Конституционния съд за процедурите по гласуването. Социалистите обаче не аргументираха искането си с вече съществуваща конституционна практика. Менда Стоянова от ГЕРБ пък заяви, че ще се радва КС да бъде сезиран, защото е сигурна, ще няма нарушение на процедурата.  Конституционна практика по темата как се приемат текстове на закони обаче има, показа проверка на Клуб Z. И тя не е в полза на аргументите на ГЕРБ и Стоянова.  БСП: Пращаме бюджета на Конституционния съд заради чл. 6 Чл. 6 от Бюджет 2018 г. е текстът за бюджета на Министерския съвет. При гласуването в сряда Народното събрание - погрешка или не, прие предложение за изменение на текста от социалиста Васил Антонов. То предвижда отпускането на допълнителни 1 130 000 лв. към бюджета на дирекция \"Вероизповедания\" за два православни храма - \"Св. Александър Невски\" и манастира \"Св. Георги\" на Атон. Депутатите одобриха идеята на Антонов и при първото гласуване, и при прегласуването на текста - по процедурата, записана в чл. 71 от парламентарния правилник, където изрично пише, че  Ето и факсимиле от разпечатката при гласуването, удостоверяваща, че предложението на Антонов е прието - два пъти: След като предложението на социалиста бе прието, а останалите поправки на други депутати - отхвърлени - Народното събрание трябваше да гласува окончателния текст на разпоредбата - текста на вносителя за чл. 6 с одобрената вече промяна. Тук обаче от ГЕРБ гласуваха \"против\". Настана суматоха, Данаил Кирилов поиска отлагане на текста и така се стигна до четвъртък. Приеха го. В 23 ч. в четвъртък. Карадайъ предупреди Караянчева: Направихте втора стъпка към оставка От ГЕРБ настояха, че няма да минат гласуваните вече допълнителни пари за храмовете. И измислиха процедура, по която да отхвърлят приетото предложение на Антонов. Това се случи въпреки поисканата почивка, въпреки провелия се Председателски съвет и въпреки че преди това Йордан Цонев от ДПС им бе подсказал как могат да излязат от ситуацията, без да нарушат правилата. В продецура \"прегласуване\" на чл. 6 от бюджета, заедно с промените на Антонов, ГЕРБ се обявиха \"против\". Така на практика бе отхвърлен целия бюджет на Министерския съвет. Според юристите на управляващите обаче това не било така - можели да гласуват текста на вносителя наново - само че без предложението на Антонов.  Заради твърде подобен случай през 2007 г. (по време на тройната коалиция - б.р.) 53-ма депутати сезират Конституционния съд за противоконституционност на текст от Закона за здравното осигуряване - заради нарушената процедура по гласуването. Казусът накратко - залата е приела предложения за промяна на първоначалния текст на вносителя, направени от депутати, но въпреки това парламентът гласува отново текст, който по същество повтаря този на вносителя, но без гласуваните вече редакции.  Ето какво пише в анонса към Решение №3 от 2007 г. по дело №2 на КС от същата година: Мотивите на конституционните съдии да обявят гласуванията в нарушена процедура са доста по-обширни. Пълното решение на КС можете да прочетете  - няма постъпили особени мнения по решението.  Сега се очаква - след обнародването на Закона за държавния бюджет за 2018 г., от БСП да напишат мотивите си и да сезират Конституционния съд за начина, по който гласува чл. 6 в четвъртък вечерта. А след това - думата има Конституционния съд. Отново. Приеха го. В 23 ч. в четвъртък. Карадайъ предупреди Караянчева: Направихте втора стъпка към оставка", "date": "2017.12.01", "title": "Противоконституционно ли бе приет текст от бюджета? Ето практиката"}
{"url": "http://clubz.bg/61375-syvetnik_na_trymp_obvinqem_za_ruskata_vryzka", "text": "Бившият съветник по национална сигурност на американския президент Доналд Тръмп е вторият обвиняем по разследването за руска намеса в американските президентски избори през 2016 г, съобщи Ройтерс. На разпит през януари тази година Майкъл Флин е излъгал властите за срещата си с тогавашния руски посланик в САЩ Сергей Кисляк. Пред ФБР Флин е заявил, че на 29 декември 2016 г. не е говорил с Кисляк относно наложените санкции от страна на САЩ. Той съзнателно е лъжесвидетелствал пред властите. През февруари Флин беше принуден да подаде оставка след като бе уличен в нерегламентирани контакти с посланика. Ген. Флин ще се разприказва срещу имунитет Не е ясно какво точно са обсъждли Флин и Кисляк по време на срещата си. Твърди се че са говорили за изгонените от САЩ 35 руски дипломати и наложените от администрацията на Обама санкции заради намесата в изборите в края на 2016 г. По време на разследването стана ясно, че Кремъл се е опитвал да подпомогне избирането на Тръмп за президент и провала на кампанията на опонентката му Хилъри Клинтън. След замесените е синът на Тръмп, който се е срещнал с руска адвокатка по време на предизборната кампания и малко преди хакерската атака срещу сървърите на Националния комитет на Демократическата партия. В какво е обвинен Манафорт и каква е връзката му с Русия Бившият шеф на предизборния щаб на Тръмп Пол Манафорт и бившият му съдружник Рик Гейтс бяха първите обвиняеми по разследването за намеса на Русия в изборите. Те бяха уличени в заговор срещу Съединените американски щати, пране на пари, укриване на средства в чуждестранни банки, отказ от регистрация като \"чуждестранен агент\", фалшиви показания по закона за регистрация на чуждестранни агенти и лъжесвидетелство. Очаква се първите обвинени да съдействат на разследващите в замяна на намаляване на присъдите и така да уличат други свързани с Русия фигури, близки до американския президент.  В какво е обвинен Манафорт и каква е връзката му с Русия", "date": "2017.12.01", "title": "Съветник на Тръмп обвиняем за руската връзка"}
{"url": "http://clubz.bg/61366-shulc_nqma_zelena_svetlina_za_shiroka_koaliciq", "text": "Той даде пресконференция в партийната централа дом \"Вили Бранд\" в Берлин. Преди това близо три часа ръководството на ГСДП дебатира по снощната среща на федералния президент Франк-Валтер Щайнмайер в двореца \"Белвю\" с Шулц и лидерите на Християндемократическия съюз (ХДС) Ангела Меркел и на баварския Християнсоциален съюз (ХСС) Хорст Зеехофер, които са с една парламентарна група. Меркел пое курс към широка коалиция. Шулц засега мълчи Срещата и продължи повече от два часа при планиран един. И тримата партийни лидери напускаха двореца в пълно мълчание. При днешното си изявление Шулц посочи, че е имало договорка да се пази пълна дискретност по разговора с държавния глава. Въпреки това някои медии съобщиха, че по време на срещата с Щайнмайер са били обсъждани всички възможни варианти – съставяне на широка коалиция, на правителство на малцинството и предсрочни избори. В крайна сметка е била постигната договорка за начало на преговори за широка коалиция – десницата и социалдемократите. Шулц поел ангажимент да предложи на партийното ръководство точно тази опция. Меркел пред авариен изход - нова \"голяма коалиция\" На днешната пресконференция Мартин Шулц индиректно обвини Меркел в разпространяване на фалшива информация. Според него тя била разпространена снощи от хора на ХДС с цел да се увеличи натискът върху ГСДП.  Ето защо Шулц се обадил на Меркел по телефона и й казал, че подобен ход е неприемлив, добавяйки: Все пак на днешната пресконференция лидерът на социалдемократите обяви, че всички варианти са на масата, но не е вземано никакво решение. А и Германия имала правителство, което продължава служебно да изпълнява задълженията си и така никой не бил поставен под натиск. \n\tШулц обяви също, че в понеделник партийното ръководство ще изработи препоръки до партийния конгрес, който ще се проведе от 7 до 9 декември. Делегатите трябвало да решат дали да се тръгне или не към широка коалиция. Междувременно младежката организация на ГСДП разпространи онлайн петиция NoGroko (\"Не на широка коалиция\"). В нея между другото се посочва: По-сдържана позиция заемат опитни политици социалдемократи. Олаф Шолц, който е премиер на Хамбург   и заместник-председател на ГСДП, оповести: Шолц и други негови съпартийци не изключват широка коалиция с десницата, но ако това станело, ново правителство в Берлин можело да има едва през февруари догодина. Меркел пред авариен изход - нова \"голяма коалиция\"", "date": "2017.12.01", "title": "Шулц: Няма зелена светлина за широка коалиция"}
{"url": "http://clubz.bg/61360-jurnalisti_ot_sasht_da_ne_vlizat_v_ruskata_duma_predlagat_deputati", "text": "Забрана за достъп на представители на американските медии до долната камара на руския парламент ще обсъдят местните депутати, съобщи Ройтерс. Очаква се предложението да бъде внесено в понеделник и гласувано в края на следващата седмица. Американските власти регистрират финансираната от Кремъл телевизия Russia Today (RT) по Закона за чуждестранните агенти заради разкрития, направени по време на разследването за риска при намеса в президентските избори в САЩ. Според разследващите и двете медии са \"платформа на Кремъл за разпространение на пропаганда\". В отговор в Русия бе приет подобен закон, подписан от президента Владимир Путин през миналата седмица. RT официално стана чуждестранен агент в САЩ Предложението за забрана на достъпа на представители на американските медии до Думата е отговор на подобна забрана в САЩ, коментира още Севастиянова пред РИА \"Новости\". В сряда RT публикува писмо от Изпълнителния комитет на кореспондентите в американския Конгрес, според което акредитациите на журналистите на руската телевизия са отнети и те вече нямат достъп до държавната институция. Путин подписа закона за \"чуждестранните агенти\" Путин подписа закона за \"чуждестранните агенти\"", "date": "2017.12.01", "title": "Журналисти от САЩ да не влизат в руската Дума, предлагат депутати"}
{"url": "http://clubz.bg/61372-v_cska_1948_namerili_nachin_da_uchastvat_v_tyrga_za_bazite_na_cska", "text": "ЦСКА 1948 ще участва в търга за базите на ПФК ЦСКА АД, обяви изпълнителният директор на аматьорския клуб Добрин Гьонов на пресконференция. Първоначално се смяташе (и все още се смята), че това няма как да се случи. Едно от изискванията гласи, че кандидатите трябва да имат уставен капитал не по-малко от 5 000 000 лева и да са реализирали 3-годишен оборот в размер, не по-малък от 15 000 000 лв. без ЦСКА. Държавата обяви условията по търга за базите на ЦСКА (документ) Юристите обаче намерили начин ЦСКА 1948 да е изряден за конкурса, документите за който трябва да се подадат до 17 часа на 11 декември, а победителят ще бъде обявен на 3 януари 2018 г. ЦСКА 1948: Спрете футболното КТБ. Да изгоним \"Литекс\"! ЦСКА 1948 редовно напада \"вражеския\" ЦСКА-София и министъра на спорта Красен Кралев, например за настоящия договор, по силата на който клубът на Гриша Ганчев ползва стадион \"Българска армия\" и базата в Панчарево. ЦСКА 1948: Спрете футболното КТБ. Да изгоним \"Литекс\"!", "date": "2017.12.01", "title": "В ЦСКА 1948 намерили начин да участват в търга за базите на ЦСКА"}
{"url": "http://clubz.bg/61379-jordan_conev_nacionalistite_nqmat_mqsto_vyv_vlastta", "text": "Според него всяка партия трябва да изповядва патриотизъм, а национализмът разделя. ДПС vs \"патриоти\": \"Идиоти\"! \"Еничарка\"! Цонев допълни, че ДПС не иска мястото на „Обединени патриоти“ във властта, а само тяхното премахване: Цонев изтъкна, че европейски лидери ясно и категорично заявяват, че не харесват тази коалиция. И знак за това бил фактът, че унас по повод предстоящото председателство дошъл само шефът на Европарламента Антонио Таяни. Нямало ги обаче лидерите на представените там партии. Цонев говори и за приетия бюджет и споровете около парите. Според него няма объркване, а това не е прецедент. Той смята, че Народното събрание съществува по свои правила. Всяко нарушаване е незаконно и създава усещането за някакъв диктат.", "date": "2017.12.01", "title": "Йордан Цонев: Националистите нямат място във властта"}
{"url": "http://clubz.bg/61378-bryuksel_posqga_kym_socialnite_mreji", "text": "  , каза днес в София българската еврокомисарка Мария Габриел. Евродирективата за аудиовизуалните медии трябва да да се разпростре и над социалните мрежи, смята тя. Какво ще постигне ЕС от законодателните си амбиции обаче не е ясно. Във водещата му сила, Германия,  . Канцлерката Ангела Меркел и лидерът на социалдемократите Мартин Шулц разговаряха два часа при президента Франк-Валтер Щайнмайер, но излязоха в пълно мълчание. Шулц отрече да е давал зелена светлина на преговори за нова \"голяма коалиция\", чака партийно решение. На 81 години и с присъда за данъчна измама, Силвио Берлускони иска отново да управлява Италия (за пети път), но преди това   - този път по обвинение, че е подкупил свидетел. На редовната си \"мини-сесия\" в Брюксел Европейският парламент даде формалното си одобрение за бюджета на ЕС за 2018 г. В него  Лондон и Брюксел ще имат   в подготовката на насрочения за понеделник работен обяд на Тереза Мей с Жан-Клод Юнкер. Британската министър-председателка се очаква да направи ново предложение за изходната сметка на страната си при напускането на ЕС в опит да приключи с преговорите по развода до Европейския съвет на 15 декември и да започне преговори по бъдещите отношения. Комисията ще даде становището си в сряда. Моментът е решаващ за хода на преговорите и може би за политическото бъдеще на Мей. Знаете ли кои са политическите племена в Европа? Те са шест според \"Чатъм хаус\": колебаещи се, доволни, отхвърлящи, федералисти, въстаници. Познахте ли се от кои сте? Ако не, прочетете още   ", "date": "2017.12.01", "title": "Брюксел посяга към социалните мрежи"}
{"url": "http://clubz.bg/61370-pesho_sumista_ostava_do_jivot_v_zatvora", "text": " ще лежат до живот без право на замяна за две убийства. Днес ВКС се е произнесъл окончателно по казуса, но от съда отказват информация заради променения НПК, според който трябва... първо прокурор да разреши на съдиите дали да съобщават нещо на сайта си. През май 2016 г- Варненският апелативен съд за втори път потвърди трите доживотни присъди без право на замяна на   за две убийства. Едното - на шуменския бизнесмен Румен Рачев, бе извършено през 2009 г. А второто е на великотърновския адвокат Петър Лупов. Това стана, след като ВКС веднъж връща на втората инстанция делото и отмени първото решение. Процесът стана известен като \"Килърите\" - по модерните кръщавания от времето на Цветан Цветанов като вътрешен министър и вицепемиер. Янко Попов-Туцо има присъда намалена от 17 на от 10 г. като част от същата група, а Райчо Стойнев бе оправдан. На 7 април т.г. системата за случайно разпределение на дела на Висшия съдебен съвет посочи за докладчик по делото председателя на Второ наказателно отделение на ВКС Татяна Кънчева, а другите двама съдии в състава бяха Жанина Начева и Галина Захариева.  ", "date": "2017.12.01", "title": "Пешо Сумиста остава до живот в затвора"}
{"url": "http://clubz.bg/61361-palni_palni_lampichki_snimki", "text": "Сезонът повелява - време е за елхи, за лампички. В края на ноември и началото на декември започва голямото палене на градските коледни дървета. Президентът Доналд Тръмп със съответната пищна церемония и характерни шеги вече свърши тази работа във Вашингтон.  Церемонията за запалването на елхата в София е на 1 декември вечерта. Ето какво се случва в сезона на коледните дръвчета по света: Президентът на САЩ Доналд Тръмп запали преди ден светлините на главното коледно дърво пред Белия дом и пожела на сънародниците си: \"Весела Коледа! Щастлива Нова година и невероятни празници!\" \n\tПо традиция заедно с него бяха първата дама Мелания и децата на американския държавен глава. Церемонията се извършва за 95-и път. Другата голяма атракция е в Ню Йорк - запалването на елхата пред Рокфелер център. Тълпи от туристи се стекоха вчера в Манхатън при засилени мерки за сигурност и относително топло време да наблюдават запалването на светлините на коледното дърво. Кметът Бил де Блазио включи в 20,55 часа на 29 ноември лампите, които осветиха високия близо 23 метра и тежащ над 12 тона норвежки смърч, украсен с 50 000 многоцветни енергоспестяващи лампички, захранвани от слънчеви батерии. На върха му бе поставена звезда с диаметър 2,9 м и направена от 25 000 кристала \"Сваровски\".   \n\tТрадицията за коледната елха на площад \"Рокфелер плаза\" започва през 1933 г. Тогава дървото е шестметрово, като е украсено с хартиени гирлянди и червени плодове. След две години започват да включват електрически гирлянди на елхата.  Дни по-рано грейна и коледното дърво в Дортмунд. То заема централно място на коледния базар в града. Традицията беше спазена и в Хамбург.  Ето и тази пред двореца Шьонбрун в австрийската столица Виена  Гледка, идеална за класическа коледна картичка.  Ето и дървото в центъра на унгарския град Егер.  А това е Тайпе, Тайван. Коледното дърво е 3D. 36-метровото дърво ще бъде палено всяка вечер до края на годината с 3D прожекция върху околните сгради.  ", "date": "2017.12.01", "title": "Пални, пални... лампички (СНИМКИ)"}
{"url": "http://clubz.bg/61380-goranov_drugata_sedmica_davame_parite_za_sv_aleksandyr_nevski_i_zograf", "text": "Така той коментира скандала при приемането на бюджета за 2018 г. Причина за него бе спорна процедура, с която ГЕРБ \"изтриха\" вече приети добавки на опозицията от крайната версия на бюджета. Става дума за чл. 6 от бюджета - парите на МС и дирекция \"Вероизповедания\". Червеният депутат Васил Антонов предложи отпускането на допълнителни 1,13 милиона лева за ремонт на \"Св. Александър Невски\" и Зографския манастир на Атон. Предложението бе прието и при гласуване, и при прегласуване. Но след това целият текст бе отхвърлен. БСП: Пращаме бюджета на Конституционния съд заради чл. 6 БСП обяви, че ще сезира Конституционния съд за процедурата. Проточилото се 23 часа обсъждане на бюджета не означава, че някой е имал нещо за криене, изтъкна Горанов. За това време се чули всички тези. Разумните от тях звучали убедително. Най-големите концептуални разлики между ГЕРБ и БСП обаче остават. Горанов предпочитал да коментирам добрите новини. Приеха го. В 23 ч. в четвъртък. Карадайъ предупреди Караянчева: Направихте втора стъпка към оставка На намека, че дължим това на европейския данъкоплатец, Горанов отговори: Запитан коя европейска страна си позволява мораториум върху нови лекарства, финанситт номер 1 каза: Вдигнатите от БАН черни знамена не са новина, смята Горанов. Новина е, че има 65 милиона лева, планирани за научни проекти в националния бюджет. Това е професионален ресурс, достъпен на научните институти в България. Те могат да кандидатстват и да доставят научен продукт. На въпроса за избирането на Бойко Борисов за пореден път за лидер на ГЕРБ Горанов отвърна, че когато един отбор върви, център нападателите не се сменят. А клетвите, че ГЕРБ никога няма да управлява с БСП, Горанов коментира така: Приеха го. В 23 ч. в четвъртък. Карадайъ предупреди Караянчева: Направихте втора стъпка към оставка", "date": "2017.12.01", "title": "Горанов: Другата седмица даваме парите за \"Св. Александър Невски\" и Зограф"}
{"url": "http://clubz.bg/61368-kraj_na_tyrseneto_na_oceleli_na_arjentinskata_podvodnica", "text": "Аржентинските военноморски сили официално съобщиха, че спират да търсят оцелели на подводницата, която изчезна в южната част на Атлантическия океан преди две седмици с 44-членен екипаж на борда. Говорителят на флота на Аржентина Енрике Балби съобщи пред репортери, че спират да търсят оцелели на \"Сан Хуан\", съобщава АФП. Той обясни, че въпреки че не било възможно окончателно да се твърди, че екипажът е загинал, около района на изчезването на подводницата нямало \"доказателства за корабокрушение\", както и че спасителните усилия на международните екипи са продължили два пъти по-дълго от времето, в което се смята, че хората на борда биха могли да оцелеят. Трагедията с аржентинската подводница събуди тежки спомени в Русия \"Въпреки огромните усилия, се оказа невъзможно да локализираме къде се намира подводницата\", добави той като добави, че международните опити да бъде открита тя ще продължат. Последният контакт с подводницата е бил на 15 ноември. \"Сан Хуан\" е 34-годишен плавателен съд, произведен в Германия, движи се на дизел и електричество. Последно подводницата е засечена да се движи в Южния атлантически океан на 450 км от брега. При последната комуникация от \"Сан Хуан\" докладват, че е имало механична повреда в резултат на късо съединение. Три часа по-късно е записан шум, който много прилича на експлозия, на около 48 км от мястото, където екипажът е докладвал за повредата. Няколко страни издирват изчезнала аржентинска подводница  Позицията е по пътя на подводницата, която се е прибирала в базата си в Мар дел Плата. Дни наред изчезналият плавателен съд се издирваше от интернационална армада от спасителни кораби, подпомогнати и от самолети, но без резултат. Роднините приеха тежко съобщението, че спасителната операция приключва. \"Те унищожиха и последната ни надежда\", казва Луис Талияпиетра, 46-годишният баща на един от членовете на екипажа. Хорхе Вийреал, чийто син Фернандо е бил лейтенант на борда, не се предава. В екипажа на подводницата е била е първата жена подводничар в Аржентина, Елиана Кравчик, на 35 години. \"Сан Хуан\" беше най-новата от трите подводници на Аржентина. Няколко страни издирват изчезнала аржентинска подводница ", "date": "2017.12.01", "title": "Край на търсенето на оцелели на аржентинската подводница"}
{"url": "http://clubz.bg/61373-dvojni_nadnici_za_raboteshtite_na_27_dekemvri", "text": "Надниците за тези, които ще работят на 27 декември, трябва да бъдат минимум двойни, става ясно от съобщение на Главна инспекция по труда (ГИТ). Това е неприсъствен ден след трите празнични дни по Коледа, определени от Кодекса на труда - 24, 25 и 26 декември. Причина е, че 24 декември съвпада с почивен ден - неделя. По тази причина по отношение на заплащането на труда за 27 декември са съотносими регламентите за работа в почивни дни. Размерът, с който трябва да бъде увеличено дневното възнаграждение, зависи от начина на отчитане на работното време - подневно или сумирано, както и дали човек работи на ненормиран работен ден. Във всички случаи - независимо от начина на отчитане на работното време, трудът, положен на официален празник, се заплаща с минимум 100 процента увеличение. Самият начин на отчитане на работното време - подневно или сумирано, както и дали човек работи в условията на ненормиран работен ден, имат значение при заплащането на извънредния труд, положен в празнични и почивни дни. Ако работното време се отчита подневно или се работи на ненормиран работен ден, положеният труд в празнични дни винаги е извънреден и също се заплаща със 100 процента увеличение. Така работникът или служителят трябва да получи увеличение на дневната си надница в четворен размер - удвоен размер на трудовото възнаграждение за работа на официален празник и удвоен размер за положения извънреден труд. Работата за тези хора в почивни дни, в случая и на неприсъствения 27 декември, също е извънреден труд. В този случай обаче надницата се увеличава с минимум 75% - само за положения извънреден труд. При сумирано отчитане на работното време извънредният труд се изплаща с 50 процента увеличение, но едва в края на отчетния период, ако бъде отчетено полагането на такъв. В този смисъл самото полагане на труд в празничен и почивен ден не означава непременно полагане на извънреден труд и съответно той не се заплаща с увеличение.  За работа в дните на официални празници работниците и служителите, за които е въведено сумирано изчисляване на работното време, имат право да получат не по-малко от удвоения размер на трудовото си възнаграждение, т.е. не по-малко от две надници. При полагане на труд по график при въведено сумирано изчисляване на работното време на неприсъствения 27 декември законът не предвижда увеличение на възнаграждението.", "date": "2017.12.01", "title": "Двойни надници за работещите на 27 декември"}
{"url": "http://clubz.bg/61376-barekov_pravi_konglomerat_ot_chestni_medii_video", "text": "Евродепутатът и бивш телевизионен водещ Николай Бареков се отказва от политиката и смята да създаде конгломерат от честни медии.     Това съобщи самият той днес на дискусия в УНСС за фалшивите новини. И уточни, че не напуска Европарламента, а ще работи за честните медии през двете оставащи години от мандата си. Бареков определи премиера Бойко Борисов като най-голямата жертва на фалшивите новини наред с почетния лидер на ДПС Ахмед Доган. Колко пари е взел Бареков от КТБ. Черно на бяло Бившият водещ смята, че конгломератът нямало да бъде скъп и ще бъде разпространяван през фейсбук. Надсловът на конгломерата ще е  , т.е. \"Честни новини\". Преди да влезе в политиката, Николай Бареков беше изпълнителен директор на финансираната от КТБ ТВ7. Той е единственият политик, когото прокуратурата изрично споменава в обвинителния акт срещу ексбанкера Цветан Василев като част от „спонсорската“ му програма.  В пълно нарушение на закона Бареков направи живо предаване за т. нар. Костинбродска афера в деня за размисъл преди изборите през май 2013 г. то бе насочено изцяло срещу ГЕРБ и Бойко Борисов, когото днес радетелят за честни медии определи за жертва на фалшивите новини.", "date": "2017.12.01", "title": "Бареков прави \"конгломерат от честни медии\" (ВИДЕО)"}
{"url": "http://clubz.bg/61374-vijte_jrebiq_za_svetovnoto_snimki", "text": "Жребият за световното по футбол догодина в Русия бе изтеглен днес в Кремъл. Вижте по-долу групите. Мачът на откриването е неособено атрактивен: Русия - Саудитска Арабия на 14 юни от 18 часа наше време на ст. \"Лужники\" в Москва. Финалът е на 15 юли на същата арена. Вижте урните за световното по футбол в Русия Световната купа бе внесена в залата от Мирослав Клозе, голмайстор №1 в историята на мондиалите. Реализаторът бе част от германския тим, който грабна титлата преди три години в Бразилия. Водещи на самата церемония бяха журналистката Мария Командная и голмайсторът на \"Мексико '86\" Гари Линекер   който сега работи за ВВС. Асистираха им величията Диего Марадона, Гордън Бенкс, Лоран Блан, Кафу, Фабио Канаваро, Карлес Пуйол, Диего Форлан и Никита Симонян, първият голмайстор на СССР на световни първенства. 1.Русия 2.Саудитска Арабия 3.Египет 4.Уругвай 1.Португалия 2.Испания 3.Мароко 4.Иран 1.Франция 2.Австралия 3.Перу 4.Дания 1.Аржентина 2.Исландия 3.Хърватия 4.Нигерия 1.Бразилия 2.Швейцария 3.Коста Рика 4.Сърбия 1.Германия 2.Мексико 3.Швеция 4.Южна Корея 1.Белгия 2.Панама 3.Тунис 4.Англия 1.Полша 2.Сенегал 3.Колумбия 4.Япония Прави впечатление, че няма \"групи на смъртта\". Това бе избегнато, тъй като урните бяха разпределени според класирането на отборите в ранглистата на ФИФА. Също така в един квартет не можеше да има повече от 2 европейски отбора и повече от 1 от останалите континенти. Група А - на домакина Русия, никак не е зрелищна и дава шанс на Сборная, класата на която поне към момента не е много висока, да продължи напред. В гр. В Португалия и Испания излеждат фаворити. Кристиано Роналдо ще се изправи срещу някои от съотборниците си в \"Реал\" (Мадрид).  Франия има най-големи шансове в С, заедно с Дания. Доста по-интересен изглежда квартет D, отборите в който донякъде са равностойни. Тук е дебютантът Исландия. Разбира се, поне на книга Аржентина има най-големи шансове за първото място. Същото се отнася за Бразилия в Е. И тази група крие интрига, всеки един от останалите има добри възможности за второто място (ако приемем, че първото е за \"селесао\"). Световният шампион Германия едва ли ще има трудности в F, а Белгия и Англия са лидери в G, но нека не забравяме, че британците често поднасят неприятни изненади на феновете си на големи първенства. Полша е водач на последната група, Н, но това е може би компанията с най-изравнени възможности. За осминафиналите се класират първите два отбора от всяка от 8-те четворки.  ", "date": "2017.12.01", "title": "Вижте жребия за световното (СНИМКИ)"}
