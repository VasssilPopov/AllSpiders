{"url": "http://clubz.bg/80816-da_napusnesh_fifa_zaradi_korupciq_i_da_iskash_pak_da_se_vyrnesh", "text": "Големият корупционен скандал във ФИФА от 2014-2015 г. още не отшумял, водят се дела, отправят се обвинения заради Катар, но световната футболна централа е изправена пред голям парадокс. Голям спортен функционер, напуснал по подозрения за корупция неотдавна, може да се върне на бял кон, ако бъде избран за президент на Азиатската футболна конфедерация (АФК) на изборния конгрес на 6 април в Куала Лумпур. Иде реч за крайно противоречивия шейх Ахмед Ал Фахад, който е шеф на Азиатския олимпийски комитет (АОК) и член на МОК. Кувейтецът е считан за фаворит заедно с настоящия бос шейх Салман бин Ибрахим ал Халифа, който по право е вицепрезидент на ФИФА. Именно това е позицията, която силно привлича Ахмед Ал Фахад - той е заемал подобна. Шейх Ахмед Ал Фахад е герой от \"Аферата Ричард Лаи\", както е известна в спортната преса, покрай многото корупционни случаи след показните арести във ФИФА от 2014-2015 г. Ричард Лаи е бивш шеф на футболната асоциация на Гуам. През април 2017 г. той свидетелства пред съда в Бруклин, Ню Йорк, че в периода 2009-2014 г. е получил от кувейтеца Ал Фахад 850 000 долара \"под бюрото\". Срещу това е служил на Ал Фахад по най-различни казуси. Казаното от Ричард Лаи принуждава Ал Фахад да подаде оставка като член на борда на ФИФА и го отказва от намерението да се кандидатира за №1 в АФК. Тогава.  Любопитно е, че ФИФА просто приема оставката на функционера (и солиден бизнесмен в родината си), но не дава случая на етичната си комисия. Същевременно АФК започва разследване срещу Ал Фахад, което продължава и до днес. Според големи медии в Азия то обаче върви формално и всъщност прикрива по-сериозни нарушения в конфедерацията, свързани и с други личности. Междувременно Ал Фахад вече е \"клиент\" на прокуратурата в Женева - за корупция и фалшификация на документи. Това стана през миналата година и принуди МОК да ореже много функции на боса. Реално той членува в комитета в момента в качеството си на №1 в АОК. Както се вижда, това не го спира в опита да придобие още един пост. Къде е ФИФА? Централата мълчи за момента. Преди броени дни бордът ѝ се събра в Маями и взе две решения, които разбуниха футболния свят и повдигнаха много въпроси, а недоволните засега са повече от доволните. ФИФА одобри ново Световно, въпреки протестите от Европа ФИФА одобри ново Световно клубно първенство с 24 отбора от лятото на 2021 г. Това предизвика гнева на големите европейски клубове. Те заплашиха с бойкот. Другото е възможността да има 48 отбора още на Мондиала в Катар през 2022 г. Както се твърдеше доскоро, че това ще се случи от 2026 г., изведнъж голямата промяна може да настъпи и четири години по-рано на едно Световно, за което продължава да се твърди, че е спечелено неправомерно. И в подготовката на което масово се нарушават човешките и трудови права на онези, които изграждат стадиони, хотели и цели градове. ", "date": "2019.03.19", "title": "Да напуснеш ФИФА заради корупция. И да искаш пак да се върнеш"}
{"url": "http://clubz.bg/80811-ivo_hristov_edin_letec_iztrebitel_ne_se_nujdae_ot_alter_ego_ili_siv_kardinal", "text": "Това заяви пред бТВ Иво Христов, началник на кабинета на президента Румен Радев. Това бе отговорът му на въпрос доколко са верни твърденията, че именно той е сивият кардинал на президента. Според Христов това е \"удобен мит, който се разпространява от опонентите на президента\". Президентът с \"алтернативен на управленския блокаж\" съвет. Начело е... Иво Христов Христов оглави и новия съвет към президентството. Според него след като страната стана член на НАТО е зациклила \"в някакво безпосочно гонене на опашката\" и се е съсредоточила в \"мащабно развитие на инфраструктурата\" И допълни: Христов отрече, че съветът ще се превърне в партия. Според него обаче у нас се оказва \"натиск върху всяко инакомислие\", а \"българите изглеждат хипнотизирани от новините за стабилност\", докато \"корупционните скандали се застъпват един в друг\". И заяви, че е пробългарски настроен и не приема обвиненията към него, както и към президента, че са свързани с Русия.", "date": "2019.03.19", "title": "Иво Христов: Един летец-изтребител не се нуждае от алтер его или сив кардинал"}
{"url": "http://clubz.bg/80815-demokratichna_bylgariq_sds_izbra_gerb", "text": "Сагата ще се присъедини ли СДС към \"Демократична България\" за предстоящите европейски избори приключи. От обединението обявиха продължаването на разговора със синята партия за невъзможно, защото тя очевидно е избрала \"страната на властта\" и \"модела Борисов\". СДС към Жозеф Дол: Ще работим за повече депутати от ЕНП Изводът се базира на последните решения на Националния съвет на СДС и изявления след това на председателя му Румен Христов. Партията реши да преговаря с формациите от ЕНП, в това число и ГЕРБ, а според неофициалната информация от заседанието миналата седмица се преговаря кандидат на СДС да влезе в листата на ГЕРБ за вота. Сините, за разлика от ДСБ и ДБГ, приветстваха писмото на председателя на Европейската народна партия Жозеф Дол, който настоя всички партии от семейството в България да се обединят \"в общ фронт\" за изборите.  Радан Кънев: С Бойко нито партньори, нито баджанаци Очаква се лидерска среща ГЕРБ-СДС в сряда, на която да се обсъдят вариантите за вота. Не е ясно дали сините ще поставят и пред управляващата партия условие името им да фигурира в регистрация за изборите, ако се стигне до общо явяване. На \"Демократична България\" такова условие бе поставено от СДС по решение на Националния съвет. Условие имаше и обединението да отговори дали преговорите продължават до края на тази седмица.  СДС преговаря и с ГЕРБ за място в евролистата Аргументите на \"Демократична България\" включват оценка на управлението на ГЕРБ и на премиера Бойко Борисов и желанието на СДС да преговаря с тях. Радан Кънев: С Бойко нито партньори, нито баджанаци Критиките на \"Демократична България\" към властта и премиера са: от това, че в момента \"моделът Борисов\" е свързан с ДПС, премиерът не само не противодейства, а работи за руското влияние в страната ни и реализация на руски енергийни проекти до това, че няма реформа в съдебната власт и прокуратурата, изграждат се репресивни органи за натиск върху неудобни лица и бизнеси. Споменава се отказът на ГЕРБ да осъди  Листата ще бъде обявена идната седмица. Обединението се обръща и към \"истинстинските седесари\" и ги призовава за подкрепа. Радан Кънев: С Бойко нито партньори, нито баджанаци СДС преговаря и с ГЕРБ за място в евролистата Радан Кънев: С Бойко нито партньори, нито баджанаци", "date": "2019.03.19", "title": "\"Демократична България\": СДС избра ГЕРБ"}
{"url": "http://clubz.bg/80809-otkrivat_prostranstvo_%E2%80%9Eatanas_burov_v_evroparlamenta", "text": "Пространство „Атанас Буров“ ще бъде открито в сграда „Алтиеро Спинели“ на Европарламента в Брюксел, съобщиха от Европейската народна партия (ЕНП). Това ще стане часове преди започването на Европейския съвет. Церемонията по откриването ще бъде почетена от българския председателя на ЕП Антонио Таяни,  българския еврокомисар Мария Габриел, премиера Бойко Борисов, кандидата на ЕНП за шеф на Еврокомисията Манфред Вебер, дипломати и наследници на Атанас Буров. От ЕНП изтъкват, че  . Решението за именуването на част от централната сграда на ЕП в Брюксел на Атанас Буров бе одобрено от ръководството му в края на 2018 г. Това стана по инициатива на българските евродепутати от ГЕРБ/ЕНП. Инициативата бе подета от Андрей Новаков. По време на официалната церемония ще бъде открит бронзов бюст на Атанас Буров и ще бъде поставена паметна плоча.", "date": "2019.03.19", "title": "Откриват пространство „Атанас Буров в Европарламента"}
{"url": "http://clubz.bg/80808-olimpijski_shef_v_tokio_napuska_zaradi_podozreniq_za_korupciq", "text": "Шефът на олимпийския комитет на Япония (ЯОК) и един от двигателите на игрите Токио 2020 Цунеказу Такеда напуска заради корупционния скандал, вихрещ се вече от месеци в страната му. Такеда е разследван от френската прокуратура по обвинение, че е превел 2 милиона евро за подкупи, за да подсигури домакинството на Токио за форума догодина. Градът спечели през 2013 г. в конкуренция с Мадрид и Истанбул. Босът всъщност ще остане на позицията до юни, когато изтича мандатът му, но няма да кандидатства за нов. Правителството в Япония заяви, че всичко по домакинството е чисто. Въпросното плащане било за консултантски услуги. Същата теза застъпва и ЯОК. Според разследването компанията, на която са преведени парите, е свързана със сина на Ламин Диак, бившият шеф на Международната федерация по лека атлетика и член на МОК. Диак е подсъдим във Франция по няколко обвинения. Синът Папа Масата Диак, подобно на Такеда, отрича вина. Цунеказу Такеда е шеф на японските олимпийци от 2001 г. Той е бивш състезател по конен спорт, участвал е на игрите през 1972 и 1976 г.", "date": "2019.03.19", "title": "Олимпийски шеф в Токио напуска заради подозрения за корупция"}
{"url": "http://clubz.bg/80801-mej_shte_ugovarq_udyljavaneto_na_brekzit_do_30_yuni_s_opciq_za_otlagane_do_2_godini", "text": "Британската премиерка Тереза Мей ще се опита да уговори с ЕС удължаване на \"Брекзит\" до 30 юни, като в договорката ще бъде включена опцията за напускане след 2 години, предаде Би Би Си, като се позова на правителствени източници. Отлагането на Брекзит отива към края на юни Тя ще се среща на 20 и 21 март с Европейския съвет, като държавите членки ще гласуват отсрочката. Кенсберг твърди, че според един от източниците  , докато друг е ядосан, че премиерката отново не желае да взима окончателно решение - затова ще иска и отлагането на \"Брекзит\". Според журналистката лидерката на Камарата на общините Андреа Ледсъм  колегите си, като ги е обвинила, че вече подкрепят оставането в ЕС. Парламентът отново бе хвърлен в хаос, след като спикърът на Долната камара Джон Беркау заяви, че ще има за трети път гласуване на сделката за \"Брекзит\", но само ако се уредят   от настоящата уредба на споразумението, съобщава \"Гардиън\". \"Брекзит\" - хаос или точно обратното? Беркау се позова на прецедент от 1604 г., според който е забранено да се гласува    Сделката на Мей вече бе отхвърлена два пъти - на 15 януари (432 срещу 202 гласа) и на 12 март (391 срещу 242 гласа). Председателят на Камарата на общините подчерта, че при второто гласуване е било внесено уточнение с правни последици и затова тя е била отново подложена на вот. За трето гласуване обаче най-вероятно ще трябва споразумението из основи да бъде изменено, което означава, че ще трябва да се търси компромис от ЕС. Преговарящите от страна на Съюза многократно са заявявали, че това е единственото възможно споразумение за \"Брекзит\". Тереза Мей: Подкрепете сделка или се гответе за дълго отлагане на \"Брекзит\" Вече изминаха две години и половина от началото на преговорите за напускането на Великобритания на ЕС и обстоятелствата около това по какъв начин това ще се случи (дали ще има \"сделка или не\"), или пък ще има удължаване на срока за напускане (кратък или дълъг) остават неизяснени. Значителна част от депутатите, предимно от лейбъристите, въобще се противопоставят на идеята за \"Брекзит\".   Министърът на \"Брекзит\" Стив Баркли заяви, че е настъпил    В четвъртък Мей ще присъства на срещата на Европейския съвет в Брюксел, на която ще поиска удължаване на срока за напускане на Съюза. Ако една от останалите 27 държави членки гласува против желанието на британската премиерка, Великобритания ще напусне ЕС 46 години, след като се присъедини към него. \"Брекзит\" - хаос или точно обратното? Тереза Мей: Подкрепете сделка или се гответе за дълго отлагане на \"Брекзит\"", "date": "2019.03.19", "title": "Мей ще уговаря удължаването на \"Брекзит\" до 30 юни, с опция за отлагане до 2 години"}
{"url": "http://clubz.bg/80804-koj_e_naj_velikiqt_kluben_trenor_vijte_top_50", "text": "Реномираното списание \"Франс футбол\" определи 50-ица на най-великите клубни треньори във футбола. Изданието връчва най-престижната индивидуална награда за играч - \"Златната топка\", но този път редакторите му са решили да направят нещо по-различно. Под №1 е поставен холандецът Ринус Микелс, един от бащите на \"тоталния футбол\" начело на \"Аякс\". Този стил на игра (по-точно философия) промени футбола завинаги, а сред учениците на Микелс са Йохан Кройф и Пеп Гуардиола. №2 е Алекс Фъргюсън, а №3 - бившият предводител на \"Милан\" Ариго Саки. Следват именно Кройф и Гуардиола, а челната десетка допълват Валерий Лобановски (\"Динамо\" Киев и СССР), Еленио Ерена (\"Интер\"), Карло Анчелоти (\"Ювентус\", \"Милан\", \"Реал\" Мадрид и т.н.), Ернст Хапел (\"Фейенорд\", \"Хамбургер\" и т.н.) и Бил Шенкли (\"Ливърпул\"). Както виждате, тук има само двама действащи треньори: Гуардиола и Анчелоти. В обяснението за класацията се казва, че под внимание са взети не само успехите. Също така какво влияние даден специалист е оказал на играта, на даден клуб, футболисти и т. н. Алекс Фъргюсън е посочен като пример за добър мениджър. Човек, който 26 години е бил начело на един клуб (\"Манчестър Юнайтед\"), и е променил съдбата му, а същевременно е изградил няколко поколения звезди. За Ариго Саки се изтъква тактическият му гений и влиянието, което е оказал на целия италиански футбол. В тази листа има само четирима французи, като най-предна позиция заема Зинедин Зидан - №22. Арсен Венгер е 32-ри.", "date": "2019.03.19", "title": "Кой е най-великият клубен треньор? Вижте топ 50"}
{"url": "http://clubz.bg/80807-tozi_pyt_fandykova_snima_remont_i_plochki_nekachestveno_e", "text": "Изненада - кметицата на София Йорданка Фандъкова отказа да приеме за завършен ремонта на градинката \"Свети Климент Охридски\" до Народното събрание. Причината - некачествен е. Това стана ясно при проверка на място от Фандъкова и заместника ѝ Дончо Барбалов. С тях бе и главният архитект на София Здравко Здравков. Неправилно сложени шахти, които са били залепени с теракол, разместени плочки  разминаване във фугите между тях, замазани вместо подменени елементи - това са само част от проблемите при изпълнението на ремонта. Обществената поръчка за проекта бе спечелена от \"ПСТ Груп\". Същата фирма ремонтира и градинката \"Кристал\", и улица \"Московска\", на която (по ирония на съдбата) е сградата на Столичната община.  Въпреки състоянието на градинката, констатирано от Фандъкова и колегите ѝ, от компанията са изпратили писмо до общината, че искат комисия да приеме ремонта.  Арх. Здравков обясни, че ще е необходима и контролна геодезия, тъй като има кривини в самото изпълнение, както и да се извърши проверка дали се създават локви. Срокът за завършване на ремонта е 9 юли, глобата след това е   на ден, уточни пък Барбалов. Максималният размер на глобата по договор е 3,5 млн. лв. Тя е категорична, че общината няма да подпише акт 15. Отстраняването на нарушенията е за сметка на изпълнителя и не води до спиране на срока за изпълнение на договора, като не може да служи за основание за удължаването му. \n\tСтроителната площадка за тази зона беше открита на 2 юни. Срокът за изпълнение по договор е 365 календарни дни. До момента обектът е спиран за 49 дни през зимните месеци, като изпълнителят има претенции за още 17 дни, които се проверяват. ", "date": "2019.03.19", "title": "Този път Фандъкова снима ремонт и плочки - некачествено е"}
{"url": "http://clubz.bg/80800-korneliq_ninova_gerb_i_patriotite_oshtetqvat_pensionerite", "text": "БСП не участва в консенсуса за пенсионната реформа. Това заяви лидерката на партията Корнелия Нинова. Тя припомни, че решението за пенсиите, което ще ощети около 30% от пенсионерите е прието с гласовете на ГЕРБ и БСП. Решението предвижда да се взима предвид осигурителния доход на кандидата за пенсия, натрупан след 1 януари 2000 г., без да се включват трите най-добри години от времето преди това. Оказа се обаче, че при 30 на сто от пенсионерите това ще доведе до намаляване на парите им. Според нея има огромен проблем с хората, които ще се пенсионират след 1 януари 2019 г. и това не е спекулация, както твърдят от правителството. Премиерът Бойко Борисов вече \"разпореди\" да няма нито един ощетен пенсионер. Борисов \"разпореди\" да няма нито един ощетен пенсионер Министър-председателят извика на среща вицепремиера Томислав Дончев, социалния министър Бисер Петков и управителя на НОИ заради \"реформата\" в начина на изчисление на пенсиите от тази година. След срещата Дончев заяви, че няма да има намаляване на пенсиите на нито един пенсионер. Шефът на НОИ Ивайло Иванов обясни, че пенсиите ще се смятат по старата и по новата система и ще важи по-благоприятният размер.", "date": "2019.03.19", "title": "Корнелия Нинова: ГЕРБ и \"патриотите\" ощетяват пенсионерите"}
{"url": "http://clubz.bg/80812-%E2%80%9Ela_skala%E2%80%9C_vryshta_%E2%82%AC3_mln_na_sauditska_arabiq", "text": "Италианският оперен театър „Ла Скала“ отказва 3 млн. евро финансиране от Саудитска Арабия. Това бе решено след обществено недоволство една от най-престижните културни институции в Италия да си партнира с държавата, в която многократно се нарушават човешките права и в чието консулство в Истанбул бе убит журналистът Джамал Хашоги през октомври 2018-а. Ако оперният театър бе приел сделката, това щеше да гарантира на Саудитска Арабия едно място в борда на „Ла Скала“, отбелязва Би Би Си. Основните противници на финансиране от саудитците са организации за защита на човешките права и десни политически фигури в Италия. Финансирането от 3 млн. евро   е част от петгодишно сътрудничество със саудитското Министерство на културата. Проектът е на стойност 15 млн. евро и гарантира по 3 млн. финансиране всяка година. Към критиката срещу това партньорство се присъединяват и членове на управляващата крайнодясна партия „Северна Лига“. Матео Салвини, лидер на формацията и вицепремиер на Италия, настоя „Ла Скала“ да се откаже от сделката, а управителят на регион Ломбардия, също член на „Северна Лига“, дори призова за оставката на артистичния директор Александър Перейра. Сала обаче заяви, че Перейра ще запази позицията си в институцията. Саудитските власти все още не са излезли с изявление. По случая с Хашоги те прехвърлят вината на чуждестранни тайни служби и отричат твърденията, че принц Мохамед бин Салман е знаел предварително за операцията.", "date": "2019.03.19", "title": "„Ла Скала“ връща €3 млн. на Саудитска Арабия"}
{"url": "http://clubz.bg/80814-es_prie_vremenni_merki_za_%E2%80%9Ebrekzit%E2%80%9C_bez_sdelka", "text": "Съветът на ЕС прие днес   като част от подготовката си за извънредната ситуация при „Брекзит“ без споразумение. Целта е да бъдат ограничени най-сериозните щети при хаотичен „Брексит“ в определени сектори, където това би довело до сериозни сътресения за гражданите и предприятията. Тези актове се прибавят към други мерки, като например тези относно правата на гражданите, приети от държавите членки като част от подготовката им за сценарий без сделка. Мерките са временни, с ограничен обхват и са приети едностранно от ЕС. В някои сфери те зависят от реципрочните действия на Обединеното кралство. Барние: Ако Лондон иска отсрочка, трябва да представи ясен план При „Брекзит“ без споразумение се гарантират социалноосигурителните права на гражданите на страните от ЕС във Великобритания, както и на нейните граждани в 27-те държави от Съюза, които са имали правото на свободно движение преди излизането на Обединеното кралство от него. Регламентът ще се прилага по отношение на: Младите хора, участващи в програма „Еразъм+“, ще могат да завършат образованието си и да продължат да получават съответното финансиране или стипендии в случай на „Брекзит“ без сделка. Приетият днес регламент за „Еразъм+“ обхваща както участници от 27-те страни от ЕС във Великобритания, така и британски  участници в тези 27 държави към момента на „Брекзит“. Друг регламент гарантира непрекъснатостта на финансирането до 2020 г. за програмите PEACE и INTERREG VA между граничните графства на Ирландия и Северна Ирландия. Рибарите и операторите от ЕС имат право на обезщетение по линия на Европейския фонд за морско дело и рибарство (ЕФМДР) за временното спиране на дейността им в случай на внезапно затваряне на водите на Великобритания за риболовните кораби на ЕС. Друг регламент гарантира, че ЕС може да предостави на корабите от Обединеното кралство достъп до водите си до края на 2019 г., при условие че са налице реципрочни действия от страна на Лондон. Това включва и опростена процедура за издаване на разрешение, валидна и за двете страни. Временни мерки ще гарантират основни въздушни връзки и основна свързаност на товарния и пътническия автомобилен транспорт. Те изискват реципрочност от страна на Обединеното кралство. Въведени са и правила, за да се гарантира, че полетите между ЕС и Великобритания ще продължат да бъдат безопасни. Същевременно ЕС адаптира своите трансевропейски транспортни мрежи, за да се осигури непрекъснатост за инвестициите в инфраструктура. Измененото законодателство относно организациите за проверка на корабите ще осигури правна сигурност за операторите на кораби при излизането на Обединеното кралство от ЕС. Съветът прие също изменение на регламента за износа на определени изделия с двойна употреба, за да включи Великобритания в списъка с трети държави с нисък риск, обхванати от генералните разрешения на Съюза за износ. Изделията с двойна употреба са материали, оборудване и технологии, които могат да се използват както за граждански, така и за военни цели, включително разпространение и доставка на ядрени, химически или биологични оръжия. Съгласно правото на ЕС износът им за трети държави се контролира. Генералните разрешения на ЕС за износ позволяват износ на тези изделия към държави с нисък риск при определени условия.", "date": "2019.03.19", "title": "ЕС прие временни мерки за „Брекзит“ без сделка"}
{"url": "http://clubz.bg/80805-shablenskoto_ezero_presusheno_navodnqvalo_rezidenciqta_na_vlastta", "text": "Едно от защитените местообитания на редки видове птици от международно значение - „Шабленско езеро“ и „Шабленски езерен комплекс“, са били пресушени заради наводнение в правителствената резиденция \"Шабла\". Освен това пресушаването е съпроводено и с опожаряване на голяма част от тръстиковите масиви в района на Шабленското езеро.  Информацията за поредното унищожаване на защитена природна местност съобщиха от Българското дружество за защита на птиците (БДЗП). На 9 март екип на организацията посетил района за мониторинг на водолюбивите птици в Натура 2000 зона и установил посегателствата. Изпускането на водни маси от езерата противоречи на целта за обявяване на защитената местност и не е предвидено в плана ѝ за управление.  Малко по-късно от Регионалната инспекция по околна среда и водите (РИОСВ) - Варна, излязоха със съобщение, в което се казва, че  От съобщението на регионалната инспекция по околна среда става известно, че още през през месец януари е постъпил сигнал от Община Шабла за опасно повишаване нивото на езерните води в защитена местност „Шабленско езеро“.   След извършени проверки на място от служители на екоинспекцията и в съответствие с Плана за управление на защитена местност „Шабленско езеро“ е съгласувано аварийно изпускане на езерните води от защитената местност в Черно море.  Според еколозите обаче изтичането на водите не е спряно и към момента.   Освен пресушаване е имало и опожаряване на голяма част от тръстиковите масиви в района на Шабленското езеро, твърдят от БДЗП. От БДЗП посочват, че \"Шабленски езерен комплекс\" и \"Шабленското езеро\" са ключови за пребиваването по време на миграция и гнездене на десетки видове водолюбиви птици, сред които белоока потапница, малък воден бик, червена чапла и много други. Тези видове вече са загубили гнездовите си местообитания, тъй като гнездят в тръстиковите масиви по ръба на водоема. Оттам припомнят и това, че Шабленският езерен комплекс и разположеното в съседство Дуранкулашко езеро са включени с Рамсарската конвенция като влажни зони с международно значение.  ", "date": "2019.03.19", "title": "Шабленското езеро - пресушено. Наводнявало резиденцията на властта"}
{"url": "http://clubz.bg/80813-dal_sym_dve_jilishta_za_edno_dobavil_sym_100_hil_s_kredit_i_spestqvaniq", "text": "Зам.-шефът на ГЕРБ и лидер на парламентарната група Цветан Цветанов коментира новината, че се е сдобил с нов апартамент на занижени цени в елитен столичен квартал. Цветан Цветанов си купил нов луксозен апартамент И допълни От ГЕРБ внесоха законодателни промени, предвиждащи спиране на семейни помощи за дете, ако то не посещава редовно училище. Предложението има за цел да въведе по-строго обсъждане на получаването на месечните помощи за безработни, помощите за плащането на наем на общинско жилище и месечните помощи за деца с редовното посещаване на децата в задължителната предучилищна и училищна форма на образование. Ако дете отсъства без уважителна причина повече от 3 дни в месеца от задължителната форма на предучилищно образование, както и 5 учебни часа за ученик, семейството ще бъде лишено от семейни помощи за съответното дете за срок от една година.", "date": "2019.03.19", "title": "\"Дал съм две жилища за едно, добавил съм... 100 хил. с кредит и спестявания\""}
{"url": "http://clubz.bg/80790-cvetan_cvetanov_si_kupil_nov_luksozen_apartament", "text": "Нов апартамент на цял етаж в една от най-луксозните сгради в София - това е новата придобивка на зам.-председателя на ГЕРБ Цветан Цветанов. В колекцията му от недвижими имоти, освен с жилище, се обогатява и с „ВИП асансьор“, който отвежда шефа на ПГ на ГЕРБ и семейството му от личния им гараж в сградата директно в дома им,   \"Свободна Европа\". Разкритието е направено съвместно с експерти на гражданската организация „Антикорупционен фонд“. Цветан Цветанов се е сдобил с новия апартамент през  2018 г., като е прехвърлил на фирмата-строител на новия имот два от своите стари апартаменти. И макар на практика имотите му да са намалели с един, имуществото на председателя на ПГ на ГЕРБ се е увеличило значително. Сделката поражда редица въпроси, като най-смущаващият от тях е, как квадратният метър в лускозната сграда излиза на семейство Цветанови едва  , при положение, че цените там започват от 2600 евро на кв. м. От \"Свободна Европа\" са отправили писмено този въпрос към лидера на ГЕРБ в НС, но не са получили отговор. За сметка на това се е потвърдила автентичността на документите, с които медията разполага. Апартаментът на Цветанов се намира в наградената през 2017 г. „Сграда на годината\". Това е кооперация на фирма „Артекс“ на име „Летера“, известна още като „Къщата на буквите“. Зданието се намира в столичния квартал \"Изток\", на улица „Латинка“. Апартаментът е разположен на последния, шести етаж и заема площ от от 240 кв. м. Към него има и двоен гараж и преддверие с „ВИП асансьор“. Така новата недвижима собственост на заместник-председателя на ГЕРБ се оказва с обща площ от малко над 315 кв. м. За да се сдобие с апартамента в лускозната сграда, Цветанов разменя с „Артекс“ две от старите си жилища на улица „Елемаг“ в кв. „Изток“, като приписва на фирмата 190 кв. м. жилищна площ и две паркоместа. Освен това бившият вътрешен министър доплаща 100 000 лева на строителната фирма. Замяната е извършена на стойността на данъчната оценка на новия имот, която е 386 654 лева (в тази сума влизат двата стари апартамента с паркоместа и доплатените от Цветанов 100 000 лева). Изчисленията показват, че по документи новият имот е с цена 1227 лева на кв. м. Данъчната оценка съществено се различава от пазарната цена на подобни имоти, констатират експертите на гражданската организация „Антикорупционен фонд“, с които \"Свободна Европа\" работи заедно за установяване на фактите. В подкрепа на този извод са и медийни твърдения на директора на \"Артекс\" Весела Мирянова, която заявява, че имотите им се продават на цени, достигащи до 3000 евро за кв. м. Което означава, че цената, която семейството на заместник-председателя на ГЕРБ е постигнало е с 2400 евро по-малко от обичайните. Имотите на Цветан Цветанов влязоха в общественото внимание през 2010 година. Тогава стана известно, че само за две години семейството на бившия вътрешен министър е придобило с неясно данъчно минало 6 недвижими имота в София през 2007 и 2008 година с обща площ 358 квадратни метра и на обща стойност над 462 000 лева. През 2013 г. последва и данъчна проверка на Цветанов, която не установи нарушение. Но пък бившият шеф на Националната агенция по приходите (НАП) - Красимир Стефанов стана депутат от ГЕРБ. ", "date": "2019.03.19", "title": "Цветан Цветанов си купил нов луксозен апартамент"}
{"url": "http://clubz.bg/80794-mariq_gabriel_vsqka_sedmica_10_minuti_medijna_gramotnost_v_evropejskite_uchilishta", "text": "Това заяви пред български журналисти днес в Брюксел еврокомисарката по цифровата икономика и общество Мария Габриел. Това стана по време на първата Европейска седмица на медийната грамотност, чиято цел е борбата с дезинформацията. Колко медийно грамотни са българите (КЛАСАЦИЯ) Тези учители трябва да научат децата как да четат медийното съдържание, как да формулират своето мнение, като изцяло им дадат свободата да преценяват сами. И така учениците ще се изградят като граждани с критично мислене, смята Габриел. Мария Габриел смята, че нивото на медийната грамотност различните държави в ЕС е различно. И то показва, че тя не присъства в обучителния корпус, тъй като не е част от политическия дневен ред. Това все още е тема, на която все още не се обръща внимание. По думите ѝ ако се погледне малко по-надълбоко в анализа, виждаме, че има връзка между нивото на образование и способността да бъде отличавана истинска от неистинска новина. Мария Габриел: Социалните медии биха попречили на политиците да дезинформират Тя призова: Европейските избори след два месеца ще бъдат тест докъде сме стигнали с дезинформацията онлайн. От вчера в Европа заработи система за ранно предупреждение, припомни Мария Габриел. Всяка от държавите членки има своя национална точка за контакт. До края на месеца те трябва да докажат, че имаме оперативен механизъм, т.е. платформи, на които в реално време се споделя информация за две неща -  заплаха за интегритета на европейските избори и дали тя е вътрешна или външна за ЕС. Мария Габриел: Социалните медии биха попречили на политиците да дезинформират", "date": "2019.03.19", "title": "Мария Габриел: Всяка седмица 10 минути медийна грамотност в европейските училища"}
{"url": "http://clubz.bg/80806-dejstvashtata_cik_prehvyrlq_mashinite_na_sledvashtata", "text": "Обществената поръчка за машинното гласуване е готова, но ще бъде представена от следващата Централна избирателна комисия. Това заяви днес на отчета на настоящата ЦИК председателката й Ивилина Алексиева-Робинсън.  Как машините заЦИКлиха между двете ЦИК Дали времето ще бъде достатъчно за организиране на машинно гласуване не е ясно. На предстоящите на 26 май европейски избори трябва да има машини в до 3000 секции от над 12 000. На последните национални избори настоящата ЦИК провали веднъж обществената поръчка за машинното гласуване, а сега я оставя на наследниците си. Разбира се, част от състава на ЦИК ще остане същият. Новата ЦИК: конституционни съдии, партийци и един отцепник Днес комисията направи своя отчет за свършената работа през последните 5 години. Мандатът на настоящата комисия изтича на 21 март, като се очаква в следващите дни да бъде гласуван председател, заместник и секретар на комисията, а президентът Румен Радев да назначи останалите членове. Управляващите на път да си осигурят контрол над ЦИК Тя се похвали с осигурено видеоизлъчване на заседанията на комисията, нова структура на интернет страницата, публикуване на всички регистри, материали за кампаниите, решения на Комисията и всякакви други документи. Така новата ЦИК има \"една добра основа\", твърди Алексиева-Робинсън. В рамките на 5-годишния си мандат (2014-2019) настоящата ЦИК е организирала 5 национални избора, 2 референдума, 119 частични и местни избора, 14 местни референдума. Извършени са 126 регистрации на партии, 30 на коалиции, 17 регистрации на инициативни комитети. За петте години българите са пуснали общо 22 982 916 бюлетини. В изборния процес са работили 333 097 души, разкрити са 61 664 секции, отпечатани са 78 млн. бюлетини. Приравнена ли бе независимата по закон ЦИК до партиен придатък Според Алексиева-Робинсън новата ЦИК ще има две основни предизвикателства - машинното гласуване и киберсигурността, и трябва да следва 8 приоритета - обучение на избирателните комисии, информирането на избирателите за правата им, контрол върху отпечатването и доставката на бюлетините, точно отчитане на резултатите, използване на информационните технологии, прозрачност и отчетност на ЦИК, както и взаимодействието с други институции и граждански организации. Новата ЦИК: конституционни съдии, партийци и един отцепник Управляващите на път да си осигурят контрол над ЦИК Приравнена ли бе независимата по закон ЦИК до партиен придатък", "date": "2019.03.19", "title": "Действащата ЦИК прехвърля машините на следващата"}
{"url": "http://clubz.bg/80789-prokuraturata_poiska_dojivoten_zatvor_bez_zamqna_za_severin_krasimirov", "text": "От внесен във вторник обвинителен акт става ясно, че 21-годишният Северин Красимиров отива на съд за три обвинения -  на телевизионната водеща Виктория Маринова. Престъпленията са извършени по особено жесток и мъчителен начин за жертвата. Северин Красимиров: Не мога да повярвам, че аз съм го направил (ВИДЕО) Тялото ѝ беше открито на 6 октомври от случайни граждани близо до тенис кортовете в Русе. За три дни полицията успя да установи извършителя и да го задържи в германския град Щаде, където Северин се беше укрил при роднини, припомня БНТ. Съдът прати Северин Красимиров на изследване в психиатрия Заключението на съдебно-медицинска психиатрична експертиза, направена още в рамките на досъдебното поризводство, е, че Северин е с лека умствена изостаналост, импулсивен е и емоционално нестабилен, но е вменяем и е разбирал какво върши. Така че може да носи наказателна отговорност. Телевизионна водеща убита в Русе Убийството на телевизионната водеща предизвика   зад граница. За това говори днес в Русе и говорителят на главния прокурор Румяна Арнаудова. Убийството на журналистката Виктория Маринова в Русе е чист криминален случай, напомни Арнаудова. Румяна Арнаудова отбеляза, че внушенията, които бяха направени, не отговарят на истината и са злепоставили България за кратък период от време. Още при гледането на мярката му в съда Северин Красимиров призна, че е извършил престъплението и че съжалява. Той поиска да остане в ареста, защото се страхува от отмъщение. Прокуратурата поиска най-тежкото наказание за Северин - доживотен затвор без право на замяна. Мотивът за убийството на Виктория Маринова е сексуален. Oт всички други версии тази е единствена, за която има доказателства, обяви пък окръжният прокурор на Русе Георги Георгиев по време на брифинг, цитиран от \"Фокус\". Той уточни, че се е работило по всички версии и това е единствената, по която са събрани доказателства. „Знаете сигурно, че на досъдебното производство Северин Красимиров се признава за виновен и дава подробни обяснения, които потвърждават нашето становище относно мотива за извършване на престъплението“, допълни окръжният прокурор. Той посочи, че освен с обясненията на Северин, се разполага с множество . Издадено е постановление обвиняемият да бъде преведен от ареста в Русе в затвора, където ще изчака насрочването на делото от съда. Съдът прати Северин Красимиров на изследване в психиатрия Телевизионна водеща убита в Русе", "date": "2019.03.19", "title": "Прокуратурата поиска доживотен затвор без замяна за Северин Красимиров"}
{"url": "http://clubz.bg/80799-brad_pit_leonardo_di_kaprio_i_holivudskite_hylmove", "text": "Профилът на Леонардо ди Каприо в Туитър е посветен главно на втората му истинска любов: осведоменост за климатичните промени.   В понеделник актьорът отново влезе режим на филмова звезда, за да сподели официалния плакат на „Имало едно време… в Холивуд“, съобщава сайтът на „Венити Феър“. Във филма, режисиран от Куентин Тарантино, Ди Каприо и Брад Пит са в ролите на залязваща звезда и съответно нейния дубльор, живеещи в Холивуд по време на убийствата на Чарлс Менсън през 1969 г. Брад Пит и Ди Каприо заедно в новия филм на Тарантино Що се отнася до плаката, той изглежда доста стандартно. Съвършено… приятен. Класически модел. Пит и Ди Каприо стоят рамо до рамо, зад тях се вижда отчасти жълт автомобил, а в далечината сред хълмовете се мержелее емблематичният надпис „Холивуд“. Ди Каприо е по-елегантен и има добре отработения героичен поглед на филмова звезда от 50-те. Пит е по-небрежен. Облечен е в по същия начин, както в специалната фотосесия за „Венити Феър“, която включваше и Марго Роби като Шарън Тейт – актрисата, брутално убита от последователите на Менсън. Пит играе Клиф Бут, дългогодишен приятел и дубльор на Рик Далтън  . Филмът представя и Ал Пачино като Марвин Шуорц, агент на Далтън. Миналата есен операторът Робърт Ричардсън подразни любопитството на зрителите с информация от „зад кулисите“, че филмът изглежда „много свежо”. Ричардсън специално похвали работата на Пачино и Дакота Фанинг. Въпреки че премиерата на филма е насрочена около датата на 50-ата годишнина от убийствата, извършени от бандата на Менсън, Тарантино съобщи, че историята не е фокусирана в ужасяващото престъпление. Режисьорът добави, че като сюжет и стил „Имало едно време… в Холивуд“ ще бъде подобен на „Криминале“.", "date": "2019.03.19", "title": "Брад Пит, Леонардо ди Каприо и холивудските хълмове"}
{"url": "http://clubz.bg/80797-vmesto_chas_po_anglijski_uchenichki_vyrtqt_kyucheci_uchitelki_rykoplqskat_video", "text": "Ученички в 8-и клас са заснети как играят кючек, а учителки им пляскат. Това се случва , съобщава Нова тв. Става въпрос за Профилирана езикова гимназия \"Св. Методий\" в столичния ж.к. \"Бъкстон\", а часът бил по английски. Директорката на учебното заведение Таня Трапова твърди пред телевизията, че чалга музиката била пусната   Поводът бил рожден ден. Тя отрича това е да обичайна практика в ръководеното от нея училище. Защо в Алма матер се разхвърляха чалга салфетки (СНИМКИ) На обратното мнение обаче са родителите, предава Нова тв. Част от тях искат да преместят децата си в друго училище, защото смятат, че дисциплината и учебния процес не са на ниво.   „Провела съм разговори с двете учителки, които са били в класната стая. Поискала съм писмени обяснения. От обясненията става ясно, че клипът е заснет в последната минута от часа. Една от преподавателките ми каза, че ученици са я помолили в края на часа да пуснат музика по повод рожден ден. Самият танц е бил в междучасието”, твърди директорката на 203-о ПЕГ „Св. Методий”. Заснетият случай станал при сливане на часовете по английски на два класа заради болно дете. Директорката признава, че станалото е недопустимо и отговорната учителка е наказана със забележка. Родител на едно от децата обаче посочва, че наказаната учителка по английски е писала на ученичката, която според нея е заснела клипа: казва експертът от Регионалния инспекторат Георги Пашов.", "date": "2019.03.19", "title": "Вместо час по английски - ученички въртят кючеци, учителки ръкопляскат (ВИДЕО)"}
{"url": "http://clubz.bg/80798-5_ot_partijniq_byudjet_globa_za_zloupotreba_s_lichni_danni_za_evroizborite", "text": "Съветът на ЕС прие във вторник правила, които да попречат на европейските политически партии да злоупотребяват с лични данни при провеждането на изборите за Европарламента, съобщиха от институцията. Глобите ще възлизат на 5 на сто от годишния бюджет на съответната партия или фондация. Освен това подлежаща на санкции политическа организация няма да може да получава финансиране от бюджета на ЕС през следващата година. Ще глобяват европейски партии за огласяване на лични данни Новите правила представляват изменения на регламента от 2014 г., с който се уреждат статутът и финансирането на партиите и фондации. Те ще позволяват да им бъдат налагани финансови санкции, ако влияят умишлено или се опитват да го правят на резултатите от европейските ицроби чрез извличане на ползи от нарушаването на правилата за защита на данните. Ще бъде установена процедура за проверка. Чрез нея ще се определя дали дадено установено от национален надзорен орган нарушение на Общия регламент на ЕС относно защитата на данните има връзка с политическите дейности на европейска политическа партия или фондация в контекста на изборите. Процедурата изисква случаят да бъде отнесен до комитета от независими изтъкнати личности, създаден съгласно регламента от 2014 г. Санкциите се налагат от Органа за европейските политически партии и фондации. Това може да стане, след като той получи становище от гореспоменатия комитет. Новите правила ще влязат в сила в деня, в който бъдат публикувани.", "date": "2019.03.19", "title": "5% от партийния бюджет глоба за злоупотреба с лични данни за евроизборите"}
{"url": "http://clubz.bg/80803-sled_30_g_na_vlast_nazarbaev_se_otteglq_koj_idva_sled_nego", "text": "Президентът на Казахстан Нурсултан Назарбаев обяви, че се оттеля след 30 г. на власт, съобщава в. Комерсант. Функциите на държавен глава ще изпълнява засега председателят на Сената на парламента Касим- Жомарт Токаев. Той уточни, че остава председател на Националния съвет за сигурност, председател на управляващата партия и че запазва членството си в Конституционния съвет. Досегашният държавен глава ще продължи да се ползва с разширени пълномощия и след оттеглянето си благодарение на гласуван през 2018 г. закон и на статута си на \"Баща на нацията\", който му гарантира съдебен имунитет и влиятелна позиция, подчертава Франс прес. Нурсултан Назарбаев е на 78 г.  Предишните президентски избори бяха през април 2015 г. Тогава той спечели 97,75 на сто от гласовете на избирателите. Неговият мандат изтичаше през 2020 г. Казахстан: Кой е следващият след Назарбаев През 2007 г. парламентът гласува закон, съгласно който като първи президент на държавата той има право да се кандидатира неограничен брой пъти. Президентът на Русия Владимир Путин и Назарбаев разговаряха по телефона, но съдържанието на разговора не е известно. Това съобщи днес говорителят на Кремъл Дмитрий Песков в отговор на въпрос имало ли е контакт между двамата, преди Назарбаев да обяви, че се оттегля от поста си, предаде ТАСС.  От години големият въпрос беше \"Кой е следващият\", кой ще наследи Назарбаев. Темата за наследника никога не била от приятните за него и той всячески се опитваше да я избегне. По наложена в централноазиатските страни традиция Назарбаев остана несменяем на поста си. Рецептата за политическото дълголетие включваше различни \"трикове\" - референдуми, промени във времето на провеждане на избори според по-добрата конюнктура, липса на опозиция и авторитарно управление, промени в конституцията, които да осигуряват нови и нови мандата, изборни измами и т. н. Официалната титла на Назарбаев беше елбаши, т. е. водач на нацията. През годините е наричан  Въпросът за дълголетието сериозно вълнува Назарбаев, който през 2010 г. даже поръча на местни учени да създадат елексир, който удължава човешкия живот. Засега кой знае какви резултати уви липсват. Никой обаче не смееше на глас да обсъжда кой ще го наследи на президентския пост в богатата на нефт, но не особено демократична държава. Възможностите за династично наследяване, което включваше една от трите дъщери на Назарбаев, се изпариха преди години. Рахат Алиев, който беше женен за най-голямата дъщеря на Назарбаев Дарига и който беше преди време един от най-силните хора в държавата, изпадна в немилост, когато бракът му се разпадна. Отначало той беше изпратен като посланик в Австрия, но след това дипломатическият му имунитет беше отнет и беше арестуван. Той се самоуби в австрийски затвор в началото на годината, австрийският му адвокат обаче е убеден, че е би", "date": "2019.03.19", "title": "След 30 г. на власт Назарбаев се оттегля. Кой идва след него"}
{"url": "http://clubz.bg/80796-facebook_samo_4000_dushi_sa_gledali_atentata_v_nova_zelandiq", "text": "Около 4000 души са гледали видеото, излъчено от стрелеца в Нова Зеландия, убил 50 души в две джамии в Крайстчърч миналата седмица, съобщи Facebook. По-малко от 22 души са гледали видеото на живо, като нито един от тях не го е докладвал. Първото докладване от потребител е дошло чак 29 минути след началото на 17-минутното видео, т. е. 12 минути след края му.  Хората на Зукърбърг се защитават от критиките на властите в Нова Зеландия, според които именно те са допуснали видеото да бъде разпространено толкова бързо, като така се осъществява една от целите на атентатора.  \"Няма да ме чуете да произнасям името му\" Тя каза още, че езикът на омразата съществува от десетилетия, но методът на разпространението му, и инструментите, с които се организира, са нови. Нова Зеландия взе тежки мерки да спре разпространението на видеото - местните доставчици дори блокираха сайтовете, които не го свалиха достатъчно бързо. Facebook също премахна 1,5 милиона клипове от инцидента в първите 24 часа след атентата. Новозеландски компании започнаха да изтеглят рекламите си от социалните мрежи. Видно от социалната мрежа са притеснени от потенциалните рестрикции, които Нова Зеландия и други държави могат да им наложат във връзка с подобни случаи.", "date": "2019.03.19", "title": "Facebook: Само 4000 души са гледали атентата в Нова Зеландия"}
{"url": "http://clubz.bg/80795-vuchich_i_protestite_v_syrbiq", "text": "Президентът на Сърбия Александър Вучич ще нареди да се освободят всичките арестувани протестиращи с изключение на лицата, които в събота вечерта нахлуха с моторни триони в държавната телевизия РТС и демонстрантите, които са заплашвали полицаите с ножове. Напрежението в Сърбия продължава, но без да ескалира както през почивните дни. В понеделник в сръбската столица също имаше протести, но мирни. Този път те бяха заради арестуваните хора при нахлуването в държавната телевизия в събота. Опозицията не изпълни ултиматума да реагира, ако управляващите не пуснат задържаните при атаката на телевизията. Тя предпочета да мирува. Вместо нея на улицата излязоха младежи и представители на гражданския сектор. Протестните акции в Сърбия започнаха в началото на декември, след като опозиционен деец бе пребит в Крушевац. Вучич е обвиняван, че разпалва насилие, потъпква човешки права и свободата на медиите. Според самия него опозицията е направила голяма грешка с атаката на телевизията и е довела протеста до ескалация. Ученици и преподаватели от Езиковата гимназия в Белград протестираха вчера близо до централното полицейско управление, като настояваха да се освободи злополучният им съученик Павле Цвеич. Той бе осъден по бързата процедура на 30 дни затвор заради участието си на протестите в неделя сутринта. Опозицията в лицето на партиите \"Съюза за Сърбия\" и \"Народната партия\" настояват за предсрочни избори. Хиляди на протест срещу Вучич, скандират \"Надигни се, Сърбия\" Лидерът на втората Вук Йеремич предупреди, че ако президентът не се вслуша в призивите на протестиращите, те ще се радикализират и това може да доведе до гражданско неподчинение. Вучич обаче остава глух към апелите и се опитва да запази контрол над положението.  Протест в Белград: \"Вучич е крадец\" В неделя, след като доби обществено достояние информацията за задържаните натрапници в държавната телевизия, хиляди демонстранти обградиха президентството. Вучич отговори на предизвикателството им, излезе и произнесе реч под бурни освирквания. Той обяви, че   и че конституционният ред трябва да бъде запазен. Вучич добави, че демонстрантите и че  , предаде сръбският вестник \"Данас\", цитиран от БТА. Малко по-късно в неделя той публикува снимка в Туитър от президентството как играе на шах с министъра на вътрешните работи Небойша Стефанович, докато блокадата на зданието все още беше в ход. Под изображението президентът и лидер на \"Сръбската прогресивна партия\" написа. Призивите за оставка продължават вече три месеца. Te бяха предизвикани от нападение срещу опозиционен политик в края на ноември и отначало минаваха под лозунга \"Стоп на кървавите ризи\".  Вучич обеща, че няма да отстъпи пред нито едно искане, дори и да излязат   демонстранти. Това накара организаторите на протестите да излязат с нов главен лозунг: Покрай арестите в края на миналата седмица те придобиха значителни размери. Освен за оставка демонстрантите настояват и за повече свобода на медиите.  В класацията на \"Репортери без граници\" Сърбия заема 76-ото място по свобода на словото. \"Репортери без граници\" за медиите в България: корупция, непрозрачност и Пеевски  Протест в Белград: \"Вучич е крадец\" \"Репортери без граници\" за медиите в България: корупция, непрозрачност и Пеевски ", "date": "2019.03.19", "title": "Вучич и протестите в Сърбия"}
{"url": "http://clubz.bg/80788-prezidentyt_nasrochi_evroizborite_za_26_maj", "text": "Президентът Румен Радев насрочи за 26 май 2019 г. изборите за членове на Европейския парламент от България. Това съобщиха от прессекретариата на държавния глава. Това ще е последният от трите почивни дни около 24 май. Страната ни ще избира 17 евродепутати. Над 12 хиляди ще са секциите в страната. В чужбина се гласува само в държави-членки на ЕС. Изборите в различните европейски държави ще се проведат между 23 и 26 май. Освен евровота през есента ще има и местни избори за кметове и общински съветници.", "date": "2019.03.19", "title": "Президентът насрочи евроизборите за 26 май"}
{"url": "http://clubz.bg/80786-radan_kynev_s_bojko_nito_partnori_nito_badjanaci", "text": "Не е тайна, че съм привърженик на партньорство между Демократична България, СДС и ДБГ и единна коалиционна листа в демократичното, европейско дясно и център. Застъпвам по-активна и открита политика за единство, с което си навлякох немалко критики, присмех и дори неприязън. Нещо повече - привърженик съм на поетапно организационно обединение на всички малки партии в дясно и център и изграждане на единна сила, вместо нестабилни коалиции. Убеден съм обаче, че това единство минава през ясно, категорично и безусловно отдалечаване от ГЕРБ. Докато десните партии и лидери мислят за себе си като електрони в орбита около Борисов, нашето единство, респективно - нашата сила, са илюзия, дори лъжа. И да, казвам го именно като човек, който е бил в коалиция с ГЕРБ... По тази причина, не приемам и не разбирам позицията на колеги и приятели от СДС за преговори с Демократи за силна България и ГЕРБ едновременно. Това няма как да се получи. Ние от ДСБ не желаем да бъдем с Бойко нито партньори, нито баджанаци. Това е въпрос на ключов политически избор. Избор, който трябва да бъде направен и уважен - в едната или другата посока. Моята надежда е СДС да не направи избор в посока ГЕРБ. Не само заради принципите - в българското дясно отдавна сме показали, че имаме и резервни. Често повече от едни. Основното ми съображение е съхранението на партията СДС, особено с оглед на наближаващите местни избори. СДС винаги е било нужно на българската демокрация, и влизането му в краткотрайно, а всъщност вечно, съдружие между овца и вълк ще бъде загуба за всички ни. .  ", "date": "2019.03.19", "title": "Радан Кънев: С Бойко нито партньори, нито баджанаци"}
{"url": "http://clubz.bg/80752-elena_sreshtu_kogo", "text": "От неделя мнозина си мислят, че изборът на Елена Йончева начело на листата на БСП за европейските избори поставя на изпитание нервите на Сергей Станишев. Прави са. Станишев има много поводи да се чувства зле и като екслидер на БСП, и като експартньор на Елена Йончева. Но има един човек, който е поставен от тази ситуация в още по-голямо изпитание от Сергей Станишев и това е Бойко Борисов. При това изпитание не само на нервите. Оттук нататък всеки ще сравнява водача на листата на БСП с водача на листата на ГЕРБ. Онази снимка на Елена Йончева, която тича с фотоапарат на фона на военна битка, ще бъде тиражирана в безброй копия. Елена – защитницата на стената по границата. Елена – спасителката на Хасково от корупция. Елена – ораторката от трибуната. Елена срещу кого? Мария Габриел? Мария Габриел, чието говорене е по-сухо и от мумията на Рамзес Втори? Мария Габриел, която като начене едно изречени,е започваш да се притесняваш дали ще смогне да го завърши преди да спре токът? Мария Габриел, чието кухо говорене ти връща кошмарни спомени от Комсомола? Или може би Ева Майдел? Най-голямата работа, която тези две момичета свършиха в Брюксел, е че станаха европейски снахи, но достатъчно ли е това срещу Елена Йончева, която не стана първа дама на ПЕС? Бойко Борисов е изправен пред сериозен проблем. Сега той трябва да намери човек, който говори разбираемо, смислено, просто. Но не толкова просто като Цветан Цветанов или Цвета Караянчева. Положението му е определено по-тежко от на Сергей Станишев, макар че и двамата в момента имат един и същ проблем – не могат да разчитат на своите.", "date": "2019.03.19", "title": "Елена срещу кого?"}
{"url": "http://clubz.bg/80802-da_napusne_li_bylgariq_nato_45_na_sto_protiv_26_za", "text": "По думите на Симеонов, след индикациите за проблеми в доверието към НАТО през 2016 г., в последните две-три години доверието в НАТО у нас укрепна заедно с доверието в Запада въобще. Като цяло обаче, на Европейския съюз се гледа с много по-добро око, отколкото на НАТО. Стойностите на доверие в Алианса при последното замерване са 38% доверие, срещу 41% недоверие. Това са близки стойности и на фона на доверието в българските институции всъщност са добри. Доказателство за последното е и фактът, че на експериментален въпрос да напусне ли България НАТО, 45% отговарят отрицателно, а 26% - положително.     Сред младите хора нагласите са синхронни . Една трета от младежите (на възраст между 14 и 29 г.) в България имат доверие в НАТО. Сходно е отношението и към армията. Европейският съюз отново остава институцията, която провокира в най-голяма степен доверие сред младежта у нас. Данните са от наскоро публикуваното мащабно изследване за младежта у нас по поръчка на фондация „Фридрих Еберт“, проведено от „Галъп интернешънъл“ и анализирано от Института по социология „Иван Хаджийски", "date": "2019.03.19", "title": "Да напусне ли България НАТО? 45 на сто \"против\", 26 - \"за\""}
{"url": "http://clubz.bg/80778-barnie_ako_london_iska_otsrochka_trqbva_da_predstavi_qsen_plan", "text": "Ако британската премиерка Тереза Мей поиска отсрочка за напускането на ЕС преди 21 март, Европейският съвет ще оцени причините и полезността от подобна стъпка. Лондон ще трябва да представи ясен план, за да може да бъде взето информирано решение. Така главният преговарящ на ЕС за „Брекзит“ Мишел Барние обясни условията, при които Съветът би утвърдил молба за удължаване на срока за излизането на Обединеното кралство. Този план според него трябва да дава отговори на следните въпроси: Отсрочването на „Брекзит“ удължава несигурността и увеличава икономическата и политическата цена, смята Барние. И изтъкна, че ако Великобритания иска да напусне при договорени условия, постигнатото споразумение е единствената възможност за това. Тереза Мей: Подкрепете сделка или се гответе за дълго отлагане на \"Брекзит\" По-рано днес Ройтерс цитира високопоставени дипломати от ЕС, според които държавните и правителствените ръководители на страните членки може да не вземат на срещата си в четвъртък и петък в Брюксел окончателно решение дали \"Брекзит\" да бъде отложен. Те уточниха, че по-нататъшното развитие ще зависи от това какво ще поиска от тях Тереза Мей. Вчера председателят на Камарата на общините Джон Бъркоу каза, че споразумението за Брекзит не може да бъде подложено ново гласуване, ако в него не бъдат внесени съществени промени. Така той изглежда попари надеждите на Мей да успее да прокара договорената от нея сделка в долната камара на британския парламент от трети опит. Миналата седмица, отчитайки, че споразумението не е ратифицирано, Камарата на общините призова британската премиерка да отложи Брекзит, който е планиран за 29 март. ЕС прие временни мерки за „Брекзит“ без сделка Евентуалното забавяне на излизането на Великобритания от ЕС обаче трябва да бъде одобрено единодушно от всички останали 27 страни членки на съюза и до днес предстоящата среща на високо равнище в Брюксел изглеждаше подходящият момент да бъде направено това. По-рано днес източници от Брюксел заявиха, че Великобритания ще може да поиска отлагане на излизането си от съюза дори след срещата на върха на 21 и 22 март. Не е необходимо лидерите на останалите 27 страни от ЕС да се съберат, за да одобрят едно такова искане, като е възможно това да стане с писмена процедура, уточниха те. ЕС прие временни мерки за „Брекзит“ без сделка", "date": "2019.03.19", "title": "Барние: Ако Лондон иска отсрочка, трябва да представи ясен план"}
{"url": "http://clubz.bg/80780-rusiq_razpoloji_v_krim_strategicheski_bombardirovachi", "text": "Русия разположи ескадрила стратегически бомбардировачи-ракетоносци Ту-22М3 на Кримския полуостров, предадоха ТАСС и Ройтерс, цитирайки председателя на комисията по отбраната и сигурността в Съвета на федерацията (горната камара на парламента) Виктор Бондарев, който говори пред журналисти вчера. Тези самолети могат да носят ядрено оръжие, отбелязва Ройтерс, цитирана от БТА. Руският сенатор заяви, че Москва е взела това решение в отговор на разполагането от НАТО на системи за противоракетна отбрана в Румъния, което той нарече \"сериозно предизвикателство\". По думите му бомбардировачите са разположени във ВВС базата в Гвардейск, което \"кардинално променя баланса на силите в региона\". Русия се готви за война с НАТО, твърди разузнавателен доклад \"Ако не беше оперативното връщане на Крим и Севастопол в състава на Русия, тези територии биха станали протекторат на САЩ. Американците мълниеносно биха разположили там свои бойни комплекси. В случай на война би било възможно безпрепятствено да се поставят прегради пред нашите кораби: например, да се минира дъното на Босфора\", заяви Бондарев, цитиран от ТАСС.  Според него в момента такъв сценарий на развитие на събитията е \"напълно изключен, тъй като (ракетните) комплекси \"Искандер\" всеобхватно контролират черноморското крайбрежие по цялото му протежение, включително и Босфора\".", "date": "2019.03.19", "title": "Русия разположи  в Крим стратегически  бомбардировачи"}
{"url": "http://clubz.bg/80782-nqma_da_me_chuete_da_proiznasqm_imeto_mu", "text": "Новозеландската премиерка Джасинда Ардърн обеща да не позволи нападателят, който уби 50 души в две джамии в град Крайстчърч в петък, да получи известността, към която се стреми, предаде Асошиейтед прес, съобщава БТА. Полицията: Нападателят от Крайстчърч е действал сам Австралийският десен екстремист Брентън Тарант реши да се защитава сам в съда. Кой ли е разказал на Тарант за Шипка и Булаир? Новозеландската министър-председателка обеща да направи всичко по силите си, за да не позволи на Тарант да дава израз на своите идеи. Ардърн отбеляза, че нападателят \"очевидно е имал редица причини да извърши тази ужасяваща терористична атака. Една от тях е била да спечели популярност\", посочи тя и изрази увереност, че това може да не бъде допуснато. Стремежът на Тарант да придобие известност личи ясно от това, че той разпрати преди атаката манифест и показа на живо нападението в социални мрежи, отбелязва АП. На извънредно заседание на новозеландския парламент, свикано след най-смъртоносното нападение в историята на страната, министър-председателката обеща масовият убиец да \"понесе цялата строгост на закона\", предаде Франс прес. Ардърн откри заседанието с арабския поздрав \"Салам алейкум\" (Мир Вам). Новозеландската премиерка призова жителите на страната да окажат подкрепа на опечалената мюсюлманска общност в страната, предаде Ройтерс. В Нова Зеландия във вторник се подготвят първите погребения на убити при атаката. \n\tНовозеландските власти са издали 65 визи на роднини на жертви. Нападателят уби общо 50 души в две джамии. Още 50 човека бяха ранени. 30 от тях остават в болницата в Крайстчърч. Девет от ранените са в критично състояние. Четиригодишно дете е било транспортирано в болница в Окланд в критично състояние.  Редица новозеландски компании премахнаха рекламите си от социалните мрежи, предаде ДПА. \n\tТе взеха това решение, след като нападателят от Крайстчърч показа на живо атаката във Фейсбук и постна в Туитър линкове към манифеста, в който изложи своите идеи. \n\t  Кой ли е разказал на Тарант за Шипка и Булаир?", "date": "2019.03.19", "title": "\"Няма да ме чуете да произнасям името му\""}
{"url": "http://clubz.bg/80785-sofiq_stava_vse_po_skyp_grad", "text": "оглавиха заедно класация за най-скъпите за живот градове, предаде Би Би Си. За първи път три града споделят първото място в 30-годишната история на проучването на „Икономист интелиджънс юнит“, което сравнява цените в 133 населени места. Френската столица миналата година бе на второ място. И най-скъпият град за живеене е... Париж е в челната десетка от 2003 г. и е „изключително скъп“ за живот. Средната цена на дамска подстрижка например е 119,04 долара. За сравнение тя струва $73,97 в Цюрих и $53,46 в Осака. „Европейските градове имат по-високи цени за домакинство, лична грижа и в категория забавление“, се отбелязва в доклада. След трите класирани на първо място следват градовете  Най-евтиният град е венецуелската столица   където едно кафе струва $0,62. Преди него са Дамаск и столицата на Узбекистан Ташкент.  София е скочила с 29 места спрямо миналата година до 90-та позиция заради увеличението на цените на хранителни стоки, комунални услуги и на забавленията.", "date": "2019.03.19", "title": "София става все по-скъп град"}
{"url": "http://clubz.bg/80784-dete_na_2_godini_izchezna_v_nedelq_kraj_ravnec", "text": "Дете на 2 години изчезна край бургаското село Равнец. Момченцето е в неизвестност от неделя след обяд. Полиция и доброволци участват в акция по издирването му.     Операцията по издирване на детето продължава вече близо денонощие, съобщи бТВ. В късния следобед в понеделник дойде и още подкрепление от полицията от Бургас. В претърсването на района се включи и хеликоптер от летището в Равнец, но все още от детето няма и следа. Продължава издирването на изчезналото 2-годишното дете край бургаското село Равнец. Второ денонощие продължава операцията по издирването на момчето.  За последно малкият Юлиян е видян да играе с други деца на рожден ден в покрайнините на селото. В неделя вечерта майка му, която има още 13 деца, забелязала, че го няма. Сигнал в полицията е подаден три часа по-късно. До момента няма резултат от претърсването. Полицията проверява и версията за отвличане, но тя не е потвърдена. Многодетното семейство е в село Равнец от декември. Преместили са се от Кошарица. От социалната служба в Бургас са проверявали семейството и са установили, че има лоши битови условия, но не са установили неглижиране на децата.  Юлиян Иванов Митков (Онур) е на 2 години и половина, бил е облечен със светла връхна дреха с дълъг ръкав. Той има лек дефект при придвижване, изразяващ се във влачене на единия крак. Детето е било в района на лозов масив около селото заедно със свои близки за отбелязване на рожден ден, чието отпразнуване се е осъществило в стопански двор, разположен в края на населеното място.", "date": "2019.03.19", "title": "Дете на 2 години изчезна в неделя край Равнец. "}
{"url": "http://clubz.bg/80783-rejtingov_genocid_sreshtu_zaplashtane", "text": "Може би някои читатели ще си спомнят, че през м. август 2016 г. университетският бранш у нас преживя  : достъпът до наукометричните бази данни на холандското издателство Elsevier беше прекъснат заради неплатени абонаментни такси. (За неизкушените в академичния жаргон: става въпрос за уеб базирани инструменти, чрез които изследователите измерват глобалното си научно присъствие: брой цитати в чужбина, публикации в определен вид чуждестранни издания и т.н.) Съгласно тогавашното обяснение на МОН, прекъсването е било резултат от търсене на „по-благоприятни финансови условия“. Кризата приключи към края на същия месец, когато такива явно са били намерени и достъпът беше възстановен. За какви „по-благоприятни“ условия става дума? Детайли в тази насока разкриват обществените поръчки на Министерството за достъп до информационни бази данни, направени след кризата от 2016 г. – основно за всеизвестните Scopus и Web of Science.  например (5 февруари 2019 г.) е с прогнозна стойност  , като възлагането ѝ ще осигури тригодишен достъп; през предходните три години са били направени общо 5 подобни поръчки на обща стойност   ( ,  ,  ,  ,  ). Грубо разделено на общия брой години, който покриват тези абонаменти (шестгодишен период с поръчката от 2019 г., обща сума –  ), това дава среден разход от  /год. за достъп до наукометрични бази данни. За сравнение: държавната субсидия за Народната библиотека „Св. св. Кирил и Методий“ – водещият национален център за достъп до и работа с информационни източници – е в над два до три пъти по-малка: приблизително  за последните две години, за които   (2017 и 2016 г.) и   за 2015 г. Могат да се направят и други сравнения (с размерa на субсидиите за научни изследвания в България, за университети, институти и т.н.), които все ще отвеждат към следния въпрос:  От гледна точка на държавния подход към оценката за научна дейност на българските университети – със сигурност е оправдано. Критериите, по които тази оценка се формира – например в   (определяща за годишните класации на „най-престижните университети“), както и според   (определящо за отпусканите „бройки“ по държавна поръчка в университетите у нас) – са в пълен синхрон с данните, налични в  . Така, съгласно методиката на Постановлението (и в духа на Рейтинговата система), за да бъде оценена „високо“, съответно – да осигури оптимален интерес от и прием на кандидат-студенти, оттам –субсидия, българската университетска наука трябва да жъне високи резултати основно по следните показатели (цит. по ПМС № 64, т. 3): Както се забелязва, обхватът на тези показатели е свит изцяло до наукометрия, извършена по   на компаниите  , за достъп до които се разходват сумите, посочени към обществените поръчки горе. Логиката е ясна: министерството заплаща милиони за национален абонамент до бази данни, по които след това се изискват отчети от работещите в системата на образованието от всички краища на страната. (Любопитен детайл: тъкмо заради   първата компания е/е била обект на бойкот  , в  , в   и в САЩ, при това в лицето на институция от ранга на  ; новината е от последните седмици – запазвам я за продължение към настоящата статия.) Има обаче нещо далеч по-важно от размера на сумите и корпоративните печалби:  . В идеалния случай, следователно, приведените критерии за качество на научната дейност предполагат безостатъчен езиков „аутсорсинг“ на научна продукция: за да допринесат за покачване на оценката си за наука, университетските екипи у нас следва да пишат изключително на чужд (предимно английски) език, често с покриване на  , за да бъдат изобщо включени и „индексирани“ в съответните бази данни; на техен терен, в последствие, онзи, чийто индекс е „най-голям“, печели за сметка на губещите с „по-малък“ и на клетника с „най-малък“ индекс. Явно водещата цел на това публично премерване на индекси е да се повиши качеството на научните изследвания в България чрез пълна езикова и публикационна емиграция на българските учени. От една страна, това наистина е възможно и желателно в силно глобализирани области като медицината, природните или техническите науки, за които езиковите и културните граници нямат значение. Oт друга страна, в сферите на хуманитарните и социалните изследвания то не е нито възможно, нито желателно – първостепенна част от научната продукция в тези области по неизбежност и определение принадлежи към тяхната родна езикова среда. При това положение се оказва, че общата оценка на българската наука, която представят „световните индексиращи системи“, е силно изкривена: равностойното поставяне на технически, природни, здравни, социални и хуманитарни науки в едно общо поле е фатално ощетяващо за основна част от участниците – ужасните социални учени и хуманитари, както   от „Теория за големия взрив“ (сез. 4, еп. 15). Най-предизвикателната част от „замерването“ на българската наука с помощта на световни наукометрични системи е свързана с точкуването на оценката.  Процедурата е описана в   (вж. стр. 14-15). Накратко: става въпрос за тристепенна статистическа операция, която (1) привежда количествените показатели на  , в чиито рамки после (2) се определят различните оценки (3) в диапазон от 0 (минимум) до 100 (максимум) оценъчни пункта. Горната граница на този диапазон (100 точки) се определя от абсолютните първи места по даден количествен показател. Какво се случва оттук с показателите на Scopus и Web of Science? На практика направления като „Медицина“, „Фармация“ или „Физически науки“, където естествените публикационни ритъм и обеми разбираемо водят до високи глобални наукометрични показатели, винаги определят един недостижим максимум за направления от хуманитарната и социалната области, които се придържат към различен публикационен ритъм и, съответно, по неизбежност се разполагат около и под средната оценка за наука в страната. Това изкривяване лесно се потвърждава чрез  : след задаване на съответните тежести на горепосочените наукометрични показатели по ПМС № 64, националният първенец например в направление „Медицина“ (Медицински университет – София) се оказва с   (=„висока“ оценка), а националният първенец в направление „Политически науки“ (СУ „Св. Климент Охридски“) – с   (=„ниска“ оценка). Тенденцията е постоянна: ако едно направление е хуманитарно или социално, то максималната постигната оценка е посредствена; ако е в здравната, природната или техническата област – оценката гледа към или кръжи около максимума.   Не е ли странно внушението от тази гледна точка, че в България се прави свръхкачествена медицина, физика и т.н., а хуманитаристика и социални науки – не чак, даже изобщо не, дотам? Не следва ли оттук всъщност, че у нас има една група науки, които съвкупно могат да се посочат за „второкачествени/ненужни“ от гледна точка на големината на своите „бройки“ и „индекси“? Не би ли било удачно (като своеобразно „окончателно решение“) с помощта на рейтингов геноцид чрез „наукозамерване“ тези „неуки науки“ по естествен път сами да се отправят към ешафода на годишните класации за най-престижни специалности/направления/университети? Няма ли така, в крайна сметка, да бъде утолен свирепият държавен глад за централизирано производство на повече инженери, повече лекари (които ще емигрират в Германия и Великобр(екс)итания – ако не публикационно, то поне физически) и още повече инженери? Всъщност противопоставянето на научни области, университети и наукометрични системи е глупаво и реторичните въпроси в предходния параграф, разбира се, са изцяло в духа на шегата. Всички са важни – никой не е по-важен от другите, никой никому не може да е враг: лекарите се грижат за здравето на живото тяло, учителите – за здравето на детския ум и сърце, икономистите – за стопанското здраве, хуманитарите и социалните учени – за здравето на духа. Лишете се от един от тези видове здраве и заедно с него мигом ще изгубите всички останали; такава е природата на колективния жив организъм, в който живеем заедно. И тъкмо в името на това всеобщо Здраве, схематично могат да се посочат следните проблеми и решения, свързани с оценяването на научната дейност въз основа на наблюденията, направени по-горе: •    Нормативният диктат на две индексиращи системи – Scopus (обект на разрастващ се международен бойкот) и Web of Science – в РСВУ и ПМС № 64 създава силно недружелюбна среда към разнородните области на науката;  •    Следва да се преустанови методиката за точкуване на оценки за разнородни научни направления в  , която води до предизвестено изкривяване на резултатите. •    Следва да се преустанови  , без да е ясно в каква степен (и дали изобщо) те са полезни за вършене на същинска изследователска работа – т.е. за нещо повече от изготвяне на годишни наукометрични отчети. •    Ограничаването на критериите, по които се извършва оценката на научна дейност у нас, до бройки и показатели в рамките на чуждоезични индексиращи системи води до „рейтингов геноцид“ над научна продукция, публикувана на български език. Безусловно необходимо е методиките за оценка на наука да намерят начин за  •    За да се случи последното, безусловно необходимо е (по примера на съседните   и  ) в рамките на Народната библиотека „Св. св. Кирил и Методий“ д  – шеговито си позволявам да запазя права над името с настоящата статия). Дори малка част от значителните суми, плащани ежегодно по държавни поръчки към чуждестранни компании, ще бъде напълно достатъчна за разработване на чудесен местен продукт, за разкриване на работни места за специалисти у нас във връзка с този продукт и за увеличаване на дейността на една ключова българска институция на Знанието.  В комбинация с чуждоезични индексиращи системи, един такъв национален индекс би могъл да разкрие пълноценна картина по отношение на цитируемостта на наши автори както в глобален, така и в локален план; той ще спомогне и за ясно очертаване на състава на водещите наши издания в различните научни области според техния национален „импакт фактор“. Що се отнася до поставения в началото въпрос:   Предвид това, че въпросните бази данни се ползват в общия случай веднъж годишно за проверка на брой цитати и публикации, „когато от МОН ни ги поискат“, от заплащането на такива суми има точно толкова смисъл, колкото и от: (1) заплащане на годишен абонамент за паркомясто в центъра на Париж или Лондон от (2) човек, който паркира там веднъж годишно, (3) всъщност изобщо не притежава кола, а (4) цената на абонамента надвишава в пъти годишния бюджет на този човек за храна и напитки. Gaudeamus! Колеги, време е да се направи нещо. *** \n\t ", "date": "2019.03.19", "title": "Рейтингов геноцид срещу заплащане"}
{"url": "http://clubz.bg/80775-arestuvaniqt_v_parij_ne_e_izdirvaniqt_djihadist", "text": "Френските власти съобщават, че задържаният по подозрения, че е джихадист, подготвящ нападения във Франция и България, не е правилно идентифициран и не отговаря на лицето, издирвано с европейска заповед за арест, предадоха тази сутрин телевизия \"Юроп 1\" и в.\"Паризиен\". Мъжът беше задържан на \"Шан-з-Елизе\" в ранните часове на вчерашния ден като пътник в лек автомобил, чийто шофьор полицията спря за управление след употреба на алкохол. Във Франция задържаха мъж, подготвял атентати в България При паспортната проверка на всички в колата името на пътника е излязло в полицейския електронен архив с досие категория S, т.е. че обектът му е картотекиран като заплаха за сигуростта и се издирва. При по-късната идентификация обаче се оказало, че една буква от името на задържания не съответства на името на издирваното с европейска заповед за арест лице. Медиите  не уточняват дали полицията е освободила задържания.  ", "date": "2019.03.19", "title": "Арестуваният в Париж не е издирваният джихадист"}
{"url": "http://clubz.bg/80776-ludogorec_cska_sofiq_dva_pyti_za_tri_dni", "text": "\"Лудогорец\" и ЦСКА-София ще играят два пъти за три дни, личи от програмата за четвъртфиналите за Купата на България и за първите кръгове от втората фаза в Първа лига, одобрена от спортно-техническата комисия на БФС. На 3 април (сряда) \"орлите\" приемат \"червените\" от 18:30 часа в турнира за националния трофей. Играе се само един мач, а при равенство в редовното време ще има продължения и евентуално дузпи. Ден по-рано - във вторник, е срещата \"Етър\" и \"Локомотив\" (Пловдив) от 18:30 ч. А в четвъртък са другите два четвъртфинала - \"Струмска слава\" (Радомир) - \"Септември\" (16 часа) и \"Ботев\" (Пловдив) - \"Черно море\" (18:30). На 6 април (събота) \"Лудогорец\" домакинства на ЦСКА-София и в Първа лига. Началният час е 17:15. В неделния ден пък \"Левски\" гостува на \"Черно море\" от 17:30 ч. Това са двубои от втория кръг на първата шестица. Първият е на 30-31 март. В събота са срещите \"Лудогорец\" - \"Берое\" и ЦСКА-София - \"Черно море\", а неделя \"Левски\" - \"Ботев\" (Пловдив).", "date": "2019.03.19", "title": "\"Лудогорец\" - ЦСКА-София два пъти за три дни"}
{"url": "http://clubz.bg/80774-sasht_mogat_da_dostavqt_oshte_tankove_na_ukrajna_za_samootbrana", "text": "Възможно е САЩ да доставят още танкове за Украйна. Това заяви посланик Кърт Волкър по време на видеобрифинг за журналисти в Брюксел. Той е специален представител на САЩ в преговорите за Украйна. Повод за разговора бе петата годишнина от анексирането на Крим от страна на Русия. САЩ дават оръжия за $ 3 млрд. на Украйна Волкър припомни, че администрацията на Барак Обама е забранила на Украйна да бъдат продавани смъртоносни оръжия за самоотбрана, въпреки че тя е била нападната. На това обаче е сложен край при управлението на Доналд Тръмп. САЩ трябва да обърнат внимание и на противовъздушната и бреговата отбрана. Киев вече е получил от Вашингтон противоснайперистки системи. Съединените щати не подкрепят точно определен кандидат-президент на предстоящите избори в Украйна, каза още Кърт Волкър. Вашингтон подкрепя принципите на силните демократични институции, които да реформират органите за борба с корупцията и силите за сигурност, както и възстановяването на териториалната цялост на страната. Дипломатът призна, че Русия иска сегашният президент Петро Порошенко да бъде победен. Но той не смята, че Москва е посочила конкретен човек за „свой“ човек начело на Украйна. Будапеща притиска Киев чрез НАТО Замразеният спор между Украйна и Унгария пречи на Киев да участва в срещи на НАТО на министерско равнище, смята посланик Волкър. Става дума за спора за правата на унгарското малцинство в Задкарпатието. То иска да учи родния си език. Киев обаче прие закон, според който в училищата ще се преподава само на украински. Унгарският бе лишен от статута на регионален език. Дипломатът се надява двете страни да изгладят спора. Будапеща притиска Киев чрез НАТО", "date": "2019.03.19", "title": "САЩ могат да доставят още танкове на Украйна за самоотбрана"}
{"url": "http://clubz.bg/80771-koj_li_e_razkazal_na_tarant_za_shipka_i_bulair", "text": "Честито! Агресивният български национализъм се включи успешно в белия расизъм, в християнския фундаментализъм, във войните на цивилизациите, в световния тероризъм. Съобщено бе, че Брентън Тарант е пребивавал на българска територия от 9 до 15 ноември 2018 година. Пристигнал е на летище \"София\" с полет от Дубай, а още на 10 ноември е наел автомобил и е посетил Дряново, Плевен, Велико Търново, Благоевград, Пловдив, Асеновград, Бачково, Казанлък и Банско. Кой ли вдъхновен младеж с фланелка „България на три морета“ му е разказал за Шипка и Булаир, кой ли е донапоил болното сърце на белия християнски отмъстител с местни мъки, исторически легенди, травматични видения и балканска лудост? Властите твърдят, че Тарант е посетил България като турист. И че досега контакти не са регистрирани. „Няма установена връзка с България“, обяви министър Захариева. Може и да е така. Но би следвало да се изчисли математическата вероятност Тарант сам да се е сетил за имената на български християнски мъченици отпреди векове. Впрочем, самият аз изобщо не изключвам възможността сам да е скроил всичко, сам да се е сетил. Защото не е трудно да стигнеш до травматичните клишета на всеки виктимизиращ себе си национализъм. Тези клишета само изглеждат родни, но всъщност имат глобална болезнена граматика. И по нейните правила Тарант бързо ще се превърне в идол на български или патагонски младежи с бръснати глави. Но нека спрем дотук. Да замълчим и да помислим за отнетите невинни животи в Крайстчърч. И за всички други, които си отидоха невинни във вече безбройните безумни терористични актове. Откога тече това, свикнахме ли с него, не живеем ли вече с болезнената нужда от такива трагедии, с адреналина на тяхната медийна сензационност? Да помислим и за това, че спиралата на отмъщението вече се завихря. В момента някъде, в някаква невидима точка на света някой налудничав мюсюлмански младеж се люшка в транс и си повтаря: “Няма да забравим, няма да простим“.", "date": "2019.03.19", "title": "Кой ли е разказал на Тарант за Шипка и Булаир?"}
{"url": "http://clubz.bg/80779-grigor_chaka_ispanec_ili_francuzin_v_maqmi", "text": "Григор Димитров ще срещне Фелисиано Лопес (Испания) или Беноа Пер (Франция) във втория кръг на турнира в Маями от серията \"Мастърс 1000\". Първата ни ракета е поставен под №24 в схемата и пропуска откриващия рунд. Димитров не е играл от два месеца - от отпадането си на осминафинал на \"Аустрелиън оупън\" на 20 януари. Той отказа три турнира заради болките си в рамото след възпаление на сухожилие. Последният от тях бе в Индиън Уелс по-рано през март. Това бе първият \"Мастърс\" за годината. Григор Димитров няма да играе и в Индиън Уелс При успех в първия си мач в Маями, Григор ще има трудна задача срещу руснака Карен Хачанов, стига и той да стигне тази фаза. На осминафинал евентуален съперник е Кевин Андерсън (РЮА). Българинът попадна в четвъртината на Роджър Федерер, което означава, че Маестрото може да чака на четвъртфинал. Федерер загуби от Доминик Тийм на финала в Индиън Уелс в неделя. Доминик Тийм победи Федерер на финала в Индиън Уелс (СНИМКИ) В тази половина на схемата е Александър Зверев. А в другата са световният №1 Новак Джокович, Тийм и т.н. Мастърсът във Флорида пропускат двама големи - Рафаел Надал, който получи контузия и не излезе на полуфинал с Федерер онзи ден, и Хуан Мартин дел Потро. Аржентинецът е пред операция на коляното. Доминик Тийм победи Федерер на финала в Индиън Уелс (СНИМКИ)", "date": "2019.03.19", "title": "Григор чака испанец или французин в Маями"}
{"url": "http://clubz.bg/80787-borisov_razporedi_da_nqma_nito_edin_oshteten_pensioner", "text": "Премиерът Бойко Борисов \"разпореди\" да няма нито един ощетен пенсионер. Министър-председателят извика на среща вицепремиера Томислав Дончев, социалния министър Бисер Петков и управителя на НОИ заради \"реформата\" в начина на изчисление на пенсиите от тази година. Методът предвижда да се взима предвид осигурителния доход на кандидата за пенсия, натрупан след 1 януари 2000 г., без да се включват трите най-добри години от времето преди това. Оказа се обаче, че при 30 на сто от пенсионерите това ще доведе до намаляване на парите им. Анализатори вече определиха \"реформата\" като грабеж от гражданите.  Каква пенсионна система? Това си е чиста пирамида! За да няма ощетени, ще се избира по-благоприятния вариант за пенсионера за това на база на дохода от кои години да се изчислява пенсията му, обясни шефът на НОИ Ивайло Иванов.  Всички изчисления, че очакване пенсия от 400 лева ще се намали на 130, са малоумни, категоричен бе президентът на КТ \"Подкрепа\" Димитър Манолов.  Социалният министър Бисер Петков обясни, че по време на срещата управителят на НОИ е представил изчисления на ефекта от новата формула. Данните показват, че около 60% от бъдещите пенсионери ще имат положителна промяна, за 11% няма да има, а за близо 30% пенсиите ще бъдат намалени. Против реформата вече се обявиха председателят на социалната комисия в парламента Хасан Адемов, но и зам.-министърката на социалната политика Султанка Петрова- Тя е от квотата на \"Обединени партиори\" във властта, а основен акцент в програмата на коалицията бе именно повишаване на пенсиите.  Според Хасан Адемов промяната на правилата в движение не е добра идея, защото това удря върху доверието към осигурителната система. Като решение той предлага да не се взима решението, преди да е ясен ефектът от него. Второ - да се предложи на бъдещите пенсионери вариант за избор по коя формула да се изчисли пенсията им. Адемов посочи, че фискалният ефект от промяната ще е спестяване на 9 млн. лв., което при давани 9 млрд. годишно за пенсии, не е особено значимо. Султанка Петрова на свой ред изрази надежда, че текстът няма да остане в този си вид. Петрова призова, преди да се правят анализите, да се изчака докладът на НОИ, от който ще стане ясен ефектът. Зам.-министърът подчерта, че промяната не се прави, за да се намаляват пенсии, и не пропусна да отбележи, че това правителство е единственото, което е вдигнало на два пъти пенсиите с по 20 лева. Бившият депутат от десницата Гроздан Караджов обяви пред бТВ, че само за 2019 г. потърпевшите от новата формула за пенсиите ще са към 22 хил. души. Това ще продължи в следващите 15 години, като цифрата на тези хора ще намалява, но не с много. По думите му \"реформата\" е грабеж и опит НОИ да прехвърли проблемите от болната глава на здравата.  Той също предложи, както Адемов, хората да имат избор по коя от двете формули да се изчислява пенсията им, а държавата да поеме своята отговорност и да доплати. Караджов не изключи по темата да има протести. ", "date": "2019.03.19", "title": "Борисов \"разпореди\" да няма нито един ощетен пенсионер"}
{"url": "http://clubz.bg/80777-trymp_darqva_3_mesechni_zaplati_na_pravitelstvoto", "text": "Президентът на САЩ Доналд Тръмп публикува в Туитър снимка на чек за 100 000 долара, който е написал наскоро на министерството на вътрешната сигурност, предадоха Асошиейтед прес и ТАСС, цитирани от БТА. Като кандидат на президентските избори през 2016 г. Тръмп обеща да не взима президентската заплата, която възлиза на 400 000 долара годишно, ако бъде избран. Прокурорка иска да глоби Тръмп $5,6 млн.    ", "date": "2019.03.19", "title": "Тръмп дарява 3 месечни заплати на правителството"}
