{"url": "http://clubz.bg/73290-kubinskiqt_prezident_podkrepi_gej_brakovete", "text": "Кубинският президент Мигел Диаз-Канел подкрепи еднополовите бракове, съобщава Би Би Си. Кубинският лидер, който пое поста от Раул Кастро на 19 април, каза, че той е за признаването на \"брака между хора без никакви ограничения\". В интервю пред TV Telesur той обясни, че това ще е част от \"премахването на всякакъв тип дискриминация в обществото\". В момента Куба е в процес на осъвременяване на конституцията си, която определяше брака като съюз между \"мъж и жена\". Новата конституция ще замени варианта от 1976 г. след като завърши общественото обсъждане и проектът бъде одобрен на национален референдум през февруари 2019 г. Одобрението на президента Диаз-Канел за еднополовия брак е в рязък контраст с преследванията, които хомосексуалистите трябваше да понасят след революцията от 1959 г. Официалното отношение към гейовете на управлявания от комунисти остров се промени в последното десетилетие благодарение на усилията на дъщерята на Раул Кастро Мариела. Г-ца Кастро, която е начело на Кубинския национален център за сексуално образование, е силен защитник на правата на ЛГБТ общността. Той коментира и отношенията със САЩ, които според него били в упадък. \"Все още поддържаме канали на комуникация и нашата позиция е, че ние не отхвърляме диалога по всяко време, но той трябва да е между равни\", обясни президентът на островната държава. Отношенията между САЩ и Куба се подобриха значително по времето на Барак Обама. Но при Доналд Тръмп тръгнаха назад, след като американският държавен глава определи направеното от предшественика му като \"едностранчива сделка с Куба\". При сегашната администрация на Белия дом отново бяха затегнати правилата за пътуване на кубински граждани до САЩ. Кубинският президент отбеляза, че икономическата блокада от страна на САЩ остава \"най-голямото препятствие за развитието на страната\".", "date": "2018.09.17", "title": "Кубинският президент подкрепи гей браковете"}
{"url": "http://clubz.bg/73302-tereza_mej_ili_moqt_plan_ili_haotichen_brekzit_bez_sdelka", "text": "Британската министър-председателка Тереза Мей предупреди в интервю за Би Би Си, че нейният план за Брекзит е единственият, който води към споразумение с Европейския съюз и че няма друга алтернатива на несгодите, очаквани при напускането му без сделка, предаде БТА. Очаква се пълното интервю да бъде излъчено тази вечер, докато агенциите днес разпространиха части от него. Мей предложи плана си по-рано това лято по време на изнесено заседание на британското правителство в правителствената резиденция в Чекърс и той носи нейното име. \"Планът от Чекърс\" предвижда запазването на тесни търговски отношения между Великобритания и ЕС след Брекзит и по-специално създаване на зона за свободна търговия за промишлените стоки и селскостопанските продукти, като същевременно се слага край на свободата на движение на европейските граждани и на контрола на Съда на ЕС, припомня Франс прес. В реч при официалното обявяване на искането на Обединеното кралство да напусне ЕС Мей беше заявила, че ще предпочете никаква сделка пред лоша сделка за Брекзит. По думите й нейният план е единственият, който отговаря на желанието на мнозинството от британците, гласували на референдума преди две години за напускане на ЕС. Същевременно той избягва установяването на твърда граница между Ирландия и Северна Ирландия, смята още Мей. За целта Лондон и Брюксел обсъждат технологични решения, които да намалят до минимум митническите проверки между британската провинция Северна Ирландия и Република Ирландия, която остава част от ЕС, единния му пазар и митническия съюз. Обединеното кралство иска да ги напусне. Според обсъжданите решения е стоките да бъдат проследявани чрез баркодове върху контейнерите за доставка съгласно схеми, управлявани от регистрирани компании. Това би премахнало нуждата от нова гранична инфраструктура, пише днес лондонският \"Таймс\". Шансовете за \"Брекзит\" със споразумение нарастват, пише \"Таймс\" Брекзит без сделка ще излезе скъп на британците, предупреди МВФ Брекзит без сделка ще излезе скъп на британците, предупреди МВФ", "date": "2018.09.17", "title": "Тереза Мей: Или моят план, или хаотичен Брекзит без сделка"}
{"url": "http://clubz.bg/73296-atanas_atanasov_nqma_pylzqsht_prevrat_a_permanentna_kriza", "text": "Така съпредседателят на \"Демократична България\" Атанас Атанасов призова премиера Бойко Борисов да се оттегли от властта. Той припомни, че неведнъж е отправял подобен призив към премиера, но мнозина са помислили, че се е шегувал. Според Атанасов само оттеглянето на Борисов може да доведе до търсене на разумна алтернатива. Така Атанасов отговори на твърдението, че според социологическите агенции неговата формация е незабележима. Той припомни, че според същите тези агенции рейтингът на Борисов за последните месеци е паднал с 6-8 пункта. И изтъкна, че държавата се управлява чрез авторитарен механизъм. А през всичките тези години Борисов не е правил нищо друго, освен \"да разпределя порциите между близките до него олигарси\". И даде пример с това, че вицепремиерът Валери Симеонов е дал на прокурор министъра на туризма Николина Ангелкова. Атанасов припомни и скандалите в енергетиката, неприетите оставки на министрите Теменужка Петкова и Бисер Петков и др. Той заяви, че Младен Маринов, който е номиниран за вътрешен министър, не е имал качества за главен секретар на МВР. Той припомни заглавия в западни медии, според които в България корупцията прави силата. И изтъкна, че това няма как да става без политически чадър. Според Атанасов в момента власта имитира борба с корупцията, защото предстои избор на нов главен прокурор.", "date": "2018.09.17", "title": "Атанас Атанасов: Няма пълзящ преврат, а перманентна криза"}
{"url": "http://clubz.bg/73300-kevr_podkrepq_poskypvaneto_na_gaza_s_14_ot_1_oktomvri", "text": "Комисията за енергийно и водно регулиране (КЕВР) засега подкрепя внесеното от държавния доставчик \"Булгаргаз\" искане за увеличение на цената на газа с близо 1% на сто от 1 октомври 2018 г. Това се вижда от доклад на работна група на енергийния регулатор, който ще бъде подложен на публично обсъждане на 25 септември. \"Булгаргаз\" иска поскъпване на газа с 14% Председателят на КЕВР Иван Иванов обясни още миналата седмица, че вероятно ще се приеме предложеното от \"Булгаргаз\" поскъпване, защото то е аргументирано. Освен това регулаторът вече няма лостове за подтискане на ръста на цената на газа, защото през юли сви поскъпванео с 18 на сто до 10% със събрани в повече през миналата година приходи в държавното дружество. По-скъпият газ закономерно се очаква да повлече нагоре и цените на парното за новия отоплителен сезон, както и цените на други стоки и услуги. Шефът на КЕВР ни подготвя за здраво поскъпване на газа Регулаторът напълно приема цената на прирождния газ да се вдигне от сегашните 400.95 лв. за 1000 куб м или 37.79 лв./MWh (без цена за достъп, пренос, акциз и ДДС) на 456.65 лв. за 1000 куб м или 43,28 лв. за MWh (без акциз и ДДС). Така повишението на цената ще е 13.89%. От документа, изработен от работната група в КЕВР се разбира още, че цената на природния газ на входа на газопреносната мрежа е 449.08 лв. за 1000 куб. м. Топлинен удар с цените от КЕВР Повишението става по формула, отчитаща цените на петрола и алтернативните горива на световните пазари за девет месеца назад. Отделно доларът, в каквато валута плаща \"Булгаргаз\" по договора си с руската \"Газпром\" за доставка на газ, е поскъпнал с 3.21%. \"Булгаргаз\" ще похарчи за необходимите му през последното тримесечие на годината количества газ и за такси по транспортирането му над 410 млн. лв., става ясно още от решението. Шефът на КЕВР ни подготвя за здраво поскъпване на газа Топлинен удар с цените от КЕВР", "date": "2018.09.17", "title": "КЕВР подкрепя поскъпването на газа с 14% от 1 октомври"}
{"url": "http://clubz.bg/73305-valeri_simeonov_pita_nso_za_ohranata_na_dogan", "text": "Вицепремиерът Валери Симеонов е изпратил официално писмо до началника на Националната служба за охрана (НСО) ген. майор Данчо Дяков с въпроси защо службата пази почетния председател на ДПС Ахмед Доган.  Лидерът на НФСБ настоява да му бъде отговорено писмено на какво основание НСО отпуска пари за охрана на Дочан - \"частно лице/бизнесмен\". Вторият въпрос е от колко години се осъщестява тази охрана и какви средства са похарчени. Третият - има ли заплаха за живота на почетния председател на ДПС, с която да бъдат оправдани разходите. Симеонов публикува целия документ в официалния си профил във фейсбук:  Според Закона за НСО право на лична охрана от службата имат президента, председателят на парламента, министър-председателя, вицепрезидента, главния прокурор. Други лица, заемащи високи държавни длъжности - министри, председатели на върховни съдилища, кмет на столицата, членове на Конституционния съд, омбудсман - имат право само на специализиран транспорт в мирно време. При конкретна застрашеност специална комисия може да вземе решение за друг вид охрана.  В закона има и текст, според който въпросната комисия, която се състои от шефа на НСО, председателя на ДАНС и главния секретар на МВР, може да вземе решение при конкретни данни за заплаха да осигури защита и на  Именно това е единственото възможно законово основание, на което може да се основава държавна охрана за Доган. Актовете на тази комисия обаче са секретни.  Доган не заема никакъв държавен или политически пост от оттеглянето си от активната политика през 2013 г.  Ахмед Доган вече е мажоритарен собственик на ТЕЦ \"Варна\" Преди дни се разбра, че след като неотдавна регистрира фирма с Румен Гайтански, известен с прякора Вълка, е придобил и 70% от дяловете в компанията \"Сигда\" ООД, която е собственик на ТЕЦ \"Варна\".   ", "date": "2018.09.17", "title": "Валери Симеонов пита НСО за охраната на Доган"}
{"url": "http://clubz.bg/73301-prezidentyt_otkaza_sreshta_s_cvetanov_i_siderov_po_sluchaq_s_mladen_marinov", "text": "Президентът Румен Радев няма да се отзове на поканата за среща, отправена му по-рано днес от парламентарните председатели на ГЕРБ и \"Обединените патриоти\" Цветан Цветанов и Волен Сидеров. Двамата представители на коалиционния съвет на властта - неформалният орган, в който двете формации обсъждат действията си, поискаха от Радев на среща, на която да бъде изяснет казусът с освобождаването на Младен Маринов като главен секретар на МВР, след като той е номиниран за министър в силовото ведомство. Росен Желязков ще е новият транспортен министър Планът на управляващите е новите министерски имена да се гласуват в четвъртък. Формално липсата на указ от държавния глава не пречи на това. Президентът обаче настоява преди да подпише освобождаването на Маринов, Министерският съвет да извърви законовата процедура в случаите, когато предлага на държавния глава подписването на указ. До момента това не се е случило, категорични са от \"Дондуков\" 2.  Президентът няма да подпише за Младен Маринов без съгласуване с МС След което припомни: Пречеше ли наистина липсата на президентски указ на смяната на министри? В превод - според институционалната субординация в държавата премиерът Бойко Борисов и вътрешният министър в оставка Валентин Радев са тези, които трябва да се нагърбят с комуникацията между Министерския съвет и президента в случая. По закон Румен Радев няма срок, в който трябва да подпише предложения му от изпълнителната власт указ за освобождаване на Младен Маринов - такъв срок няма дори, ако процедурата бе изпълнена коректно от правителството.  Президентът няма да подпише за Младен Маринов без съгласуване с МС Пречеше ли наистина липсата на президентски указ на смяната на министри?", "date": "2018.09.17", "title": "Президентът отказа среща с Цветанов и Сидеров по случая с Младен Маринов"}
{"url": "http://clubz.bg/73298-i_tomislav_donchev_seziral_prokuraturata_za_dji_pi_grup_po_bivoly", "text": "Софийската градска прокуратура възложи на Държавната агенция „Национална сигурност“ (ДАНС) да извърши проверка по повод публикация в сайта „Биволь“ със заглавие „ДжиПи Гейт“: Гранд корупция с еврофондове и обществени поръчки през консултантски фирми“. Това съобщиха днес от държавното обвинение. Самата публикация се появи още на 10 септември. От прокуратурата обаче съобщават още: Датата днес е 17 септември. Предмет на проверка ще са всички процедури по обществени поръчки и усвояване на средства от фондове на ЕС, описани в публикацията, както и участието в тях на посочените физически лица и търговци. В материала на \"Биволъ\" са приложени документи, за които се твърди, че са т.нар. паралелно счетоводство на свързани консултантски фирми. Данните са за периода ноември 2013-януари 2015 г., се твърди още в статията.  Преди дни журналистът Димитър Стоянов и румънският му колега Атила Било бяха задържани от полицията, докато продължаваха разследването си по случая край Радомир. Те получават сигнал за подготовка на унищожаване на документация, свързана с публикацията и го изплащат и до органите на реда. В крайна сметка обаче самите журналисти се оказват за няколко часа в ареста. Затова и тази вечер в София е организиран протест, а случаят бе отразен в световните медии. Шефът на ГДБОП Ивайло Спиридонов обаче е на мнение, че няма за какво да се извинява за ареста на журналистите. Нещо повече - \"Биволъ\" и бТВ трябвало да се извинят на него. Шефът на ГДБОП поиска извинение от \"Биволъ\" и от бТВ за незаконни записи ", "date": "2018.09.17", "title": "И Томислав Дончев сезирал прокуратурата за \"Джи Пи Груп\" по \"Биволъ\""}
{"url": "http://clubz.bg/73297-i_bylgarin_shte_se_bori_za_post_nomer_1_v_evropa", "text": "Българинът Атанас Шмит може да се окаже водещият кандидат на групата „Зелените/Европейски свободен алианс за председател на Еврокомисията през 2019 г. Днес третата по численост група в Европарламента представи едновременно четирима кандидати за поста, предаде БТА. Ковкурентина Шмит ще бъдат Петра де Сютер (Белгия), Бас Ейкаут (Холандия) и Ска Келер (Германия). Атанас Шмит е зам.-председател на Зелената партия в България (с председател Александър Каракачанов - б.р.) и е програмист. Той не е евродепутат. Марош Шефчович зове да се отървем от бодливата тел в мислите ни Германец се кандидатира за шеф на Еврокомисията До края на годината се очаква и останалите водещи европейски партии да се спрат на единна водеща кандидатура. Часове по-рано днес заявка за поста даде словакът Марош Шефчович от Партията на европейските социалисти (ПЕС). А преди десетина дни кандидатурата си обяви и германецът Манфред Вебер от Европейската народна партия (ЕНП). Германец се кандидатира за шеф на Еврокомисията", "date": "2018.09.17", "title": "И българин ще се бори за пост номер 1 в Европа"}
{"url": "http://clubz.bg/73291-gradskiqt_syd_shte_gleda_nasila_deloto_sreshtu_shefa_na_api_lazar_lazarov", "text": "Делото срещу бившия шеф на Агенция „Пътна инфраструктура“ (АПИ) Лазар Лазаров няма да се връща \"на поправителен\" в прокуратурата, защото обвинението е достатъчно ясно и не са допуснати нарушения, които да налагат то да бъде прекратено. Това е становището на Софийския апелативен съд (САС), с което той е уважил протеста на прокуратурата срещу прекратяването на делото срещу Лазаров, съобщава news.lex.bg. Бившият шеф на АПИ Лазар Лазаров обвинен за 41 млн. лв. щети Правният сайт напомня, че на 16 август съдия Николай Николов от недолюбвания от \"здравите сили\" СГС върна обвинителния акт срещу бившия шеф на АПИ с мотиви, че е   Лазаров е пратен на съд за умишлена безстопанственост, свързана със строежа на магистрала „Марица“, от която според прокуратурата са нанесени щети на АПИ за над 41,6 млн. лева. Агенцията обаче отказа да се конституира като граждански ищец по делото, защото не смята, че е ощетена. Лазар Лазаров: Търгът за \"Марица\" е спечелен по най-ниската цена Става дума за изграждането на първия лот на магистралата от Оризово до Димитровград, който е около 31 км. Италианската компания Кооперативно дружество „Чи Ем Чи Ди Равена“ не построи навреме участъка, който трябваше да е готов през 2013 г., като се оправда с обилни валежи от сняг и дъжд, които налагали стабилизация на почвите преди да се премине към строеж на пътя. След това била проведена нова обществена поръчка и бил сключен допълнителен договор с „Пътища Пловдив“ за строително-монтажните работи (СМР). Според обвинението Лазаров трябвало да възложи проверка дали предвидените строително монтажни работи (СМР) в новата поръчка не са били включени в предмета на първоначалния договор и да поиска обосновка за допълнителните ремонти. Той обаче сключил договор за над 51,3 млн. лева с ДДС и наредил изплащането на цялата сума. В разпоредителното заседание СГС прие, че веднъж в обвинението се казва, че Лазаров е извършил   Според съдия Николов в обвинението липсва и достатъчно фактология, като само се твърдяло, че Лазаров осъзнавал и целял крайния резултат. Апелативните съдии Веселин Пенгезов - председател на състава, Невена Грозева - докладчик, и Пламен Дацов казват обаче, че неясните за СГС обстоятелства са по съществото на делото и не са основания за прекратяването му. В определението си САС посочва, че качеството на обвинителния акт е резултат от работата на прокурора и той си носи последиците за него с присъдата. Апелативният съд не е съгласен и с тезата на СГС за несъответствие между диспозитива (съкратената есенция, б.р.) и обстоятелствената част на обвинителния акт за това как е извършено престъплението. Според САС е ясно, че . Съдът подчертава, че според обвинителния акт бившият шеф на АПИ не е възложил проверка дали предвидените строително-монтажни работи в обществената поръчка не са били включени в предмета на първоначалния договор и не поискал обосновка на необходимостта от различните допълнителни дейности. Лазар Лазаров: Търгът за \"Марица\" е спечелен по най-ниската цена", "date": "2018.09.17", "title": "Градският съд ще гледа насила делото срещу шефа на АПИ Лазар Лазаров"}
{"url": "http://clubz.bg/73292-amerikanskoto_posolstvo_dostroi_detska_gradina_v_pomorie", "text": "Триетажна нова постройка бе добавена към детска градина \"Детелина\" в град Поморие това лято. Зам.-посланикът на САЩ в България Джъстин Фридман и кметът на града откриха новото крило днес. Причината за това е, че строежът е изцяло финансиран от американското правителство по Програмата за хуманитарна помощ. От 2010 г. насам по нея в България са вложени 5 млн. долара по серия от различни проекти. Тя обединява американски и български военни, които работят заедно, партнират си и с НПО-та и местни компании за развиване на проектите. Триетажната сграда добавя модерна учебна среда за 80 деца, както и допълнителна многофункционална зала. Проектът е на стойност 440 000 лв. Община Поморие пък допринася с изграждането на покрита пътека между оригиналната сграда на детската градина и новата.", "date": "2018.09.17", "title": "Американското посолство дострои детска градина в Поморие"}
{"url": "http://clubz.bg/73294-policai_prostrelqha_myj_s_noj_v_bryuksel", "text": "Полицаи в Брюксел простреляха и раниха тежко днес мъж, който ги нападна с нож, съобщиха органите на реда. Двама полицаи се приближили до двама души, спящи близо до център на кандидати за убежище, и им наредили да се махнат оттам. Единият от мъжете извадил нож и не се подчинил на заповедта да го хвърли. Поради това полицаите го обезвредили с палки и го напръскали с газ. Мъжът обаче продължил да заплашва пазителите на реда и наранил единия, като го ударил по главата. Колегата му стрелял и ранил нападателя, като го ранил в крака и гърдите, съобщи полицейската говорителка Илзе ван де Кеере. Не е огласена самоличността на нападателя. Вчера сутринта двама души бяха ранени при престрелка близо до центъра на Брюксел. Инцидентът стана близо до бар. Нападателите се издирват.", "date": "2018.09.17", "title": "Полицаи простреляха мъж с нож в Брюксел"}
{"url": "http://clubz.bg/73303-demilitarizirana_zona_v_idlib_dogovoriha_putin_i_erdogan", "text": "Русия и Турция се споразумяха днес да създадат демилитаризирана буферна зона в северозападната сирийска провинция Идлиб, предадоха световните агенции, цитирани от БТА.  Зоната ще разделя сирийските правителствени войски от бунтовническите сили, обяви руският президент Владимир Путин след четиричасово преговори с турския си колега Реджеп Тайип Ердоган в черноморския курорт Сочи. Турски и руски военни ще патрулират в зоната, за да гарантират, че установеният в нея режим се спазва. Всички тежки оръжия ще бъдат изтеглени от нея, а \"радикално настроените\" бунтовници, включително \"Джебхат ан нусра\", ще трябва да я напуснат. Говорейки след срещата на двамата лидери, руският министър на отбраната Сергей Шойгу съобщи, че няма да им нова военна операция срещу Идлиб от сирийските правителствени сили и руските им съюзници, предаде Ройтерс. Русия и Асад продължават с удари в Идлиб Русия, най-големият външен поддръжник на сирийския президент Башар Асад във войната му срещу бунтовниците, се готвеше за офанзива срещу Идлиб, град и провинция с население от 3 милиона души, контролирани от бунтовниците, припомня агенция Интерфакс. Шойгу каза, че след разговора с Ердоган Путин се е отказал от офанзивата. Не стана веднага ясно дали демилитаризираната зона ще включи и града Идлиб, посочва Ройтерс. Ако го включи, това ще изисква част от бунтовниците да го напуснат. Русия и Башар Асад удариха Идлиб Преди да замине за Русия, Ердоган каза, че турските призиви за примирие в Идлиб дават резултати след дни на относително спокойствие на място и че трябва да бъде свършена още работа. Путин този месец публично отхвърли предложение на Ердоган за прекратяване на огъня в провинцията на тристранна среща в Техеран с участието на иранския  президент Хасан Рохани. Ердоган иска прекратяване на огъня в Идлиб, не и за терористите, казва Путин Сирийският представител в ООН в Женева Хусам Един Аала, каза по-рано днес, че правителството на Асад е решено да изтласка от Идлиб фронта \"Ан Нусра\", съобщи Ройтерс. Русия и Башар Асад удариха Идлиб Ердоган иска прекратяване на огъня в Идлиб, не и за терористите, казва Путин", "date": "2018.09.17", "title": "Демилитаризирана зона в Идлиб договориха Путин и Ердоган"}
{"url": "http://clubz.bg/73284-izvednyj_vsichki_uchenicheski_ranici_olekvat_i_dyrjavata_s_nad_6_mln_lv", "text": "След като тази пролет просветният министър Красимир Вълчев обеща шкафчета за около половината от учениците от 1 до 7 клас, днес Коалиционният съвет е взел решение с такива да бъдат оборудвани всички училища в страната. До момента са осигурени 100 000 шкафчета, а учениците от 1 до 7-ми клас са около 450 000. Държавата ще отпусне пари за шкафчета във всички училища, съобщи председателят на парламентарната група на \"Обединени патриоти\" Волен Сидеров след коалиционния съвет: Просветният министър обеща шкафчета за половината ученици до седми клас Бюджетът олеква с 3 милиона, за да олекне на учениците От правителствената пресслужба обясниха, че ще отпуснат над 6 млн. лева допълнително за тази мярка. На училищата е препоръчано да оптимизират седмичните разписания, така че да се носят по-малко учебници и учебни комплекти. През март т.г. министърът на образованието и науката Красимир Вълчев съобщи в парламента, че по една от програмите на МОН се предвиждат 2.9 млн. лева за осигуряване на ученически шкафчета, в които децата да държат учебници и помагала, с цел олекотяване на раниците.  Сега се оказва, че от щедростта на държавния бюджет ще се възползват всички ученици до 7 клас. През август правителството осигури общо 5 618 978 лева за дейностите по Националната програма за съвременна образователна среда, като с близо три милиона лева от тях ще бъдат закупени 111 000 ученически шкафчета от 588 общински училища. Средствата се осигуряват по бюджета на МОН за 2018 г.  Общият брой на училищата в България по данни на националната статистика от април 2018 г. е 1969, от които 76 са частни. Бюджетът олеква с 3 милиона, за да олекне на учениците", "date": "2018.09.17", "title": "Изведнъж всички ученически раници олекват. И държавата - с над 6 млн. лв."}
{"url": "http://clubz.bg/73288-galaxy_note_9_se_zapali_v_asansor", "text": "Американка съди Samsung, след като новият й Galaxy Note 9 се е запалил в чантата й, съобщи \"Ню Йорк Пост\". Даян Чънг е пътувала с асансьор в Куинс, когато смартфонът й сериозно прегрял, започнал да изпуска гъст дим и се запалил. Мястото на инцидента влошило положението. Чънг съди корейската компания за нанесени щети и твърди, че те е трябвало да знаят за дефекти, които могат да предизвикат запалване. Литиево-йонните батерии могат да развият високи температури и да се запалят и такива случаи през годините е имало с немалко смартфони на всякакви производители. Но по-предишния смартфон от серията Note 7 - записа рекорден брой такива инциденти. Note 7 продължават да гърмят, Samsung спира производството Наложи се от Samsung да изтеглят всички устройства от пазара, да направят проверки и промени на производствения процес и процесите по проверка на качеството. Това според някои изчисления струва милиарди на корейския техногигант и остави тъмно петно върху репутацията му.  Имате дефектен Note 7? Скоро Samsung ще го изключи дистанционно Изпълнителният директор на дъщерната компания за мобилни телефони ДиДжей Ко обяви преди месец: Дали това е така и инцидентът в Ню Йорк е еднократен случай, а не конструктивен дефект в батерията, ще разберем скоро. Имате дефектен Note 7? Скоро Samsung ще го изключи дистанционно", "date": "2018.09.17", "title": "Galaxy Note 9 се запали в асансьор"}
{"url": "http://clubz.bg/73293-svada_mejdu_evropejski_ministri_stigna_do_karucarski_ezik_video", "text": "Свада между мининистъра на вътрешните работи на Италия Матео Салвини и колегата му от Люксембург Жан Аселборн се превърна днес в европейски скандал, след като се разля по страниците на вестници и уебиздания в целия Стар континент и стигна до коментар от Брюксел. На международна среща за сигурността и миграцията във Виена миналия петък Салвини, който е лидер  на крайнодясната \"Лига\", и социалистът Аселборн, който е министър по имиграцията и външен министър на Великото херцогство, кръстосаха шпаги за това нуждае ли се Европа от мигранти. Салвини, в характерния му полемичен стил, отхвърли тезата на Аселборн, че Европа застарява и й трябва свежа кръв и работна ръка. Видимо ядосан от изявлението на Салвини, Аселборн захвърли слушалките за превод с циничния израз \"merde alors\" ( ). То илюстрира срещуположните тези за миграцията, които ще се очаква да сблъскат традиционните проевропейски партии и антисистемните популисти на европейските избори догодина. Салвини обвини България, че изнася \"роби\" В този момент Аселборн прекъсва Салвини, припомняйки му историята от 60-те години на миналия век, когато много италианци мигрират да търсят препитание в държавите от Бенелюкс:     Коментирайки случая днес, Аселборн каза днес пред \"Политико\", че не е имал намерение да обижда италианците и че би повторил същото, дори ако е знаел, че сцената се записва на видео. Това не е обичайна практика на срещите на европейски министри. Пред \"Политико\" той каза още, че ЕС не бива да позвалява на срещите си \"езика на разделението и омразата\", които според него Салвини и унгарският министър-председател Виктор Орбан, в оформящ се общ фронт, се опитват да направят приемлив за съюза.", "date": "2018.09.17", "title": "Свада между европейски министри стигна до каруцарски език (ВИДЕО)"}
{"url": "http://clubz.bg/73299-nqmam_danni_za_ruska_namesa_v_makedoniq_tvyrdi_zaev", "text": "Харатеризирайки Русия като \"приятелка на Македония\", министър-председателят Зоран Заев отказа да сподели днес американските и натовските предупреждения за очаквана руска намеса в насрочения за 30 септември референдум за промяната на името на страната на \"Северна Македония\", съобщава гръцкият всекдневник \"Катимерини\". Преди референдума: министърът на отбраната на САЩ е в Македония Отговаряйки на въпроси на журналисти след среща с американския министър на отбраната Джеимс Матис, Заев каза, че страната му \"иска да изгради отношения на приятелство с всички страни, включително с Русия\". По-рано днес Матис и генералният секретар на НАТО Йенс Столтенберг предупредиха, че Москва се опитва да повлияе на резултатите от референдума. \"Няма съмнение\", че Москва се меси в македонския референдум \"Няма съмнение\", че Москва се меси в македонския референдум", "date": "2018.09.17", "title": "Нямам данни за руска намеса в Македония, твърди Заев"}
{"url": "http://clubz.bg/73281-francuzin_predlaga_varufakis_da_oglavi_evrokomisiqta", "text": "Френски социалист е предложил за бъдещ председател на Еврокомисията Янис Варуфакис – бившия гръцки финансов министър, заемал този пост в периода, когато страната бе пред фалит. Варуфакис: Най-голямата ми грешка бе, че се доверих на Ципрас Новината съобщиха от паневропейското движение „Демокрация в Европа 2025“, създадено и оглавено от Варуфакис преди година. Те цитират думите на Беноа Амон в туитър:     Янис Варуфакис бе финансов министър на Гърция през първата половина на 2015 г. Той бе член на първото правителство на радикалната левица СИРИЗА, оглавявана от премиера Алексис Ципрас. Варуфакис подаде оставка, след като международните кредитори изразиха недоволство от острия му език. Гръцкият политик бе заклет противник на споразумението с „тройката“. \n\tВъпреки всичко Гърция бе принудена да приеме условията на кредиторите. Преди по-малко от месец приключи спасителната програма. Германец се кандидатира за шеф на Еврокомисията Марош Шефчович зове да се отървем от бодливата тел в мислите ни Беноа Амон бе сред крайно левите френски социалисти. Той бе министър на просветата по времето на президента Франсоа Оланд. След това Оланд стана кандидат-президент на социалистите, като победи считания за фаворит Манюел Валс във вътрешнопартийните избори. Но изобщо не стигна до втори тур, като взе едва 6,36 на сто от гласовете. И напусна Френската социалистическа партия. Германец се кандидатира за шеф на Еврокомисията Марош Шефчович зове да се отървем от бодливата тел в мислите ни", "date": "2018.09.17", "title": "Французин предлага Варуфакис да оглави Еврокомисията"}
{"url": "http://clubz.bg/73295-kakto_kazva_premieryt_nek_vinagi_e_ot_stranata_na_bulkata", "text": "Договорът между Националната електрическа компания (НЕК) и консултанта за АЕЦ \"Белене\" - \"Уорли Парсънс\", заради който НЕК беше отново осъдена, не защитава по никакъв начин инвеститора - държавната компания. Това обяви по БНР днес Петър Илиев, изпълнителен директор на НЕК ЕАД. НЕК бе осъдена от \"Уорли Парсънс\" да плати нови 37 млн. евро заради работа по неосъществената Втора атомна електроцентрала. Договорът с консултанта е сключен по време на кабинета на тройната коалиция, начело със Сергей Станишев, когато министър на икономиката и енергетиката бе Румен Овчаров. Контрактът бе прекратен при кабинета \"Орешарски\", когато енергиен министър бе Драгомир Стойнев. НЕК плаща нови €37 милиона заради АЕЦ \"Белене\" Петър Илиев посочи, че по същия начин НЕК не е била защитена и при договора за \"Цанков камък\". Хидровъзелът е един от най-скъпите и разточителни енергийни проекти, осъществени до момента в България - за мощност от 80 мегавата държавата чрез държавните си енергийни фирми плати близо 500 милиона евро.  По думите му поредното плащане, дошло в резултат на арбитражно дело, е поредният \"скелет от гардероба\" на \"Белене\". Илиев обясни, че след анекс 5 към споразумението между НЕК и руската \"Атомстройекспорт\" (анексите са общо 13, но договор за строителство на \"Белене\" така и няма - бел.р.), е поръчано оборудването с дълъг срок на производство и НЕК е трябвло да има консултант или архитект инженер за всички дейности, които се извършат, и тогава се сключва договора с \"Уорли Парсънс\". България плати за него над 660 милиона евро, тъй като бе осъдена от арбитража. И Румен Овчаров е обвиняем за \"Белене\" Запитан как е възможен подобен пропуск, който е недопустим, тъй като е задължителен реквизит за всеки търговски договор, той отговори: До прекратяването на договора, \"Уорли Парсънс\" - консултант и архитект-инженер на проекта, получават от НЕК близо 265 милиона евро (265.863 млн. евро), съобщи Петър Илиев. И Румен Овчаров е обвиняем за \"Белене\" След прекратявнето на договора, НЕК плаща \"едни малки суми\" - става въпрос за по няколко милиона, \"после спира да плаща, но фактурира\", стана ясно от обясненията на Илиев, който оглави НЕК в края на ноември 2014 г. Освен това обаче той съобщи още нещо - по време на арбитражното дело с \"Атомстройекспорт\", която съдеше българската страна заради поръчаното и неплатено оборудване за АЕЦ \"Белене\" по времето на Станишев, НЕК не е успяла да използва консултанта \"Уорли Парсънт\" като наш свидетел, тъй като тогава са водели дело и с тях. Парламентът извади АЕЦ \"Белене\" от гьола Петър Илиев посочи, че все пак има \"добра новина\" и тя е, че искът на \"Уорли Парсънс\" е бил за над 56 милиона евро, а НЕК ще плати с двайсетина милиона евро по-малко. За да изплати сумата, държавната компания ще се лиши от печалбата си, а и Българският енергиен холдинг също ще отпусне някакви средства. През ноември 2016 г. прокуратурата повдигна обвинение на бившия енергиен министър Румен Овчаров, за това, че в края на ноември 2006 г. не е упражнил контрол и не е изискал сключването на основен договор за строителството на АЕЦ \"Белене\". От СГП констатират, че със споразуменията между НЕК и \"Атомстройекспорт\" е дадено само началото на процедурите по издаването на разрешение за строеж, изготвени са техническо задание и идеен проект, но до окончателното изграждане на съоръжението не се е стигнало. От това е настъпила вреда за НЕК в размера на стойността на договора, а Румен Овчаров - като принципал на енергийната компания, е трябвало да упражни контрол, за да бъде приключен проектът докрай. Той не го е направил и в това се състои повдигнатото му обвинение. Наскоро стана ясно, че премиерът Бойко Борисов се съветвал с Овчаров за бъдещето на Втора атомна. Самият Овчаров публично заяви, че го е посъветвал да се намери бързо архитект-инженер за проекта. Вместо АЕЦ \"Белене\" по-добре да отворим Царичинската дупка И Румен Овчаров е обвиняем за \"Белене\" И Румен Овчаров е обвиняем за \"Белене\" Парламентът извади АЕЦ \"Белене\" от гьола Вместо АЕЦ \"Белене\" по-добре да отворим Царичинската дупка", "date": "2018.09.17", "title": "\"Както казва премиерът, НЕК винаги е от страната на булката...\""}
{"url": "http://clubz.bg/73285-trenorkata_na_ansambyla_razkri_za_golemi_promeni", "text": "Старши треньорът на българския ансамбъл Весела Димитрова разкри за готвени промени през новия сезон пред официалната фейсбук страница на Българската федерация по художествена гимнастика. Злато за българския ансамбъл Вчера приключи Световното първенство, на което България беше домакин. Два от трите медала бяха спечелени от девойките на Димитрова и нейната асистентка Михаела Маевска - злато на пет обръча и бронз в многобоя.   вчера вдигнаха на крака публиката в зала \"Арена Армеец\". Другото отличие е сребро в отборната надпревара на  Весела Димитрова отбеляза, че освен новите уреди и съчетания, които ще се изготвят, ще има и нови гимнастички. Тя поясни, че това се налага заради изключително високата натовареност, която води до контузии. И обмисля да използва повече момичета, като по този начин ще може и да ги обиграва. От новия сезон композициите при ансамблите ще бъдат на пет топки и с три обръча и два чифта бухалки. Бронз за ансамбъла на Световното Тя и други специалисти отчетоха, че емоциите са взели връх у момичетата ни и те не са успели да изиграят чисто и двете си композиции в един ден. Весела Димитрова отбеляза крехката възраст на състава си и обеща, че следващия път ще бъде различно. Бронз за ансамбъла на Световното", "date": "2018.09.17", "title": "Треньорката на ансамбъла разкри за големи промени"}
{"url": "http://clubz.bg/73280-shefyt_na_gdbop_poiska_izvinenie_ot_bivoly_i_ot_btv_za_nezakonni_zapisi", "text": "Директорът на ГДБОП Ивайло Спиридонов поиска от \"Биволъ\" и от бТВ извинение. На фона на очакването от журналистите на разследващия сайт за такова от негова страна. Днес Спиридонов даде брифинг, посветен на задържането на журналистите Димитър Стоянов от \"Биволъ\" и румънския му колега Атила Биро от RISE Project в нощта на 13-и срещу 14 септември. Медията подаде сигнал до ГДБОП за унищожаване на документи, уличаващи схеми за злоупотреби с европейски фондове и двойно счетоводство от строителната фирма \"Джи Пи Груп\", а двамата журналисти се оказаха задържани на местопроизшествието и в последствие отведени в РПУ в Радомир за разговор. Спиридонов поддържа тезата, че  силите на реда не са били уведомени, че двамата журналисти ще бъдат на мястото, а от \"Биволъ\" - точно обратното - че са предупредили. През уикенда Спиридонов гостува в сутрешния блок на бТВ и отказа да се извини за задържането на подателите на сигнала.  Шефът на ГДБОП: Да се извиня на журналистите? Сериозно ли ме питате? Днес вече поиска извинение и от телевизията, и от \"Биволъ\". Причината са направени от главния редактор на \"Биволъ\" Атанас Чобанов два записа на телефонни разговори - единият е със служител на ГДБОП, а другият - със самия Спиридонов. Записаните лица не са били уведомени. Телевизията пък е излъчила тези записи . С тях от разследващия сайт искат да покажат, че полицаите са знаели за пристигането на журналисти на мястото. И цитира чл. 32 ал. 2 на Конституцията, който гласи:  Арестуваните журналисти са пуснати след \"нощ с белезници насред полето\" На реплика от журналист в залата , Спиридонов коментира: След което въпреки че отказа публично да се извини, разясни, че се обадил на Чобанов \"от чисто човешки подбуди\", за да му обясни защо журналистите са били \"забавени\" с един-два часа. АЕЖ: Журналисти арестувани, докато правят разследване. МВР мълчи Шефът на ГДБОП твърди още, че Стоянов и Биро са били задържани само в началото с белезници - от полицаите в Радомир. След това били пуснати, но \"помолени\" да отидат в полицията за разговор. По повод заповедта за задържане, показана от Димитър Стоянов, шефът на ГДБОП внесе следната яснота: \"попълва се заповед, защото се ограничава свободното придвижване на гражданите\". Това обаче не обяснява защо на журналистите са били взети мобилните телефони и не са били върнати дори и след поканата за разговор. Арестуваните журналисти са пуснати след \"нощ с белезници насред полето\" АЕЖ: Журналисти арестувани, докато правят разследване. МВР мълчи", "date": "2018.09.17", "title": "Шефът на ГДБОП поиска извинение от \"Биволъ\" и от бТВ за незаконни записи "}
{"url": "http://clubz.bg/73283-nevinnost_i_krasota_na_pyrviq_ucheben_den", "text": "Исперих, Силистра, Велико Търново, Враца, София... България днес посреща първия учебен ден. След като 15 септември се падна през уикенда, празникът днес съвпада и с деня на Светa София и нейните дъщеря Вяра, Надежда и Любов. Вижте този вълнуващ ден през обектива на фотографите на БТА.   А ето долу и още двама господа. От Исперих. И от с. Баните. Заслужава да се отбележи, че в Исперих посланикът на Република Турция Хасан Улусой подари на децата ранички. А този кадър оставяме без коментар. Това пък са възпитаниците на софийската НГДЕК, където беше президентът Румен Радев. Макар и по погрешка, София също празнува на деня на св. София и трите й дъщери-мъченици за кръста. Всъщност празник на града би трябвало да е понеделникът след Томина неделя, известен и като Софиин ден. Самата Томина неделя пък е 8-ият ден след Възкресение.", "date": "2018.09.17", "title": "Невинност и красота на първия учебен ден"}
{"url": "http://clubz.bg/73287-sled_36_g_album_na_pol_makartni_pak_vodi_v_bilbord", "text": "Новият солов албум на Пол Маккартни \"Egypt Station\" оглави класацията Топ 200 на \"Билборд\" за първи път от 36 години, съобщи сайтът на изданието, цитиран от БТА. През 1982 г. британският музикант оглавяваше класацията на \"Билборд\" за албуми три седмици с 11-тия си солов опус \"Tug of War\". Пол Макартни с две нови песни за първи път от 4 години (ВИДЕО) За една седмица от \"Egypt Station\" в САЩ са продадени 153 000 еквивалентни албумни единици, от които 147 000 в традиционен формат.  \"Egypt Station\" е осмият албум на Пол Маккартни (76 г.), който оглавява американската класация. Сред тях са три негови албума с \"Уингс\" и четири антологии - от 1995 г., две от 1996 г., и 2000 г.  \"Бийтълс\" още притежават рекорда за най-много албуми, заели първото място в САЩ - 19, сред които и компилации с най-големите им хитове.  На второ място в класацията на \"Билборд\" за албуми е \"Kamikaze\" на Еминем. Трета е Лорън Дейгъл с \"Look up Child\". Четвърти е рапърът Ръс със \"Zoo\". \"Scorpion\" на Дрейк слезе на петото място.", "date": "2018.09.17", "title": "След 36 г. албум на Пол Макартни пак води в \"Билборд\""}
{"url": "http://clubz.bg/73289-v_germaniq_trygnaha_pyrvite_v_sveta_vlakove_s_vodorodni_kletki", "text": "Първите в света влакове, задвижвани с водородни клетки, от днес започват редовно да превозват пътници в Северна Германия, информират германски и австрийски медии.  Регионалният влак \"Корадиа айЛинт\", произведен от френския концерн Алстом (Alstom), свързва градовете Бремерфьорде, Куксхафен, Бремерхафен и Букстехуде. Два влака с нулеви емисии ще осигуряват редовния превоз на пътници по отсечката с дължина около 100 километра.  Планира се в дългосрочен план влаковете с водородни клетки да заместят дизеловите в железопътния транспорт. До 2020 г. в експлоатация трябва да бъдат пуснати 14 влака от този тип, бе посочено при представянето на проекта преди две години. Влакът е задвижван от електрически двигатели, които се захранват от горивни клетки чрез химичната реакция между водород и кислород, уточнява специализираното германско издание \"Аутогазете\".  \n\tОтпадният продукт при тази технология е вода.  Необходимите количества водород се съхраняват в стоманен резервоар на покрива на влака, който може да измине близо 1000 км с едно зареждане.  Композицията развива максимална скорост от 140 км/час, което е съпоставимо със скоростта на обичайните дизелови локомотиви.  Въпреки това \"Корадиа айЛинт\" все още не е напълно \"климатично неутрален\", тъй като необходимият водород в момента се добива предимно от изкопаеми горива. ", "date": "2018.09.17", "title": "В Германия тръгнаха първите в света влакове с водородни клетки"}
{"url": "http://clubz.bg/73286-turskata_ishbank_se_sblyska_s_erdogan", "text": "Турският президент Реджеп Тайип Ердоган заяви, че властите трябва да проверят опозиционни членове, които участват в борда на Ишбанк, най-голямата листвана на борсата турска банка, предаде Ройтерс, позовавайки се на публикация във в. \"Хюриет\". Ердоган: Турция е изправена пред \"долна икономическа атака\"  Ердоган и негови сподвижници и преди са призовавали за по-строг контрол над основната опозиционна Народнорепубликанска партия (НРП) заради дела от 28.09%, завещан на партията от Мустафа Кемал Ататюрк, основателя на Турската република. НРП не получава дивиденти от своя дял - те отиват в културни асоциации, каквато е била волята на Ататюрк, но членове на партията участват в управителния съвет на банката. Ердоган: Доларът пречи на световната търговия Акциите на Ишбанк спаднаха с 3.6% до 3.99 лири тази сутрин.  От трезора заявиха, че е много важно да не стават обект на политически дебати и посочиха, че доверието в банките трябва да бъде съхранено заради националната икономика. Ердоган vs САЩ: заради руските ракети и долара Лидерът на НРП Кемал Кълъчдароглу заяви, че партията не се намесва в работата на банката и притежава акциите от дълг към завещанието на Ататюрк. Банката съобщи, че са имали случаи, когато 28.09-процентовият дял акции на Ататюрк са били представлявани от НРП и от държавното съкровище, заедно или поотделно. След увеличаване на правомощията си като президент през юли Ердоган назначи зет си за финансов министър и пое управлението на държавния суверенен фонд. Страхът от нарастващ авторитаризъм и липсата на независимост на централната банка помогнаха тази година турската лира да се обезцени с 40%. Според Кълъчдароглу Ердоган иска акциите на Ишбанк да бъдат прехвърлени на държавния суверенен фонд. Насред кризата Ердоган ще си строи нов дворец  - в Анадола По-рано властите са се възползвали от активите на Bank Asya, която се владееше от последователи на базирания в САЩ ислямски проповедник Фетхуллах Гюлен, бивш съюзник на Ердоган, когото правителството обвинява за опита за преврат през 2016 г. Ердоган: Доларът пречи на световната търговия Ердоган vs САЩ: заради руските ракети и долара Насред кризата Ердоган ще си строи нов дворец  - в Анадола", "date": "2018.09.17", "title": "Турската Ишбанк се сблъска с Ердоган"}
{"url": "http://clubz.bg/73282-panika_sled_kato_laptop_grymna_v_metroto_na_madrid", "text": "Шестима души бяха ранени леко днес при експлозия на лаптоп в метрото на Мадрид, предаде ДПА, цитирана от БТА. Сред пострадалите е собственичката на лаптопа, който внезапно избухнал в чантата й. Някои пътници изпаднали в паника, защото помислили, че става дума за терористично нападение. Движението по линия 9 на мадридското метро бе за кратко преустановено. ", "date": "2018.09.17", "title": "Паника, след като лаптоп гръмна в метрото на Мадрид"}
{"url": "http://clubz.bg/73279-ukrajna_skysa_dogovor_za_drujba_i_sytrudnichestvo_s_rusiq", "text": "Украинският президент Петро Порошенко подписа указ за прекратяване на Договора за дружба, сътрудничество и партньорство между Украйна и Руската федерация, предаде ТАСС, цитирана от БТА. Министерството на външните работи на Украйна трябва да уведоми руската страна за желанието на Киев да скъса договора. Не се посочва какъв е крайният срок. ЕС удължи санкциите срещу 155 души и 44 компании в Русия заради Украйна На 28 август Порошенко възложи на външното министерство в най-скоро време да подготви пакет от документи за започване на прекъсване на договора, който той нарече анахронизъм. Президентът обеща до края на септември да уведоми Русия за съответното решение.  Договорът за дружба между Русия и Украйна бе подписан през май 1997 г. и влезе в сила през април 1999 г. за срок от десет години с автоматично подновяване за следващи десетгодишни периоди, ако няма възражение на една от страните. През октомври 2018 г. изтича срокът, в който страните трябва да заявят дали имат намерение да продължат или да прекъснат действието на договора. ", "date": "2018.09.17", "title": "Украйна скъса договор за дружба и сътрудничество с Русия"}
{"url": "http://clubz.bg/73234-norvejka_revolyuciq_stranata_minava_kym_elektrosamoleti", "text": "Норвежкото правителство обеща, че до 2040 г. всички полети на местните авиолинии ще се осъществяват от самолети, чиито двигатели ще работят с електричество, съобщава Би Би Си. За световния авиационен отрасъл това означава истинска революция. През юли министърът на транспорта на Норвегия Кетил Солвиг-Олсен и Даг Халк-Петерсен, директор на Avinor,  компанията, която експлоатира аеропортите, заедно извършиха един твърде необичаен полет. Пред очите на журналистите те влязоха в кабината на двуместния самолет  , създаден от словенската компания Pipistrel. Машината извърши съвсем кратък, няколкоминутен полет над Осло. Какво обаче беше необикновеното в това събитие? Отговорът в голяма степен се съдържа в името на самолета, който лети изключително с електричество. Двамата извършиха този полет не за развлечение, а за да онагледят колко сериозни са плановете на Норвегия да намали в бъдеще нивото на въглероден диоксид в атмосферата. Програмата на правителството до 2040 г. полетите на местни авиопревозвачи между летищата в страната да се извършват с електрически самолети е един от най-радикалните планове за намаляване на равнището на парниковите газове, които произвежда гражданската авиация.", "date": "2018.09.17", "title": "Норвежка революция: страната минава към електросамолети"}
{"url": "http://clubz.bg/73278-nqma_symnenie_che_moskva_se_mesi_v_makedonskiq_referendum", "text": "Министърът на отбраната на САЩ Джеймс Матис днес за пореден път обвини Русия в опит за намеса в кампанията на референдума в Македония за промяна на името на държавата, предава Интерфакс, цитирана от агенция \"Фокус\". Преди референдума: министърът на отбраната на САЩ е в Македония Той също обвини Москва във   на предстоящия референдум. В навечерието на пристигането си в Скопие Матис поясни, че посещението цели да демонстрира ясна подкрепа за предстоящия на 30 септември референдум за името, но и загриженост относно възможната намеса на Москва в процеса.  ", "date": "2018.09.17", "title": "\"Няма съмнение\", че Москва се меси в македонския референдум"}
{"url": "http://clubz.bg/73276-zashto_beshe_tozi_stranen_protest_v_sofiq", "text": "Поради кризата на старите понятия, в политологическа употреба все по-често влиза терминът „улица“. Кой може да свали Бойко Борисов? Засега не се вижда такава партия, но пък може да го свали улицата, заключават анализаторите. Социолозите не констатират такива тенденции, но, както знаем, улицата е непредвидима и неуправляема, досущ като американските урагани и нашите наводнения. Със свирки и плакати \"превратаджии\" окупираха жълтите павета (СНИМКИ) Разбира се, не всеки протест е „улица“. Майките на деца с увреждания например имат съвсем ясна кауза, дори и не винаги да се разбират помежду си. Нямаме съмнения и за протестите по повод катастрофата край Своге, нито за онези срещу ареста на двамата разследващи журналистити. Гладната стачка на Босия също имаше разбираемо за всички послание, макар и облечено в улична, т.е. неадекватна форма. За разлика от всички тези протести, състоялият се в неделя протест под мотото „Оставка, съд и смяна на системата“ олицетворява понятието „улица\" в неговата теоретична чистота. Кой, защо, по какъв повод - лично аз така и не разбрах. Недоумението нараства още повече, ако проследим целите на протестиращите. Иска се практически всичко: от съд за всички правителства до увеличаване на пенсиите, от Велико народно събрание до управление чрез референдуми по швейцарски модел. Заплашват с нахлуване в парламента и предупреждават, че готвят жалба до Европейската комисия, задето сме били с най-ниски заплати. Явно става дума за някакъв български цайтгайст, защото наскоро движение „Заедно“ поиска национален референдум за „6-7% икономически растеж“. Протестиращи нападнаха оператор на bTV В потока на гнева се разпознават и някои пропагандни тези на социалисти и националисти. Да се махаме от НАТО и наместо да даваме пари за самолети, да ги дадем на народа. Да връщаме сирийците на Асад, защото бил добър и слушал Путин. Управляващите нарочно убивали кози, а на емигрантите не позволявали да ползват медицинска помощ в България. Тук-там расизъм, русофилство, ругатни срещу соросоидите, макар че изобщо не се разбира какво общо има тук тъкмо Сорос. Но добре, да не бъдем твърде критични: улицата няма програма, тя е изблик на недоволство. А изблиците, както знаем, си служат с подръчни изрази, чути из медиите, с байряци, хоругви, тениски, плакати от предишни протести. На фона на всичко това истински трогателно прозвуча майка, която плачеше пред камерата: „Не искам дъщеря ми да заминава, няма да се върне“. Протестът беше обявен като стихия, самозародила се във Фейсбук и увлякла десетки хиляди емигранти. Румънските протести от август очевидно пак са ни пример, след като толкова се възхищавахме от ефикасната им прокуратура. Повечето протестиращи пред нашия парламент обаче изобщо нямаха чуждестранен вид - бяха хора над средна възраст, очукани от живота, очевидно отчаяни и обезверени (не говоря за винаги бодрия Йоло Денев, който и тук се добра до мегафона). Защо нашите емигранти не се завърнаха така масово, както румънските? Във Фейсбук много от тях написаха, че подкрепят, но не можели да отсъстват от работа. Което ме навежда на мисълта, че отпускарският август навярно щеше да бъде по-добър месец за протестен туризъм. Във всеки случай догонването на чуждестранния пример никога не ражда спонтанни неща. Що се отнася до организацията, очевидно не са научени уроците за двусмислената роля на Фейсбук в подобни инициативи. Хората лайкват, подкрепят, после продължават да си вършат работата със спокойна съвест. Затова резултатът, какъвто го видях, беше просто хаос - разнопосочни и безумни лозунги, викане един през друг, безсмислена агресия срещу БТВ, дошли добросъвестно да ги отразят (за беда дойде тази победа на гимнастичките, иначе щяха да са първа новина). Дали организаторите, сред които и търсещият изява издател на лондонския вестник „Будилник“, не успяха да овладеят енергията на улицата? Или пък предпочетоха да се скрият зад спонтанната самоорганизация на дигиталната улица? Или са просто поредната жертва на новия дигитален анархизъм, според който протестът трябва да е без център и лидерство, за да няма обвинения, че е платен - един вид природно бедствие, което ще преобърне държавата? Междувременно, както си е редът, избуяха и конспиративни теории. Например, че зад протеста стои БСП, която в същия този момент напуска парламента и тръгва сред народа като един вид пътуваща улица. Други заподозряха дългата ръка на Слави Трифонов, идеолог на референдумната демокрация, а някои предположиха, че плаща един друг мистериозен персонаж - Цветан Василев. Разбира се, не беше пропуснат и завършекът на това логическо упражнение - че протестът е организиран от самия Борисов, който по този начин искал да се самосвали. Да не забравим и художествената хрумка на една медия, че се целял хаос, след който Радев да обяви извънредно положение. (Вероятно са постигнали много кликове). Ако зад тази акция стоят някакви сенчести сили, те явно не са от най-сериозните, защото едва ли точно тази салата от гневове ще успее да увлече народа. По всяка вероятност се задават още протести, а накъде ще тръгнат, това зависи от умението на гражданите да се организират и да поставят реалистични искания. Радикалните викове „Убийци“ и „Мафия“, нелепите искания за разпускане на партиите - това изпуска парата, да, но в крайна сметка само укрепва статуквото в едно фаталистко усещане за безнадеждност. Сериозната промяна ще дойде едва тогава, когато започнем да говорим за политики, не за революция. Протестиращи нападнаха оператор на bTV", "date": "2018.09.17", "title": "Защо беше този странен протест в София?"}
{"url": "http://clubz.bg/73273-oficialno_izdirvat_trite_birmi", "text": "Баща и двама синове -   са официално обявени за издирване и обвинени задочно заради канала за цигари, разбит в Пловдивско. Това стана ясно след брифинг на спецпрокуратурата от думите на нейната шефка Даниела Начева. Начева потвърди и че Станоев-старши най-вероятно вече е в чужбина, а поне за един от двамата му синове има данни, че до снощи е бил в България, без да уточни дали става въпрос за \"фамозния\" любовник на чалга звезди - Георги или за брат му Антон. Обиск в бившите \"Кошари\" заради цигарени босове от Пловдив Думите на Начева за пръв път официално свързаха удара в Пловдив преди няколко седмици, атаката срещу заведенията на Бирмите в петък - ресторантите \"Бест\" и \"Везувий\", и бизнеса с нелегални цигари. Според спецпрокурорката след акцията, при която през август бяха ударени модерни цигарени заводи в Дупница, Горна Оряховица и Тутракан, плюс цех за рязане в Калугерово и за етикети във Варна, вече обвинени са 9 лица - три за акцизни стоки без бандерол и още 6-има. Именно те са финансирали, осигурявали са покритие с регистрирани фирми, осигурявали помещения и работници, плюс битови условия. Не е обвинена майката в семейството Лидия Станоева, известна в жълтите медии с прякола Скалата. Даниела Начева обобщи, че в очертаващата се организирана престъпна група (ОПГ) всички хора са били на едно ниво, а законът не изисква от разследващите доказването на един лидер. Иззети са много документи, \"парични средства\" и носители на компютърни данни, които тепърва ще се анализират. Става дума за около 40 т тютюн или близо 50 000 кутии цигари, при това пресметнато на едро - \"говорим за сериозни обороти, милиони\", по думите на Начева. Тя каза, че се анализират паричните потоци дали през ресторантите са прани парите от цигарите без бандерол.", "date": "2018.09.17", "title": "Официално: издирват трите Бирми"}
{"url": "http://clubz.bg/73277-sofiq_postavi_rekord_v_%E2%80%9Estara_hartiq_za_nova_kniga%E2%80%9C_2018", "text": "В последния ден от лятната ваканция инициативата „Стара хартия за нова книга“ беше последната спирка преди училище на 2700 деца от София. На 16 септември пред Книжен център „Гринуич“ малките екоактивисти предадоха рекордните до този етап на кампанията 15,5 тона хартия за рециклиране, спасиха от изсичане 202 дървета и получиха над 3200 нови книжки. Традиционно инициативата в София се проведе под патронажа на кметицата Йорданка Фандъкова и отново беше част от Календара на културните събития на Столичната община за 2018 г. Благодарността си към всички, които подкрепят каузата, отправи Малина Едрева, председател на постоянната комисия по образование, култура, наука и културно многообразие към Столичната община. Управителят на Книжен център „Гринуич“ Виктория Бисерова също приветства всички деца: Празничната програма беше открита от „БОН-БОН“, които направиха сериозна заявка за предстоящия си мюзикъл на 29 септември „Котешката банда“. Звездите на „Voice Academy“, сред които участниците в „Гласът на България“ Яна Янчева и Габриела Байкушва, взривиха сцената с невероятните си изпълнения. Талантите от клуба по спортни танци „PRO DANCE“ отново подкрепиха каузата. Играта „Светът на Нарния“ на водещата на „Фамилно“ по Bulgaria ON AIR и посланик на каузата Деляна Маринова-Джуджи, ековикторината, снимките в специално създадената фотобудка от приятелите на иницативата „Photo king“, работилницата за значки на „Светът на Мария“ бяха само малка част от всички изненади и предизвикателства, които очакваха малките екоентусиасти през целия ден. До 25 септември децата все още имат възможност да участват във фотоконкурса „Стани фотограф на „Стара хартия за нова книга“, като изпратят своите снимки от събитието на фейсбук страницата на кампанията. Авторите на трите най-добри фотографии ще получат награди. Пълните условия на конкурса тук: Още три големи общини ще бъдат домакини на кампанията до края на месеца –    Организатори на инициативата „Стара хартия за нова книга“ са „ЕКОПАК България“ АД и Книжен център „Гринуич“. Партньори на кампанията „Стара хартия за нова книга“ са издателствата „Ентусиаст“ и „Труд“. Каузата е подкрепена от издателствата „ЕГМОНТ“, „Книгомания“, „Хермес“, „Бард“, Фют“, „Сиела“, „Софтпрес“, „ПАН“, „Златното пате“, „Албо груп“. Медийни партньори са Bulgaria ON AIR, clubz.bg, Майко мила!, azcheta.com, az-deteto.bg, dnes.bg, purvite7.bg, noviteroditeli.bg.", "date": "2018.09.17", "title": "София постави рекорд в „Стара хартия за нова книга“ 2018"}
{"url": "http://clubz.bg/73264-stoltenberg_ruska_kiberataka_sreshtu_strana_ot_nato_shte_zadejstva_chlen_5", "text": "В случай на кибератака от страна на Русия НАТО може да задейства член 5 от устава на организацията, заяви генералният секретар на Северноатлантическия съюз Йенс Столтенберг. Както е известно, според текста нападение на един от членовете на НАТО се разглежда като атака срещу целия Блок, в който влизат 29 държави.  Шефът на НАТО: Кибератака срещу съюзник може да предизвика колективен отговор  Столтенберг обясни, че  Той отбеляза, че Блокът  Столтенберг вече няколко пъти е изказвал мнение, че Русия стои зад кибератаките срещу страни от НАТО. Москва опровергава подобни съобщения.", "date": "2018.09.17", "title": "Столтенберг: Руска кибератака срещу страна от НАТО ще задейства член 5"}
{"url": "http://clubz.bg/73267-qgodi_s_igli_panikosaha_avstraliq", "text": "В Австралия започна разследване заради зачестилите случаи на открити игли в ягоди, което създаде тревога и напрежение в цялата страна, съобщи британската обществена медия BBC. Опаковки с шевни игли, скрити в ягоди, са били открити в шест от общо осемте щата в Австралия. Един човек е бил откаран в болница, след като е изял ягода, в която е имало игла. Няколко марки са били спрени от продажба, а най-големите хранителни магазини в Нова Зеландия са спрели да продават австралийски ягоди като предпазна мярка. Австралийският министър на здравеопазването Грег Хънт разпореди на Агенцията за безопасност на храните в Австралия и Нова Зеландия да проведат разследване. Местните власти също разследват, но засега няма заподозрени лица. За опаковки с ягоди, в които има игли, най-напред е било съобщено в Куинсланд през миналата седмица, след което в Нов Южен Уелс, Виктория, Австралийската столична територия, Южна Австралия и Тасмания. Производители и полиция предполагат, че при някои от случаите става дума за имитация и копиране на злонамерените действия. Правителството на щата Куинсланд предложи 100 000 австралийски долара ($72 000) награда за информация, която да помогне за разкриване на извършителите.  Игли са открити в шест марки ягоди: \"Бери обсешън\", \"Бери лишъс\", \"Лав бери\", \"Донибрук берис\", \"Дилайтфул строуберис енд оейсис\". Здравните власти препоръчаха на австралийците да режат ягодите преди консумация. Производители изразиха опасения, че страховете на потребителите в пиковия сезон за ягодите могат да имат негативен ефект върху продажбите, които са около 130 милиона австралийски долара годишно.", "date": "2018.09.17", "title": "Ягоди с игли паникьосаха Австралия"}
{"url": "http://clubz.bg/73268-pone_65_jertvi_na_tajfuna_manghut_v_kitaj_i_filipinite", "text": "Най-малко 65 души са жертвите на тайфуна Мангхут във Филипините, съобщи агенция Синхуа, цитирана от БТА. Това е най-тежката стихия в региона от 40 години насам. Още 43-ма са изчезнали, а други 64 - ранени.  Най-много загинали има в Кордилиерския район на остров Лусон, където в събота ветровете са достигнали скорост от 205 километра в час. Безследно изчезналите са най-вече миньори семействата им. Те са потърсили убежище в триетажно хале над подземна мина край града Итогон. Сградата обаче се срутила и е била отнесена от земно свличане на целия планински склон, върху който е била построена. В заслона е имало между 40 и 50 души, чиято съдба е неизвестна, предаде Асошиейтед прес, цитирайки кмета на града. Според него няма шанс някой от тях да е оцелял.  В момента около 300 спасители - полицаи, войници, пожарникари и доброволци, отчаяно ровят в развалините, калта и скалите на мястото на свлачището, опитвайки се да открият някакви признаци на живот.  Четирима загинали има и в южнокитайската индустриална провинция Гуандун. Трима от тях са станали жертви в провинциалната столица Гуанчжоу на падащи дървета, повалени от ураганния вятър. Медицинска помощ там са потърсили близо 400 души, съобщи Синхуа. След като стихията отмина Хонконг, в града започна разчистване на разрушенията и отстраняване на причинените щети. Резултатът е над 200 ранени. В града е била регистрирана скорост на вятъра от 195 километра в час.  Тайфунът връхлетя южното китайско крайбрежие вчера и навлезе навътре в континента. Днес Мангхут се е насочил към автономния район Гуанси-Чжуан, западно от Хонконг, и се очаква да премине над неговата столица Нанин, след което да се придвижи още по назапад към известната туристическа дестинация - провинция Юнан. Тя граничи с Мианмар, Лаос и Виетнам. ", "date": "2018.09.17", "title": "Поне 65 жертви на тайфуна Мангхут в Китай и Филипините  "}
{"url": "http://clubz.bg/73266-trymp_pak_ni_predlaga_amerikanski_vtechnen_gaz", "text": "Президентът на САЩ Доналд Тръмп е изпратил послание до румънския държавен глава Клаус Йоханис по повод откриването днес в Букурещ на двудневната среща на инициативата \"Три морета\". Той посочва, че САЩ остават партньор в разширяването на енергийната, транспортната и цифровата инфраструктура, предаде Медиафакс. \n\tТой отбелязва, че инициативата \"Три морета\" има огромен потенциал за постигане на резултати в тези и други области и изтъква, че енергийната инфраструктура е важна за постигането на по-дълбока икономическа интеграция. Американският президент изтъква, че   и продължават да бъдат ангажирани в сътрудничеството на всички нива с 12-те страни, участващи във формата. Инициативата \"Три морета\" включва 12 държави от Европейския съюз, разположени между Адриатическо, Балтийско и Черно море. Това са Австрия, България, Хърватска, Чехия, Естония, Унгария, Латвия, Литва, Полша, Румъния, Словакия и Словения. \"Три морета\" е създадена след среща на представители на държавите през 2016 г. в Дубровник, Хърватска. На 17 и 18 септември 2018 г. в Букурещ се провежда трета среща между страните, като на нея ще бъде създаден бизнес форум. Неговият фокус ще бъде насърчаването на транспортната, енергийната и дигитална свързаност на държавите от Централна и Източна Европа. При пътуването си в Европа миналото лято Тръмп остро критикува зависимостта на ЕС и особено на Германия от вноса на руски природен газ. Той се обяви срещу удвояването на газопровода \"Северен поток\", който свързва Русия пряко с Германия по дъното на Балтийско море. Срещу този проект протестират и много от източно и централноевропейските страни начело с Полша.", "date": "2018.09.17", "title": "Тръмп пак ни предлага американски втечнен газ"}
{"url": "http://clubz.bg/73250-obshtinar_rita_bagaj_na_bezdomna_baba_bilo_zlostna_djendyr_kampaniq", "text": "Общинският съветник в София от ВМРО Карлос Контрера е изритал багажа на възрастна бездомна жена по стълбите на метрото. За това съобщиха две очевидки на случката, които са подали и жалба в полицията. При скандала между тримата се е стигнало до сблъсъци и до появата на полицаи. Самият Контрера не отрича частта с багажа, но твърди, че е обект на \"злостна кампания\" от \"един джендър активист, защитаващ ЛГБТИ доктрината\", пуснал \"една нелепа история, за да маскари\". Контрера визира едно от момичетата, защитили възрастната жена. Ивелина Пламенова и Ирина Кръстева разговарят в метрото при станция \"Сердика\" в петък вечерта около 20,30 часа. Ето какво разказват те тогава чрез фейсбук профила на Пламенова: Днес двете участваха в сутрешния блок на Нова тв като пак настояха, че Контрера е бил във видимо нетрезво състояние.  След това физическо съприкосновение Ирина помолила жената от билетната каса да се обади на спешния телефон 112. Дошли полицаи от 3-то РПУ. По думите на двете жени униформените \"също били възмутени\" от поведението на общинския съветник. Казали му: \"Момче, извини се на жената.\" Арестувани не е имало, но на следващия ден Ирина и Ивелина заедно с потърпевшата бездомна жена подали официално жалба в 3-то РПУ. По думите на Пламенова в началото не е разпознала Контрера като представител на местния парламент.  Самият Контрера не желае да коментира пред медии. Но коментира в един от фейсбук профилите си (има повече от един, защото често е докладван пред администраторите и профилите му са замразени). Според Контрера той е станал обект на злонамерена \"джендър\" атака, визирайки снимки на Пламенова, която подкрепя на протест приемането на Истанбулската конвенция. Той не отрича, че е изритал багажа на жената, но и твърди, че е бил нападнат от Ирина Кръстева, а не обратното.    ", "date": "2018.09.17", "title": "Общинар рита багаж на бездомна баба, било \"злостна джендър кампания\""}
{"url": "http://clubz.bg/73261-shvejcariq_poiska_moskva_da_spre_s_shpionskite_si_operacii_na_nejna_teritoriq", "text": "Швейцарските власти поискаха от Русия да спре да извършва незаконни разузнавателни операции на тяхна територия, съобщава Би Би Си. В петък местни медии съобщиха, че още през пролетта в Хага по подозрение в шпионаж са били задържани двама руснаци. Те са се опитали да проникнат в швейцарската лаборатория, където са правени проби на веществото, с което бяха отровени бившият двоен агент Сергей Скрипал и дъщеря му Юлия. Руски агенти опитали да проникнат в швейцарската лаборатория, изследваща отровата за Скрипал Външното министерство на Швейцария вече три пъти е викало през тази година руския посланик по повод информации за шпионски операции. В петък швейцарският вестник Tages-Anzeiger и холандският NRC Handelsblad, като се позоваха на свои източници, съобщиха, че двама руски граждани са били задържани през пролетта в Хага и после екстрадирани от Холандия по подозрения в шпионаж. Според информация на изданията двамата руснаци са сътрудници на ГРУ, в тях имало оборудване за проникване в компютърната система на лабораторията. Те били задържани след съвместна операция на спецслужите на няколко европейски държави. В неделя швейцарският вестник Sonntags-Zeitung написа, че по оценка на местните спецслужби приблизително всеки четвърти руски дипломат в Швейцария е действащ или бивш агент на руското разузнаване. Посолството на Москва в Берн отхвърли тези твърдения като необосновани.", "date": "2018.09.17", "title": "Швейцария поиска Москва да спре с шпионските си операции на нейна територия"}
{"url": "http://clubz.bg/73256-depardijo_iska_da_stava_turchin", "text": "Известният френски актьор Жерар Депардийо иска да стане турски гражданин. През октомври филмовата звезда ще се срещне по този повод с турския президент Реджеп Тайип Ердоган. Това посочва самият актьор в интервю за турски вестник. Интервюто за в. \"Айдънлък\", печатен орган на извънпарламентарната Работническа партия на Догу Перинчек, е взето по време на посещение на Депардийо в Пхенян по случай 70-ата годишнина от създаването на Корейската народнодемократична република (КНДР) на 9 септември. Актьорът отиде на тържествата с група на Дружеството за приятелство и сътрудничество КНДР-Франция. Депардийо в Пхенян? Видели го в хотелски бар там В. \"Айдънлък\" откроява скромното поведение на Депардийо в Пхенян. Противно на други филмови звезди той не капризничел, хранел се на обща маса с другите гости, отказал лека кола и пътувал с групата в общ автобус. \n\tКато изтъква, че освен френско Депардийо има също и руско гражданство, кореспондентът на \"Айдънлък\" пише, че сега актьорът желае да стане и турски гражданин. За да избегне плащането на по-високи данъци в родината си, Жерар Депардийо се премести преди няколко години по времето на президента Оланд да живее в Белгия и има и белгийско гражданство. Жерар Депардийо: Две години бях мюсюлманин, не е за мен Жерар Депардийо: Две години бях мюсюлманин, не е за мен", "date": "2018.09.17", "title": "Депардийо иска да става турчин"}
{"url": "http://clubz.bg/73258-nek_plashta_novi_%E2%82%AC37_miliona_zaradi_aec_belene", "text": "Националната електрическа компания (НЕК) ще трябва да плати нови 37 милиона евро заради поредно загубено арбитражно дело заради АЕЦ \"Белене\", съобщи вестник \"Капитал\". БУЛАТОМ: Без държавна гаранция, АЕЦ \"Белене\" няма да го има Става въпрос за 32 млн. евро плюс лихви заради прекратяването на проекта, а делото е заведено през юли 2014 г. от компанията \"Уорли Парсънс нюклиър сървисис\", чийто подизпълнител бе \"Риск инженеринг\", негов собственик тогава бе Богомил Манчев. Окончателното решение на арбитражния трибунал е било взето на 6 септември, пише изданието. С него се отхвърлят всички защитни тези на НЕК въпреки платените от държавната фирма над 2.4 млн. евро за адвокатски хонорари - два пъти повече от разходите на ищеца \"Уорли Парсънс\". АЕЦ \"Белене\" - геополитически курс към Русия АЕЦ \"Белене\" - геополитически курс към Русия", "date": "2018.09.17", "title": "НЕК плаща нови €37 милиона заради АЕЦ \"Белене\""}
{"url": "http://clubz.bg/73260-rosen_jelqzkov_shte_e_noviqt_transporten_ministyr", "text": "Росен Желязков е новият кандидат за министър на транспорта. Това обявиха парламентарните лидери на управляващата коалиция от ГЕРБ и \"Обединени патриоти\" Цветан Цветанов и Волен Сидеров след заседание на коалиционния съвет.  Това е номинацията за поста на Ивайло Московски, след като предишният кандидат Александър Манолев се оттегли заради медийни публикации. Желязков в момента е председател на Държавната комисия за регулиране на съобщенията, което значи, че този пост ще бъде овакантен и Народното събрание ще трябва да излере нов човек за регулатора.  Властта продължава да е решена министерските оставки да бъдат гласувани в четвъртък от Народното събрание. Указът за освобождаване на главния секретар на МВР Младен Маринов, който е номиниран за министър, още не е подписан.  Причината - Министерският съвет не е направил нужното, за да съгласува с президента решението и предложението.  Президентът няма да подпише за Младен Маринов без съгласуване с МС Пречеше ли наистина липсата на президентски указ на смяната на министри? Пречеше ли наистина липсата на президентски указ на смяната на министри?", "date": "2018.09.17", "title": "Росен Желязков ще е новият транспортен министър"}
{"url": "http://clubz.bg/73262-karierata_na_rosen_jelqzkov_startira_ot_stolichnata_obshtina", "text": "След по-малко от година, откакто оглави Комисията за регулиране на съобщенията, Росен Желязков ще я напусне, за да поеме Министерството на транспорта, информационните технологии и съобщенията. Така 50-годишният Желязков ще ознаменува своя пореден политически връх. Той е новата номинация за министерския пост, след като предишният номиниран - Алексанър Манолев, се оттегли след медийни публикации. Росен Желязков ще е новият транспортен министър Кариерата на Желязков, който е с диплома по право от Софийския университет, тръгва от местната власт - в Столичната община.  Още по време на следването си започва работа в районното кметство “Средец”, където е секретар и и.д. кметски наместник до 1995 г. После става адвокат, но само за четири години. Връща се отново в местната власт - 2 години като заместник-кмет на район “Лозенец”. После пак адвокатства за четири години - и пак се връща, но вече в Столична общината, през 2003 г., където става главен секретар при кмета Стефан Софиянски. Запази поста си и при кметското управление на Бойко Борисов, който после го взе в Министерски съвет, където също беше главен секретар в първия кабинет на Бойко Борисов, и по-късно в служебното правителство на Марин Райков. При ГЕРБ кариерата на Желязков вървеше само нагоре. След поста на главен секретар на Министерския съвет, в третия мандат на Борисов той оглави Държавната агенция \"Електронно управление\", а после - и Комисията за регулиране на съобщенията, чийто шеф беше Веселин Божков в продължение на 10 години.  През 2016 г. се провали опитът Желязков да бъде уреден с поста шеф на Комисията за защита на конкуренцията, за която беше единственият номиниран. Той обаче се оттегли, след като Радан Кънев, тогава депутат от Реформаторския блок, заяви, че процесът на избор на новия състав на КЗК е опорочен. В крайна сметка КЗК оглави друг изпитан кадър на ГЕРБ - Юлия Ненкова, която работеше в Столична община от 1980 г., а преди да оглави КЗК бе зам.-кмет с ресор \"Направление, законност, координация и контрол\".  Името на Желязков нашумя по време на скандала през 2013 г. по т. нар. афера с изборните бюлетини в Костинброд. Той беше обвинен за манипулация на предсрочните парламентарни избори, но по-късно напълно оневинен от Софийския градски съд. Случаят \"Костинброд\" стана известен, след като в деня за размисъл преди предсрочните парламентарни избори през 2013 г. Мая Манолова, тогава депутат от левицата, сигнализира - чрез някогашната TV7 и журналиста Николай Бареков, че е подала сигнал за надпечатани бюлетини в печатницата \"Мултипринт\" в Костинброд. Прокуратурата и ДАНС извършиха специализирана операция в печатницата, собственост на общинския съветник от ГЕРБ Йордан Бончев, за когото се твърдеше, че е близък на бившия вътрешен министър Цветан Цветанов. Държавното обвинение обяви, че откритите в печатницата бюлетини са 480 000, като 351 075 от тях били напълно годни за употреба. На 16 декември 2013 г. Софийската градска прокуртура внесе в съда обвинителен акт срещу Росен Желязков за престъпление по служба - заради неосъществен контрол върху бюлетините като главен секретар на МС.  Росен Желязков оттегли кандидатурата си за шеф на КЗК Делото приключи през 2015 г. с решение \"невинен\" за Желязков. Росен Желязков оттегли кандидатурата си за шеф на КЗК", "date": "2018.09.17", "title": "Кариерата на Росен Желязков стартира от Столичната община"}
{"url": "http://clubz.bg/73257-prezidentyt_nqma_da_podpishe_za_mladen_marinov_bez_syglasuvane_s_ms", "text": "Докато съветът на управляващата коалиция се съвещаваше, за да излезе с нова номинация за министър на транспорта, президентът Румен Радев даде да се разбере, че няма да подпише указа за освобождаване на Младен Маринов от поста главен секретар на МВР, за да стане министър на вътрешните работи, докато не бъде спазена законовата процедура. Росен Желязков ще е новият транспортен министър Росен Желязков ще е новият транспортен министър Ден по рано Емилия Друмева разясни каква е процедурата по издаването на указ - разписана е в правилника на Министерския съвет и според нея се изисква съгласуване, каквото от \"Дондуков\" 2 твърдят, че не е имало. Според президентската администрация им е било предоставено само решението на кабинета, с което предлагат на президента да подпише указа за освобождаването на Маринов. А  Пречеше ли наистина липсата на президентски указ на смяната на министри? Правната уредба на съгласувателната процедура е подробно разписана в Устройствения правилник на Министерския съвет и неговата администрация (УПМСНА); регламентира и отношения с институции и организации, с които МС общува при осъществяването на т.нар. споделена компетентност, посочи Друмева, като цитира чл. 32, ал. 2, според който  . По думите ѝ е видно, че нормата на чл. 32, ал. 2 от УПМСНА е императивна и не прави разлика дали споделената компетентност между МС и президента е за назначаване или за освобождаване. Според проф. Друмева съгласувателната процедура в тези случаи не предвижда срок. „Демократична България“: Младен Маринов да бъде оттеглен Няма как да мине без съгласуване с президента при смените Както стана ясно, на практика няма пречка пред депутатите да гласуват назначаването на Младен Маринов за министър на МВР. Такава теза застъпват много други конституционалисти, в т.ч. бившият служебен премиер в мандата на президента Росен Плевнелиев - проф. Георги Близнашки. Т.е. за управляващите не би трябвало да е оправдание да не гласуват новите назначения това, че Радев не подписва указа за Маринов. Росен Желязков ще е новият транспортен министър Пречеше ли наистина липсата на президентски указ на смяната на министри? „Демократична България“: Младен Маринов да бъде оттеглен Няма как да мине без съгласуване с президента при смените", "date": "2018.09.17", "title": "Президентът няма да подпише за Младен Маринов без съгласуване с МС"}
{"url": "http://clubz.bg/73259-rumynski_magistrati_na_mylchaliv_protest_za_nezavisimo_pravosydie", "text": "Стотици румънски магистрати организираха вчера мълчалив протест в Букурещ в подкрепа на независимостта на съдебната власт след поредица от законодателни промени, направени от управляващите социалдемократи, предаде Ройтерс. Откакто дойде на власт миналата година, левицата започна съдебни реформи, чиято цел беше да декриминализира някои деяния, свързани с корупция. Няколко висши представители на партията, включително лидерът й Ливиу Драгня, са следствени или подсъдими за корупция. Румъния срещу края на борбата с корупцията. А у нас корупция няма! Министърът на правосъдието Тудорел Тоадер издейства уволнението на главната антикорупционна  прокурорка Лаура Кодруца Кьовеши по-рано тази година и сега е взел на прицел главния прокурор. Промените на социалдемократите предизвикаха загриженост за върховенството на закона от страна на Европейската комисия,  която наблюдава правосъдието на Румъния както българското, от Държавния департамент на САЩ и от хиляди магистрати. Освен това те предизвикаха най-големите от десетилетия улични протести в Румъния.  В неделя магистратите застанаха на стълбището пред румънския Апелативен съд с лозунги: \"За независимо правосъдие\". Съдиите и прокурорите протестираха срещу промени в Наказателния кодекс в подкрепа на главния прокурор и призоваха законодателите да се обърнат за мнение към Венецианската комисия, консултативен орган на Съвета на Европа. Те излязоха на два подобни протеста в предишните месеци. Румънският Конституционен съд ще разгледа днес възражения срещу промените в Наказателния кодекс, внесени от опозицията. Венецианската комисия се очаква да излезе със становище в средата на октомври. Ройтерс отбелязва, че безпокойствата за върховенството на закона в Румъния следват подобни проблеми в Полша и Унгария, където правителствата са под натиск от ЕС за спазването на демократичните стандарти.", "date": "2018.09.17", "title": "Румънски магистрати - на мълчалив протест за независимо правосъдие"}
{"url": "http://clubz.bg/73263-otnosheniqta_sys_sasht_se_vloshavat_zaqvi_prezidentyt_na_kuba", "text": "Кубинският президент Мигел Диас-Канел каза, че отношенията между Куба и САЩ се влошават при управлението на американския президент Доналд Тръмп, предадоха световните агенции, цитирани от БТА. \n\tДиас-Канел призова за равностоен диалог с Тръмп и каза, че кубинското правителство няма да разговаря с него, докато \"правителството на САЩ запазва лошото си отношение\" към Куба. Г-н Никой или новият силен човек в Куба. Само един депутат не гласува за него По думите му при предишния американски президент Барак Обама двете страни са могли да \"разговарят, сътрудничат и поддържат цивилизовани отношения въпреки идеологическите различия\". Според него американското ембарго, въведено срещу Куба през 1962 г., остава главната пречка за нейното развитие. Отношенията между САЩ и Куба се затоплиха при управлението на Обама, който постигна историческо разведряване след десетилетия на враждебност, но рязко се влошиха, откакто през 2017 г. на власт дойде Тръмп, който отново въведе ограничения за пътуване и затегна американското икономическо ембарго. Отрицателно въздействие върху двустранните връзки оказаха и твърденията на САЩ за загадъчни \"звукови атаки\" срещу американски дипломати в Хавана, причинили им здравословни проблеми. Куба отрича да има нещо общо с това. Диас-Канел заяви, че Раул Кастро му е \"като баща\" и че разговаря с него почти всеки ден. Кубинският президент каза, че подкрепя предложената конституционна промяна, позволяваща узаконяване на еднополовите бракове, тъй като е против всякаква дискриминация. Според Диас-Канел премахването на думата \"комунизъм\" от проекта за нова конституция не означава, че Куба се отказва от стремежа да гради комунистическо общество. По думите му в документа се говори за социализъм, а това включва и комунизма, защото двете понятия са свързани и взаимно се подразбират. Той похвали отдавнашния съюз на Куба с Венецуела и приветства победата на новоизбрания мексикански президент от левицата Андрес Мануел Лопес Обрадор, определяйки я като \"насърчителна\" за Латинска Америка.", "date": "2018.09.17", "title": "Отношенията със САЩ  се влошават, заяви  президентът на Куба"}
{"url": "http://clubz.bg/73265-v_chetvyrtyk_vseki_amerikanec_poluchava_sms_ot_trymp", "text": "На 20 септември, четвъртък, всеки американец с мобилен телефон ще получи sms от президента Доналд Тръмп, съобщи Digital Trends. Съобщението обаче ще е далеч по-малко вълнуващо от обичайните туитове на американския държавен глава, които всички така или иначе следят в социалната мрежа. Става дума за тест на федералната агенция за управление на извънредните ситуации, която предупреждава по време на бедствия и тежки аварии. Сега обаче не само експертите от държавния апарат, а и самият президент ще може да пуска съобщения, за да предупреди американците за проблеми от национално естество. В САЩ всички оператори участват в системата и няма начин да се откажеш от нея. Но поне на теория системата трябва да се използва изключително рядко.  Обама критикува без да спомене Тръмп Много от критиците на Тръмп обаче се шегуват в социалните мрежи с типичния изказ на президента и възможността да ползва системата, за да изразява личното си мнение и да напада опонентите си. Тя не е напълно защитена от грешки и гафове - наскоро жителите на Хаваr получиха погрешка съобщение за летяща към тях балистична ракета.", "date": "2018.09.17", "title": "В четвъртък: всеки американец получава sms от Тръмп"}
{"url": "http://clubz.bg/73272-pol_makkartni_pee_za_%E2%80%9Eludiq_kapitan%E2%80%9C_trymp_video", "text": "Сър Пол Маккартни даде уточнение за една от новите си песни в албума „Egypt Station“, където разказва за един „луд капитан“, който води кораба си към айсберг. Музикантът твърди, че критиката в „Despite Repeated Warnings“ е насочена към хората, които отричат глобалното затопляне и климатичните промени. Пред Би Би Си Маккартни обяснява, че просто искал да каже,  На въпрос за кого точно се отнася  определението  , певецът отвръща:     Американският президент Доналд Тръмп смята, че климатичните промени са  . Поради тези свои убеждения държавният глава изтегли САЩ от Парижкото споразумение и си навлече още критика. Зелените го нарекоха „климатичен вандал“ и  . Настоящата администрация на президента е оставила проблема с парниковия ефект на заден план, а Тръмп намали рязко бюджета за изследвания на климата. Междувременно той обеща, че ще съживи въгледобивната индустрия и ще разшири нефтодобива в страната. По време на големите студове в Америка през декември американският президент написа в Туитър:", "date": "2018.09.17", "title": "Пол Маккартни пее за „лудия капитан“ Тръмп (ВИДЕО)"}
{"url": "http://clubz.bg/73270-edin_aspirin_na_den_za_profilaktika_pri_zdravi_hora_uchenite_ne_preporychvat", "text": "Пиенето по една таблетка аспирин на ден се препоръчва от много медици, но ново изследване показва, че при неправилен прием това може да бъде опасно за здравето, пише Би Би Си. Доказано е, че за хора, прекарали инфаркт или инсулт, една таблетка аспирин дневно е полезна. Лекарите го предписват, защото аспиринът разрежда кръвта и намалява риска от повторение на сърдечен пристъп. Аспиринът  - опасен за здравето на руснаците Но учени установиха, че на здрави хора над 70-годишна възраст аспиринът може да причини вътрешен кръвоизлив, който може да доведе и до смърт. Според тях резултатите от проучванията са изключително важни и са предупреждение, че аспиринът не може да се приема без да бъде предписан от лекар. Ново изследване потвърждава: аспиринът помага срещу рака Напълно здравите хора понякога по собствена преценка започват да пият медикамента, за да намалят риска от сърдечни заболявания. Освен това съществуват теории, че аспиринът трябва да се взема като превенция срещу рак. В тази връзка са извършени няколко изследвания, но окончателни изводи няма. В изследването са били включени 20 хил. души в Австралия на над 70-годишна възраст, които никога не са имали сърдечни заболявания. На половината от участниците в проучването в продължение на пет години е давана неголяма доза аспирин.  Както показват резултатите, публикувани в три статии в   аспиринът никак не е помогнал за намаляването на риска от сърдечни заболявания. При някои от участниците в изследването  се наблюдавали и случаи на стомашни кръвоизливи. Проф. Питър Ротуъл от Оксфорд смята, че резултатите от изследването са еднозначни. Ново изследване потвърждава: аспиринът помага срещу рака", "date": "2018.09.17", "title": "Един аспирин на ден за профилактика при здрави хора? Учените не препоръчват"}
{"url": "http://clubz.bg/73275-brekzit_bez_sdelka_shte_izleze_skyp_na_britancite_predupredi_mvf", "text": "Брекзит без споразумение би означавал значителни разходи за британската икономика, така че е от жизнено значение Лондон да се споразумее с Брюксел по бъдещите им отношения. Такова е основното заключенията в обявения днес годишен доклад на Международния валутен фонд (МВФ) за Великобритания, предаде АФП, цитирана от БТА. МВФ очаква растежът на Обединеното кралство да достигне 1,5 на сто през 2019 година, но тези прогнози се основават на варианта, при който се постига споразумение по \"развода\" с ЕС до края на годината и се определя преходен период, уточни МВФ. Шансовете за \"Брекзит\" със споразумение нарастват, пише \"Таймс\" Евентуално по-неуредено, излизането ЕС би могло да доведе до доста по-лош резултат, предупреждава МВФ. Великобритания и ЕС иска да приключат преговорите на срещата на високо равнище през октомври или най-късно в началото на ноември, а това са само няколко месеца преди Брекзита, предвиден за 29 март.  Освен това представителите на бизнеса малко са обезпокоени от слабия напредък в преговорите и от въздействието на липсата на споразумение върху техните дейности. Въпреки всичко Лагард изрази надежда, че споразумение ще има.", "date": "2018.09.17", "title": "Брекзит без сделка ще излезе скъп на британците, предупреди МВФ"}
{"url": "http://clubz.bg/73248-basketbolistite_bqha_blizo_do_senzaciq_i_sreshtu_rusiq", "text": "Националният ни отбор по баскетбол загуби от Русия със 73:77 (20:30, 20:17, 20:15, 13:15) в мач от втората фаза на световните квалификации, игран в град Химки. Преди броени дни селекцията ни подчини Франция в Ботевград, а снощи беше близо до нова сензация. Баскетболно чудо - България би Франция (СНИМКИ) Грешки не позволиха това да се случи - най-вече при наказателните удари, където процентът на вкарани кошове е много нисък - 55% или 13 пропуска. Това е страшно много и в то мач, в който съперникът е по-класен. Дори половината от тези изстрели да бяха успешни, българският тим можеше да триумфира в \"Арена Химки\". Нашите догонваха през целия мач, като на моменти стигаха до равенства. В тези моменти натежаваха грешките. Дори в края на срещата отборът на треньора Любомир Минчев можеше да стигне до продължение. Голям мач за българския тим направи Александър Везенков, който реализира 22 точки и взе 12 \"борби\". Павел Маринов добави 14 т. Най-резултатен за Русия е Алексей Швед, играчът, който допринесе най-много за победата на домакините - 22 т. Балансът на България в квалификациите е три победи и пет загуби, а на Русия - 4:4. В следващите си мачове в края на ноември \"лъвовете\" приемат Босна и Херцеговина и гостуват на Франция.", "date": "2018.09.17", "title": "Баскетболистите бяха близо до сензация и срещу Русия"}
{"url": "http://clubz.bg/73255-lo_pen_predlaga_syyuz_na_evropejskite_nacii_vmesto_segashniq_gniesht_es", "text": "Лидерката на френската крайна десница Марин льо Пен се връща на политическата авансцена с призив към популистките партии и движения да се обединят срещу традиционните формации, предават световните медии. Льо Пен, която понесе поражение в президентските избори през миналата година от леволибералния държавен глава Еманюел Макрон, сега почти го застига. Нейната партия \"Национален сбор\" (бивш \"Национален фронт\") има 21 от предпочитанията на избирателите, докато президентската формация \"Република в движение\" е само с половин процентент пункт пред нея, личнията рейтинг на Макрон също е в свободно падане. Без партийна субсидия \"Националният съюз\" умира, обяви Льо Пен В реч пред свои привърженици в южния френски град Фрежус вчера Льо Пен изложи програмата на своята партия за предстоящия евровот и каза, че затъналият в \"безсмислена миграционна политика\" Европейски съюз се е изчерпал. Тя предложи на всички \"конструктивни политически сили\" в Европа да се обединят и да учредят на негово място \"Съюз на европейските нации\" (СЕН).  Според нея ЕС в сегашния си вид се е превърнал в \"диктатура, която унищожава народите, използва насилие срещу народите, като например срещу британците или поляците, които не се подчиняват на неговите закони, а също и шантаж срещу всички останали\".  Алтернатива на сегашния политически проект, въплътен в Европейския съюз, според нея трябва да стане програма за изграждане на европейския континент на съюз на равноправни европейски нации, основан на общата европейска култура и цивилизация, на общите традиции и ценности. Затова в програмата на нейната партия се говори за \"борба на нациите срещу Европейския съюз\", която на практика е \"борба за независимост\", заяви Льо Пен.  Льо Пен съобщи, че в европейските избори през май догодина Националният сбор  ще се яви \"във връзка\" със съюзните си партии от семейството на \"Европа на нациите и свободата\". Макрон обяви, че тези избори ще бъдат открита битка между антиимигрантските популистки партии като Националния сбор и проевропейските прогресисти като него. Популистки движения отбелязаха изборни успехи в Австрия, Италия, Швеция и Унгария, но досега не са успели да се обединят, отбелязва Ройтерс. Агенцията припомня, че Льо Пен с усилие обедини партията си и оцеля като лидерка след тежката загуба от Макрон.", "date": "2018.09.17", "title": "Льо Пен предлага Съюз на европейските нации вместо сегашния \"гниещ\" ЕС"}
{"url": "http://clubz.bg/73251-shansovete_za_brekzit_sys_sporazumenie_narastvat_pishe_tajms", "text": "Европейският съюз тайно се подготвя да приеме безпроблемна ирландска граница след излизането на Великобритания от общността, което засилва шансовете на британската министър-председателка Тереза Мей да постигне споразумение за \"Брекзит\" до края на годината, пише в. \"Таймс\", цитиран от БТА. Представителите на ЕС в преговорите за \"Брекзит\" искат да използват технологични решения, за да намалят до минимум митническите проверки между Северна Ирландия и Ирландия, допускайки отстъпка пред британските опасения. Според плана на ЕС стоките могат да бъдат проследявани чрез баркодове върху контейнерите за доставка съгласно схеми, управлявани от регистрирани компании. Това би премахнало нуждата от нова гранична инфраструктура, отбелязва британското издание. \"Гардиън\": Катастрофа при \"Брекзит\" без сделка Труден въпрос в преговорите досега е как да се избегне връщането към \"твърда\" граница в Северна Ирландия с нови проверки и контрол на фона на страховете, че това може да доведе до подновяване на конфликта в региона. Британското правителство отказа да приеме първоначалното предложение на ЕС, че на практика би трябвало да има граница в Ирландско море с проверки на стоките. Планът на Брюксел предизвика недоволство сред консерваторите на Мей и техните парламентарни съюзници от Демократичната юнионистка партия заради създаването на различен конституционен и териториален статут за Северна Ирландия. Сега има развитие на събитията, което може да помогне на Мей да убеди скептиците у дома да подкрепят нейния план за \"Брекзит\". Главният преговарящ на ЕС за \"Брекзит\" Мишел Барние работи по нов текст на протокол, очертаващ план за използване на нови технологии с цел намаляване на проверките до минимум. Тези предложения трябва да бъдат изпратени на европейските правителства след конференцията на Консервативната партия на 3 октомври. Надеждата е, че подготвяният протокол ще помогне на Мей да оцелее достатъчно дълго, за да постигне споразумение с Брюксел през тази зима. Протоколът ще отиде доста по-далеч отпреди, приемайки довода на британското правителство и много привърженици на \"Брекзит\", че технологиите могат да решат ребуса, свързан с това как да се избегнат проверките между Северна Ирландия и Ирландия. Поверителни дипломатически документи, цитирани от \"Таймс\", разкриват решимостта на ЕС да премахне напрежението във връзка с ирландския въпрос. ЕС прави и друг жест с цел укрепване на позицията на Мей, като внимателно подготвя своя протокол по такъв начин, че да не позволи на шотландските националисти да поискат същата сделка. Лидерите от ЕС ще използват своята среща на върха тази седмица, за да дадат сигнал, че преговорите за \"Брекзит\" навлизат в своята финална права. Те ще внимават да не казват нищо, което може да усложни живота на Мей у дома. Британската министър-председателка трябва да се изправи пред конференцията на своята партия и лидерите от ЕС не искат Мей да се провали. Ако обаче след това правителството в Лондон продължи да отхвърля \"оперативния\" план на ЕС за избягване на \"твърда\" граница в Ирландия, ще има проблеми, когато дойде времето за следващата среща в Брюксел на 18 октомври, коментира \"Таймс\".", "date": "2018.09.17", "title": "Шансовете за \"Брекзит\" със споразумение нарастват, пише \"Таймс\""}
{"url": "http://clubz.bg/73249-60_hil_pyrvoklasnici_trygvat_na_uchilishte_dnes", "text": "60 хиляди първокласници тръгват на училище днес, като 10-15 % от тях са застрашени от отпадане от образователната система. Това каза пред бТВ образователният министър Красимир Вълчев. Той поясни, че 14 хил. са новоотпадналите ученици. Вълчев заяви, че са активирани всички механизми за задържането на тези ученици. Основен акцент в образователната стратегия на правителството щяло да бъде предучилищното образование, за да се избегне ситуацията, при която деца, които са в 4-и и 5-и клас, а дори не могат да четат и пишат. В 90% от училищата у нас има излишък на места, докато само 10% имат проблеми с това да поберат учениците си. Според министъра на образование причината за многото останали свободни места във висшите училища е завишеният прием, а не намаляващият брой на студентите.", "date": "2018.09.17", "title": "60 хил. първокласници тръгват на училище днес"}
{"url": "http://clubz.bg/73252-marosh_shefchovich_zove_da_se_otyrvem_ot_bodlivata_tel_v_mislite_ni", "text": "Словакът Марош Шефчович обяви току-що кандидатурата си за председател на Еврокомисията на изборите за Европарламент през 2019 г. Зам.-председателят на ЕК по енергийния съюз е кандидат на Партията на европейските социалисти (ПЕС), оглавявана от Сергей Станишев. Шефчович съобщи, че е получил подкрепата на 9 партии, влизащи в ПЕС. Германец се кандидатира за шеф на Еврокомисията Марош Шефчович е вторият човек, обявил кандидатурата си за висшия пост. Първи го направи преди десетина дни германецът Манфред Вебер от Европейската народна партия (ЕНП). Шефчович призова да се отървем от бодливата тел, останала в мислите ни от миналото. И още в началото на изявлението си словакът даде да се разбере, че се кандидатира като човек от Източна Европа, преживял комунизма: И даде заявката си: Той получил необходимата според устава на ПЕС подкрепа на 9 членуващи в нея партии от цяла Европа. Той изтъкна, че в момента континентът е изправен пред няколко предизвикателства за обществото, които много хора смятат за заплахи. Най-големите заплахи според Шефчович обаче са фалшивите обещания. И днес в Европа слушаме обещания, основаващи се на ксенофобски, популистки и антиевропейски възгледи. Използват се опасенията на хората и техните законни гняв и разочарование. Но сеещите тези идеи крадат чувството за патриотизъм и злоупотребяват с него. Той се застъпи за няколко сфери: Според Шефчович трябва да спрем да говорим за изток, запад, север и юг. Мостовете не само между центъра и периферията или градовете и селските райони, но и между гражданите на Европа и техните представители трябва да бъдат здрави и изградени върху взаимно доверие и разбирателство. Кандидатурта на Марош Шефчович е изненадваща в известна степен, коментираха за Клуб Z дипломатически източници в Брюксел. Имаше очаквания за водещ кандидат, или Spitzenkandidat на ПЕС, да се бори холандецът Франс Тимерманс - в момента първи зам.-председател на ЕК. Сред спряганите имена на по-ранен етап бе и това на върховния представител на ЕС за външната политика и сигурността Федерика Могерини. Самата тя обаче категорично отхвърли тази възможност. Шефчович със сигурност няма да е единственият кандидат на ПЕС. В партийните редици ще има вътрешна надпревара между няколко души, като един от тях ще бъде издигнат за водещ кандидат да оглави следващата Еврокомисия. Първоначално бе съобщено, че кандидатите ще се обявяват след 1 октомври. Подраняването с кандидатурата на Шефчович обаче може да е знак, че ПЕС бърза да издигне човек, за когото смята, че е в състояние да се пребори с германеца Манфред Вебер. Едва ли става дума за самоинициатива на словашкия социалист. Окончателното решение кого ще издигне ПЕС се очаква да бъде взето през декември.", "date": "2018.09.17", "title": "Марош Шефчович зове да се отървем от бодливата тел в мислите ни"}
{"url": "http://clubz.bg/73240-panika_v_solsbyri_pak_otroveni_rusnaci_ne_bilo_novichok", "text": "Двама души, мъж и жена, са се почувствали зле снощи, докато вечеряли в ресторант \"Прецо\" (Prezzo) в британския град Солсбъри, след което полицията отцепи района, предаде Ройтерс. Не е използван новичок, съобщи полицията. Двамата вероятно са руснаци, свидетелства човек, вечерял близо до тях. На страницата си в Туитър полицията на графство Уилтшър съобщи, че е била повикана на мястото от службата за спешна помощ в 18,45 ч. (местно време) след \"медицински инцидент\", който засегнал двама души - мъж и жена. Заведението се намира на 300 м от ресторант \"Зизи\" (Zizzi), където в деня на отравянето им бяха обядвали бившият руски шпионин Сергей Скрипал и дъщеря му Юлия. Пациентите са в съзнание и получават медицинска помощ на място, заяви говорителка на спешната помощ пред британската агенция Прес асосиейшън. Службата за спешна помощ на Югозападна Англия съобщи, че на мястото на инцидента са изпратени четири линейки и специализиран екип за реагиране в опасна зона.  \"Бойна група на руското правителство е отровила Скрипал\" В Солсбъри на 4 март бившият двоен агент Сергей Скрипал и дъщеря му Юлия бяха отровени с нервнопаралитичното вещество \"Новичок\". На 30 юни британката Доун Стърджес и партньорът й Чарлз Роули бяха хоспитализирани в критично състояние в съседния град Еймсбъри. На 8 юли бе съобщено, че Стърджес е починала в болницата. Роули бе изписан на 20 юли, но в средата на август отново беше хоспитализиран заради проблеми със зрението. През септември Организацията за забрана на химическите оръжия потвърди в доклад, че двамата британци са имали контакт със същото вещество, от което са пострадали бащата и дъщерята Скрипал. Двама в безсъзнание край Солсбъри Пострадалите в италианския ресторант \"Прецо\" в английския град Солсбъри най-вероятно са руснаци, съобщава в. \"Дейли мейл\", като се позовава на очевидци, предаде ТАСС. \n\tПосетителката на заведението Аманда Нютън разказала, че е седяла до \"двама руснаци\", на които им прилошало по време на вечерята. Според британския вестник може би на всички клиенти, които са се хранили в ресторанта, ще се наложи да дадат кръв за анализ в местната болница. Полицията на Уилтшър съобщи по-късно: Ето ги отровителите на Скрипал По данни на изданието, което се позовава на британски правителствен източник, предполагаемите отровители на семейство Скрипал Александър Петров и Руслан Боширов са се срещнали с още двама заподозрени, след като се настанили в хотел в Лондон. Според източника на изданието те са се срещнали с ръководител на операцията, работещ в посолството и с лекар, който вероятно е трябвало да гарантира, че те няма да провалят операцията, като се отровят сами при използването на нервнопаралитичното вещество. Следователите са кръстили предполагаемия лекар \"Доктор Новичок\", съобщава в. \"Сънди мирър\".  Борис Джонсън: Вероятно е лично Путин да е поръчал атаката срещу Скрипал Лондон твърди, че Сергей Скрипал и дъщеря му Юлия са били отровени с нервнопаралитично бойно отровно вещество, нанесено върху ръкохватката на жилището им в Солсбъри и обвинява Москва за нападението. Русия категорично отхвърля тези обвинения, пише БТА. Двама в безсъзнание край Солсбъри Ето ги отровителите на Скрипал  Борис Джонсън: Вероятно е лично Путин да е поръчал атаката срещу Скрипал", "date": "2018.09.17", "title": "Паника в Солсбъри - пак отровени руснаци. Не било новичок"}
{"url": "http://clubz.bg/73253-dbg_za_aresta_na_jurnalisti_mvr_na_borisov_raboti_kato_komunisticheska_miliciq", "text": "Народното събрание да създаде анкетна комисия, която да разследва случая със задържането на български и румънски журналисти - за това настоява извънпарламентарната партия \"Движение България на гражданите\". Това е третата формация от т.нар. демократична общност, останала без представителство на последните избори, която реагира на случая с ареста на разследващите журналисти Димитър Стоянов от \"Биволъ\" и на румънския му колега Атила Биро от RISE Project, случил се преди дни.  Арестуваните журналисти са пуснати след \"нощ с белезници насред полето\" Според формацията, основана от Меглена Кунева, в анкетната комисия в парламента трябва да бъдат включени и представители на неправителствени организации, и разследващи журналисти, и експерти от извънпарламентарната опозиция.  Шефът на ГДБОП: Да се извиня на журналистите? Сериозно ли ме питате? Заради задържането на журналистите тази вечер от 18 ч пред Съдебната палата се планира протест. Организация за него тече във фейсбук.  Случаят \"Биволъ\": вместо лошите пернишката полиция арестувала жалбоподателите Организаторите призовават хората да бъдат внимателни за провокации.  До момента с позиции излязоха от \"Демократична България\" с призив за отстраняване на Младен Маринов от МВР, както и от СДС.      Шефът на ГДБОП: Да се извиня на журналистите? Сериозно ли ме питате? Случаят \"Биволъ\": вместо лошите пернишката полиция арестувала жалбоподателите", "date": "2018.09.17", "title": "ДБГ за ареста на журналисти: МВР на Борисов работи като комунистическа милиция"}
{"url": "http://clubz.bg/73243-jertvite_na_floryns_veche_sa_16", "text": "Жертвите на тропическата буря \"Флорънс\" по източното крайбрежие на САЩ вече са 16, съобщава Ройтерс. Стихията, която от ураган се укроти до тропическа буря, изсипа 100 литра дъжд на квадратен метър, предизвика прииждане на реки и наводнения. Ураганът \"Флорънс\" уби петима в Каролина и причини \"епични\" наводнения Потопът изолира 117-хилядния крайбрежен град Улмингтън в щата. Нивото на водата в историческия град между р. Нос страт (Cape Fear River) и Атлантическия океан достигна 3 метра и покри дори крайпътните знаци. Според местни жители, цитирани от агенцията, районът не помни такова наводнение. Повече от 900 души бяха спасени от придошлите води, а близо 15 000 останаха във временни подслони. Националната метеорологична служба обяви опасност от внезапни наводнения до понеделник сутрин.    ", "date": "2018.09.17", "title": "Жертвите на \"Флорънс\" вече са 16"}
{"url": "http://clubz.bg/73242-miliarder_kupi_sp_tajm_za_190_miliona", "text": "Американският предприемач, филантроп и шеф на корпорация Salesforce Марк Бениофф купи списание \"Тайм\" за 190 милиона долара, съобщи Си Ен Ен. И добавил: Най-вероятно сделката ще бъде приключена през следващите 30 дни, съобщиха от \"Мередит\". Марк Бениофф е 246 в списъка на Блумбърг на милиардерите. И още:  ", "date": "2018.09.17", "title": "Милиардер купи сп. \"Тайм\" за $190 милиона"}
{"url": "http://clubz.bg/73241-vyzkrysva_li_fashizmyt_v_germaniq", "text": "Възкръсва ли фашизмът в Германия? Откъде се взеха толкова неонацисти в източните провинции? Репортерът на Дойче веле Бен Найт пропътува стотици километри, за да намери отговор на тези въпроси. Ето неговите впечатления. През изминалите седмици пропътувах цяла Германия – на местата, на които се срещали т.нар. нацисти. Бях в Кемниц, Кьотен и Шьонберг. Малки градчета, които доскоро много рядко попадаха в новините. Сега обаче оттам се говори за престъпления, демонстрации и контрадемонстрации. Дебатът за бежанците в Германия се изостри отдавна. Драматичните събития в Саксония и Саксония-Анхалт не са прекалено голяма изненада. И в двете източногермански провинции десните екстремисти привличат все повече хора на своя страна. Това, което видях там, ме смути. Неонацисти, държащи цветя в татуираните си юмруци, редом до истински опечалените граждани. Понякога пресата представя събитията прекалено драматично. Връщайки се от командировка в Берлин, колегите ме поздравяват така, сякаш съм правил репортажи в сирийския град Алепо. В коментарите чета изречения за \"възкръсналия германски фашизъм\". И все пак: хора, които демонстрират редом с нацистите, нямат право да се оплакват, когато ги наричат нацисти. Журналистите могат да пишат само онова, което виждат. Разговарях с много хора, участвали в демонстрациите на десните екстремисти, организирани от „Про Кемниц“ и „Алтернатива за Германия“. Един мъж, израснал в ГДР, ми разясни, че съм \"елитарен представител на конформистката преса\". Той твърди, че моята журналистическа работа не се различавала \"ни най-малко от партийната пропаганда на бившата ГДР\", а моята \"шефка\" Ангела Меркел била нова версия на диктатора Хонекер. Когато германците чуят обвинение в нацизъм, изпадат в такава ярост, че всякакъв по-нататъшен разговор става невъзможен. Едва ли ще се намери германец, който сам да се причисли към неонацистката субкултура. Привържениците на ислямофобското движение „Пегида“ например просто игнорират тази дума, все едно, че не я чуват. Един холандски демонстрант от движението „Про Кемниц“ усмихнато ми заяви: \"За мен думата нацист вече няма никакво значение\". Когато заговоря някого за видеото, в което се вижда как демонстранти вдигат ръка за хитлеристки поздрав, получавам следните два отговора: Много хора в Саксония споделят тези съзаклятнически теории. Напразен е и опитът да обясниш на тези хора, че човек може да е расист и без да го съзнава. На една демонстрация видях мъж с плакат - саморъчно направена карикатура на африканец - дебели бърни, обеци на ушите и т.н. А отдолу бе изписал изречението, че политиците искат да превърнат Кемниц в африкански анклав. Той обаче категорично отрича обвинението в расизъм. \"Това е само фигура от комикс\", заяви той, когато един младеж го пита какво иска да каже с този плакат. И това са хората, които идват да протестират. А другите? „Нормалните хора“? Още по-обезпокоително става, когато именно те казват неща, които човек може да чуе от поддръжниците на „Алтернатива за Германия“. Един от тези \"нормални хора\" е Луц Ошац. Симпатичен гражданин на Кемниц на средна възраст, който не се определя нито като \"ляв\", нито като \"десен\". Той не е участвал в демонстрацията на движението „Про Кемниц“, но въпреки това е твърдо убеден, че полицията се занимава прекалено много с нацистите, вместо \"да предотвратява престъпленията“. На въпрос, какво означава това, той отговаря: Дали и този човек би трябвало да бъде наречен нацист? Това всъщност е основното недоразумение в целия дебат. Приравняването на \"расисти\" и \"десни екстремисти\". Напълно възможно е хора, които се смятат за аполитични, или са с леви разбирания, да имат расистки възгледи, въпреки че не искат да го признаят. Расизмът не е политическа позиция. Обществото в Германия действително е дълбоко разединено. И все пак с повечето от хората, с изключение на онези, които имат действително крайни, неонацистки възгледи, е възможно да се води спор. Те са готови за диалог дори и с представител на „конформистката преса“.", "date": "2018.09.17", "title": "Възкръсва ли фашизмът в Германия? "}
{"url": "http://clubz.bg/73244-izdatelqt_na_pusi_rajyt_polujiv_v_berlinska_bolnica", "text": "Антикремълският активист Пьотр Верзилов е изгубил зрението, слуха и способността си да ходи, съобщиха негови близки късно снощи, след като издателят на уебсайт, свързан с протестната група \"Пуси райът\", пристигна на лечение в Германия в събота. Съпругата на тридесетгодишния Верзилов Нежда Толоконникова, която е част от \"Пуси райът\", каза в интервю пред \"Билд\", че подозира, че той е бил отровен. Във вторник Верзилов е получил припадък в линейка на път към болница в Москва, след като се е явил в съда по дело срещу него.  В събота медицински самолет е транпортирал до Берлин Верзилов, който има и канадско гражданство. Снимка, направена след приземяването на летище Шьонефелд, го показва на носилка със затворени очи. Канадското правителство заяви, че следи случая отблизо и търси повече информация. Германското външно министерство е отказало коментар пред агенцията. Верзилов е издател на  , руски новинарски уебсайт, който се занимава преди всичко с нарушения на човешките права от руската правораздавателна система. Той организира демострация на три съмишленички на \"Пуси райът\", които през юли нахлуха на терена на финала на Световното първентство по футбол в Москва. \"Пуси райът\" станаха известни през 2012 година, когато организириха протест срещу президента Владимир Путин в московска катедрала. Оттогава групата е символ на антикремълските протести.", "date": "2018.09.17", "title": "Издателят на \"Пуси райът\" - полужив в берлинска болница"}
{"url": "http://clubz.bg/73246-predi_referenduma_ministyryt_na_otbranata_na_sasht_e_v_makedoniq", "text": "Министърът на отбраната на САЩ Джеймс Матис пристига на официално посещение в Македония днес, съобщава скопското електронно издание „НОВА“., цитирано от \"Фокус\".  Първият човек в Пентагона ще се срещне с министър-председателя Зоран Заев и с министъра на отбраната на Македония Радмила Шекеринска. В навечерието на пристигането си в Скопие Матис поясни, че посещението е с цел да демонстрира ясна подкрепа за предстоящия на 30 септември референдум за името, но и загриженост относно възможната намеса на Москва в процеса. Визитата на Джеймс Матис е първа визита на министър на отбраната на САЩ в Македония за последните 14 г.", "date": "2018.09.17", "title": "Преди референдума: министърът на отбраната на САЩ е в Македония"}
{"url": "http://clubz.bg/73245-koalicionniqt_syvet_se_sybira_tyrsi_se_ministyr_na_transporta", "text": "Точно в 10 ч. тази сутрин премиерът Бойко Борисов и водач на ГЕРБ и лидерите на \"Обединени патриоти\" се събират в Министерския съвет на заседание на коалиционния съвет. За втора поредна седмица темата е една и съща - рокади в правителството, след като министрите Ивайло Московски, Николай Нанков и Валентин Радев подадоха оставки заради инцидента край Своге, отнел живота на 17 души. Имената на наследниците им трябваше да се гласуват миналата сряда, но вотът се провали. Пречеше ли наистина липсата на президентски указ на смяната на министри? Причините - първо ГЕРБ отложиха вота, защото президентът Румен Радев не е издал указ за освобождаване на кандидат-министъра на вътрешните работи Младен Маринов от поста главен секретар. Въпреки че по закон това не беше пречка за гласуването в парламента.  След това номинираният за наследник на Московски в транспорта Александър Манолев обяви, че се отказва от предложения му пост заради медийни публикации. Манолев няма да е министър на транспорта, плаши със съд заради публикации В резултат днес очакванията са коалиционният съвет да одобри ново име за титуляр в министерството. Преди ден зам.-председателят на ГЕРБ Цветан Цветанов обяви, че се обсъждат \"две-три имена\" на хора с опит в сферата на транспорта и в държавната администрация. Но отказа да назове кои са те. Според неофициална информация на Клуб Z от източници от управляващата коалиция сред вариантите, които се очаква да предложат от ГЕРБ (министерството е в тяхната квота в рамките на коалиционното управление, както и другите две, които има оставки - МВР и регионалното развитие - б.р.), са   - сега начело на Комисията за регулиране на съобщенията, и шефът на столичния \"Метрополитен\"  . Преди седмица се заговори и за още един вариант - бившия директор на НКЖИ  .  Желязков беше главен секретар на Министерския съвет в първия мандат на Бойко Борисов. След историята \"Костинброд\" бе отстранен от поста. След това оглави новата Държавна агенция за електронно управление, а начело на КРС бе избран в края на миналата година.  Оттеглилият се Манолев обаче получи подкрепа \"отвън\". КРИБ написа писмо в негова защита, а против оттеглянето му се изказа още през миналата седмица вицепремиерът и лидер на НФСБ Валери Симеонов.  Към момента Манолев е зам.-министър на икономиката. КРИБ пише до премиера да не оттегля министерската номинация на Манолев  Дали ще има смяна на кандидат-министъра и за МВР - в случая на Младен Маринов, този въпрос също витае сред управляващите след случая с ареста на разследващи журналисти от сайта \"Биволъ\" през миналата седмица, докато си вършат работата. Арестуваните журналисти са пуснати след \"нощ с белезници насред полето\" Призиви Маринов да даде обяснения за историята с ареста, отразена в международната преса, дойдоха от извънпарламентарната опозиция - \"Демократична България\" и СДС. За поста на Николай Нанков в строителното министерство е номинирана настоящата депутатка от ГЕРБ Петя Аврамова.  Според новия заявен план на управляващите от ГЕРБ и \"Обединени патриоти\" промените в Министерския съвет ще бъдат гласувани този четвъртък. За целта се очаква Бойко Борисов да изтегли проекта за решение, депозиран в Народното събрание, и да внесе нов проект с актуални имена за наследници на министрите в оставка.  Днешният коалиционен съвет всъщност бе насрочен още на предишното заседание точно преди седмица. Кмъм онзи момент не се очакваше, че темата пак ще е \"трите министерски оставки\", защото тогава казусът изглеждаше приключил с новите номинации. Дали ще се обсъждат и други рокади - ще се разбере по-късно днес.  Очаква се все още и указът на президента Румен Радев за главния секретар на МВР. Днес и утре обаче държавният глава е на посещение в Букурещ, където ще участва в срещата на върха на инициативата „Три морета“. В инициативата, която има за цел да насърчи транспортната, енергийната и дигиталната свързаност на държавите от Източна Европа, участват президентите на България, Хърватия, Унгария, Литва, Полша, Румъния, Словакия и Словения. В работата на форума ще вземат участие и председателят на Европейската комисия Жан-Клод Юнкер, министърът на енергетиката на САЩ Рик Пери, министърът на външните работи на Германия Хайко Маас и висши представители на Европейската банка за възстановяване и развитие и Световната банка. Манолев няма да е министър на транспорта, плаши със съд заради публикации КРИБ пише до премиера да не оттегля министерската номинация на Манолев  Арестуваните журналисти са пуснати след \"нощ с белезници насред полето\"", "date": "2018.09.17", "title": "Коалиционният съвет се събира: търси се министър на транспорта"}
{"url": "http://clubz.bg/73247-fandykova_pri_mashtabni_remonti_nqma_garanciq_che_nqkoj_majstor_nqma_da_si_ostavi_rycete", "text": "Постоянни проверки на качеството на ремонтите, за първи път изпитание на настилките в две лаборатории, налагане на санкции на фирмите, които изпълняват обществените поръчки и успех с пускането на движението на две от \"невралгичните\" пътни артерии в града за първия учебен ден - с това се похвали кметицата на София Йорданка Фандъкова пред бТВ тази сутрин - в Деня на София. Обновените булеварди \"Арсеналски\" и бул. \"Васил Левски\" в района на Ректората на Софийския университет от днес за отворени за движение и сроковете са спазени, обяви Фандъкова. Не така \"по вода\" обаче върви ремонтът в района на ул. \"Граф Игнатиев\" в сърцето на столицата. Освен че се очаква забавяне, преди дни от \"Спаси София\" алармираха за бетонирани дървета. От думите на Фандъкова се разбра, че веднага е изпратена проверка, установени са нарушения на правилата, а Столичната община може да наложи санкция до 50 000 лв. в подобни случаи.  Ремонтът на \"Граф Игнатиев\" закъснява Кметицата е поискала именно санкция в този размер да бъде наложена на изпълнителите на ремонта на централната част на София. Обществената поръчка, която е на стойност над 20 млн. лв., бе спечелена от \"Джи Пи Груп\" (компанията се свързва с шефа на \"Лукойл България\" Валентин Златев - б.р.), въпреки че фирмата не бе дава най-ниска цена, но пък имала най-добри гаранции за качество на изпълнението.  \"Спаси София\": \"Бетонирани дървета\" при ремонта на ул. \"Граф Игнаниев\" За да се гарантира качеството на ремонтите кметицата обяви, че за първи път е поискала проба от асфалта на ремонтирания бул. \"България\", който бе пуснат предсрочно, да се направи в две независими лаборатории. Резултатите са готови и те показват, че материарите отговарят на изискванията. Очакват се резултатите от пробите и за бул. \"Васил Левски\" и бул. \"Арсеналски\".  По думите на Фандъкова . И даде пример с прословутата реконструкция на бул. \"Дондуков\". Според кметицата този ремонт \"излезе златен на фирмата изпълнител на обществената поръчка\", заради постоянното отстраняване на дефекти за собствена сметка.  19 въпроса към Фандъкова за ремонтите в центъра На въпрос дали отново ще е кандидат за кмет на местния вот догодина Фандъкова отвърна, че е твърде рано да се говори по темата - защото приоритет в момента е да се изпълни управленската програма за текущия мандат.  Кметицата е и зам.-председател на ГЕРБ. А на въпрос дали в момента има криза в управлението и липса на кадри - покрай номинацията на нови министри на мястото на тримата, които подадоха оставки заради трагедията край Своге, отвърна:  \"Спаси София\": \"Бетонирани дървета\" при ремонта на ул. \"Граф Игнаниев\" 19 въпроса към Фандъкова за ремонтите в центъра", "date": "2018.09.17", "title": "Фандъкова: При мащабни ремонти няма гаранция, че някой майстор няма да си остави ръцете"}
