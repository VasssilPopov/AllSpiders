{"url": "http://clubz.bg/58552-na_3_tiq_ucheben_den_uchenici_prebiha_s_dyrven_kol_prepodavatel", "text": "Ученици пребиха учител в професионалната гимназия по Селско стопанство в Садово. Преподавателят е в болница, а побойниците са задържани за 24 часа, съобщи бТВ. Инцидентът е станал днес по обед – малко преди 12 часа, преди да приключат часовете, на първия етаж на гимназията. Трима възпитаници на гимназията нападнали учителя по английски език. Единият го е удрял с дървен кол, а другите двама са му нанасяли удари с юмруци по главата. Побоят е предшестван от друга проява на агресия – 17-годишен ученик от гимназията заедно с двама приятели от същото училище опитват да нахлуят в кабинет, където учителка провежда занятия. Тя помолила за съдействие учителя по английски език  , който й се притекъл на помощ.  Изгоненият 17-годишен   и приятелите му решават да се саморазправят с Велков и нахлуват в стаята на учителя по английски. Свидетели на грозната сцена стават и част от учениците. Утре педагогическият съвет се събира в школото, за да реши дали да изключи агресорите от гимназията. Предстои прокуратурата  да повдигне обвинение на побойниците.", "date": "2017.09.19", "title": "На 3-тия учебен ден: ученици пребиха с дървен кол преподавател"}
{"url": "http://clubz.bg/58528-dsb_i_da_bylgariq_zloupotrebqva_se_s_podslushvaneto", "text": "Лидерите на ДСБ и \"Да, България\" Атанас Атанасов и Христо Иванов написаха писмо до председателя на парламента Димитър Главчев по повод оповестени факти за злоупотреба със специални разузнавателни средства. Писмото е по повод твърдения на шефа на Националното бюро за контрол върху специалните разузнавателни средства (СРС) Бойко Рашков, че има злоупотреба със СРС и нерегламентирано подслушване на политици, магистрати и журналисти, с цел сплашване, натиск или шантаж\". В писмото се призовава парламентарната комисия за контрол над службите за сигурност да изслуша Рашков и да извърши детайлна проверка на изнесените от него данни. Изтъква се, че Рашков вече се е обърнал към главния прокурор, ВСС и министъра на правосъдието, като това е останало без резултат. Ето пълния текст на писмото:", "date": "2017.09.19", "title": "ДСБ и \"Да, България\": Злоупотребява се с подслушването"}
{"url": "http://clubz.bg/58530-antikorupcionniqt_fond_vnese_signal_do_noviq_ni_priqtel_yurij_chajka", "text": "Николай Стайков и адвокат Грета Ганева от Антикорупционния фонд станаха първите, които днес внесоха сигнал в главна прокуратура, с опция да се възползваме от подписаната спогодба за сътрудничество с руската Генерална прокуратура. Става въпрос - да се провери разследване на \"Ню Йорк Таймс\" от края на 2014 г., в което се казва, че руският депутат Александър Бабаков е предложил подкуп на български зам.-министър във връзка с \"Южен поток\". Въпросният зам.-министър на икономиката Божан Стоянов добросъвестно е подал сигнал за това в ДАНС и сега от Антикуропционния фонд питат докъде е проверката след 2 години и 9 месеца. Пратеникът на Путин за \"Южен поток\" у нас - рейдър и хамелеон Освен това вносителите на сигнала споделиха пред журналисти, че имат данни, че депутатът и неговият сътрудник са влизали многократно в България в нарушение на наложените им международни санкции. Човек на Путин подкупвал български зам.-министър за \"Южен поток\" В деловодството бе подаден сигнал до прокуратурите на Република България и Руската федерация.  Бабаков и Воробьов от 2014 г. са в списъка на ЕС и САЩ за забрана за влизане и запор на активи, известен като списък със санкции срещу висши лица. Затова Николай Стайков (  внася няколко въпроса до държавното обвинение: От \"Протестна мрежа\" подали сигнал за \"патриотичното\" шоу на границата Ето и цялото съобщение: Днес, 19 септември 2017г, Антикорупционният фонд изпрати до прокуратурите на Република България и Руската федерация сигнал с искане за проверка на информация, изнесена в български и американски медии, както и от получен до фонда сигнал с искане за проверка на:  (1)    Публикуваната на 30 декември 2014 година в американския вестник Ню Йорк Таймс посветена на българо-руските отношения с основен акцент на проекта \"Южен поток\". В статията е описано конкретно събитие, представляващо среща между руския депутат и специален пратеник на президента на РФ Александър Бабаков и български заместник министър, повдигаща въпроси и сериозни съмнения за корупционни практики, които поставяме на вниманието двете институции за извършване на проверка и установяване дали е налице извършено престъпление.  (2)    Информация относно посещения на Александър Бабаков в  Република България в нарушение на наложените му санкции през ноември 2014г. Александър Бабаков и неговият сътрудник Александър Воробьов са в списъка на ЕС и САЩ за забрана на влизане и запор на активи, известен като списък със санкции срещу висши лица. Допълнително, налице са и публикации във френската преса, в която са отразени данни относно финансиране на френски политически субекти със заем от руски банки, в които е замесено името на Бабаков. Считаме, че следва да бъде извършена проверка - кога и на какво основание Александър Бабаков е посещавал Република България - какви срещи е организирал и дали на срещите не е присъствал и неговият сътрудник Александър Воробьов,  - осъществявали ли са те самостоятелни срещи с български лица от високите етажи на властта - с кои лица са били извършвани срещите, заемали ли са тези лица висши длъжности и дали на тези срещи не са били отправяни корупционни предложения или извършвани корупционни сделки, включително и във връзка с проекта „Южен поток“.  Освен извършване на проверка по изложените данни за установяване дали са налице извършени корупционни престъпления, очакваме българската прокуратура да провери и дали Държавната агенция за национална сигурност (ДАНС) е събрала информация, и в случай, че такива са били извършени, да повдигне съответните обвинения до осъждане на виновните лица.   Човек на Путин подкупвал български зам.-министър за \"Южен поток\" От \"Протестна мрежа\" подали сигнал за \"патриотичното\" шоу на границата", "date": "2017.09.19", "title": "Антикорупционният фонд внесе сигнал до новия ни приятел Юрий Чайка"}
{"url": "http://clubz.bg/58529-izstrelqni_li_sa_raketi_po_zriteli_na_ucheniq_v_rusiq_video", "text": "Двама души били ранени от ракети, изстреляни случайно от вертолет по зрители на руско-беларуските военни учения \"Запад 2017\". Това съобщи днес сайтът 66.ru, като цитира \"осведомен източник\". От Министерството на отбраната в Москва отрекоха съобщението.   Инцидентът станал на полигона \"Лужский\" край Санкт Петербург, твърди 66.ru. Не се уточнява времето, но вероятно това се случило малко преди вчерашното посещение там на руския президент Владимир Путин. Русия започна учения в Беларус. Може и да остане там Заради срив във военната техника боен хеликоптер \"Ка-52\" изстрелял ракети \"земя-въздух\". Според него инцидентът станал в понеделник или в неделя. Вчера ученията бяха посетени от руския президент Владимир Путин и министъра на отбраната Сергей Шойгу. От руското Министерство на отбраната опровергаха съобщението на 66.ru. То бе наречено \"нечия лична глупост\" и \"умишлена провокация\", предаде Интерфакс. А в пресслужбата на Западния военен окръг заявиха, че разпространените от сайта видеокадри са от събитие, станало преди време. Тогава екипажи на хеликоптери тренирали поразяване на наземни цели в рамките на тактически учения.  ", "date": "2017.09.19", "title": "Изстреляни ли са ракети по зрители на учения в Русия? (ВИДЕО)"}
{"url": "http://clubz.bg/58531-ivajlo_ivanov_e_noviqt_shef_na_noi", "text": "Парламентът избера Ивайло Иванов за управител на Националния осигурителен институт (НОИ). 183-ма подкрепиха Иванов, против нямаше, а един се въздържа. Кандидатурата на Ивайло Иванов бе единствената, като той бе издигнат от ГЕРБ и \"Обединени патриоти\". Той ще бъде управител на НОИ за срок от четири години. И добави, че ще се предлагат промени в закона за отпускането на болнични, които са скочили в последната година. Професионалният път на Иванов започва през 1993 г., като счетоводител в Общински съвет в Тетевен. Работил е в застрахователни компании, в агенцията за социално подпопомагане, на която е директор в продължение на 7 години. От 3 юни 2016 г. е заместник-министър на труда и социалната политика. Ивайло Иванов е бил член на Надзорния съвет на Националния осигурителен институт, а към момента е член на Управителния съвет на Държавния фонд за гарантиране устойчивост на държавната пенсионната система.", "date": "2017.09.19", "title": "Ивайло Иванов е новият шеф на НОИ"}
{"url": "http://clubz.bg/58539-kalashnikov_nasochi_dulo_nad_moskva_snimki", "text": "„Оръжейникът Михаил Калашников въплъщаваше най-добрите черти на руския човек, а разработеният от него автомат се превърна в културния бранд на Русия“. Думите са на министъра на културата на Русия Владимир Мединский по време на тържествената церемония по откриването на паметник на Калашников в Москва. Откриването на паметника не мина без инциденти. Андрей Кисельов решил да протестира и издигнал лозунг „Създател на оръжие – създател на смърт“. Специалните части го задържали веднъж, записали данните му и го освободили. Малко по-късно го арестували отново – записът е един от най-популярните в социалните мрежи в Русия.     Автор на скулптурата е народният художник на Руската федерация Салават Шчербаков. Статуята е поставена на кръстовището на улиците „Садовая-Каретная“ и „Долгоруковская“. Откриването първоначално бе планирано за януари, но се отложи заради избор на по-подходящо място. Паметникът бе открит от дъщерята на Калашников – Елена. Статуята е висока 7,5 метра. Върху постамента пише: \"Герой на Руската федерация. Два пъти герой на социалистическия труд\". В композицията присъстват още земното кълбо и образът на Св. Георги Победоносец, като „символ на опазването на мира и победата над силите на злото“, пише агенция РИА Новости. Ерофеев: Русия - родина на слоновете и калашниците Самият Калашников е изобразен като рок звезда - висок, строен, застанал в предизвикателна поза и здраво хванал творението си. Проектът за паметника бе представен за одобрение на президента на Русия Владимир Путин по време на посещението му в концерна „Калашников“ в Ижевск през септември 2016 г.  Монументът бе осветен от православен свещеник, а гвардейска част отдаде чест.  Михаил Калашников конструира модела АК-47 през 1947 г. Днес над 100 милиона калашници са в употреба по целия свят. Оръжието се използва от държавни армии, както и от въоръжени групировки. Калашникът е отговорен за около 250 хиляди убийства годишно, пише „Гардиън“. АК-47 може да бъде видян върху знамената на Мозамбик и „Хизбулла“, както и в гербовете на Зимбабве и Източен Тимор. „Паметникът представлява победата на доброто над злото“, казва скулпторът Шчербаков. Той е автор и на противоречивата статуя на Владимир Велики, която бе издигната срещу Кремъл миналата година.  ", "date": "2017.09.19", "title": "Калашников насочи дуло над Москва (СНИМКИ)"}
{"url": "http://clubz.bg/58532-evropa_pravi_agenciq_za_kiberzashtita", "text": "Европейска агенция за киберзащита и по-строго законодателство срещу престъпленията в цифровото пространство са част от   законодателни предложения в тази област, които Европейската комисия обяви днес. През изминалата година са били извършвани повече от 4 000 кибератаки на ден посредством софтуер за изнудване и 80 на сто от европейските компании са станали жертва на поне една кибератака. Само за последните четири години икономическото въздействие от киберпрестъпността е нараснало петкратно. Агенция на ЕС за киберсигурност ще използва опита на съществуващата Агенция на Европейския съюз за мрежова и информационна сигурност (ENISA). Новата агенция ще получи постоянен мандат да подпомага държавите членки да предотвратяват и да противодействат на кибератаки. Тя ще организира годишни общоевропейски учения по киберсигурност и обмен на информация за заплахи. Така тя ще помага да се прилага Директивата за мрежова и информационна сигурност, която предвижда задължения за националните органи да докладват в случай на сериозни инциденти. Агенцията ще участва във въвеждането и прилагането на общоевропейска нормативна уредба за сертифициране, която Комисията предложи днес. Системата трябва да гарантира съответствие на продуктите и услугите с изискванията за киберсигурност. Свързаните с интернет устройства ще носят сертификати, тъй както хроните в ЕС носят етикети, свидетелстващи за техния произход и качество. Други обявени днес предложения са свързани с капацитета на ЕС за киберсигурност. Те включват Европейски експертен център за научни изследвания в областта на киберсигурността; разглеждане на възможността за създаване на нов фонд за реакция при спешни случаи в областта на киберсигурността; включване на киберотбраната в предстоящото първо постоянното отбранително сътрудничество на европейско ниво и в Европейския фонд за отбрана. Комисията предложи и директива за борба с измамата и подправянето на непарични платежни средства.  Тази директива трябва да разшири обхвата на съставите на престъпленията, свързани с информационни системи, за да бъдат включени в него всички платежни трансакции, включително трансакциите чрез виртуални валути. Тя също ще въведе общи правила относно размера на наказанията и ще изясни обхвата на компетентността на държавите членки по такива престъпления. За да се засили ефективното разследване и наказателно преследване на престъпления, извършвани чрез кибернетични средства, в началото на 2018 г. Комисията ще представи предложения за улесняване на трансграничния достъп до цифрови доказателства.  Според Евробарометър 87 на сто от европейските граждани смятат киберпрестъпността за сериозен проблем. Най-голям процент (69 на сто) се оплакват от вируси в компютрите си и от кражба на лични данни, 66 на сто - източване на сметки или на банкови карти. При онлайн плащанията най-често срещаните тревоги са за злоупотребата с лични данни (45 на сто) и за сигурността на самите плащания (43 на сто), съобщава Комисията. Базираната в Атина ENISA, чийто мандат изтича след две години, засега има главно експертно-съветнически функции и не се занимава оперативно с киберсигурността, която е оставена на националните власти. Съгласно европейска директива за сигурност на мрежите и информационните системи съществува мрежа от национални екипи за отговор на инциденти, чийто секретариат е в сегашната агенция. Днешното предложение ще разшири нейните правомощия и ресурси в кооперативното сътрудничество и сертифицирането. В момента съществуват няколко национални схеми за сертифициране на сигурността на ИКТ продуктите. Единният пазар предполага и единна рамка за сертификация. Целта на днешния пакет предложения е ЕС да има добре репетиран план за реакция на киберинциденти и кризи, кйто включва сътрудничество на европейско и международно ниво. От 2013 г. ЕС има директива за атаките срещу информационните системи. Тя вече се нуждае от по-пълно приложение, що се отнася до правните дефиниции на престъпленията и на общите стандарти за наказанията, отбелязва Комисията. Тя предлага и отделна директива за борба с измамите и фалшификациите при безкасовите платежни средства като например банковите карти, кредитните трансфери, преките дебити, електронните пари, виртуалните валути и пр. Престъпността тук има много форми - от злоупотреба с лични данни и продажбата им на черно до кражба или подправяне на карти или хакване на потребителски профили в интернет банкирането. Организираните престъпни групи в измамите с банкови карти вадят годишно 1,44 милиарда евро от дейността си  . Атаките посредством софтуер за изнудване са нараснали с 300 процента от 2015 г. насам, икономическото въздействие на киберпрестъпността е нараснало петкратно от 2013 до 2017 г. и някои проучвания сочат, че то би могло да претърпи допълнително четирикратно увеличение до 2019 г.       ", "date": "2017.09.19", "title": "Европа прави агенция за киберзащита"}
{"url": "http://clubz.bg/58537-kak_da_pytuvame_naj_byrzo_s_transporta_v_sofiq", "text": "Центърът за градска мобилност в София вече има нов сайт  , на който всеки пътник може да провери как да стигне от точка А до точка Б. Само с въвеждането на началната и крайната точка, до която искате да стигнете, както и дата и час на пътуването, можете да се планирате маршрут с обществения транспорт. Новата услуга изчислява най-добрите възможности за придвижване, а и системата запазва информация за последните пътувания на клиентите си. Секцията „До къде ще пътувате“ постепенно ще бъде надграждана с нови възможности като и усъвършенстване на виртуалната карта, на която пътуващият директно да може да избере маршрута си. Ще има информация за близките велопаркинги и велоалеи и дори колко крачки ще се минават при смяна на превозно средство. Тази работа обаче предстои и се очаква сайтът да достигне пълната си функционалност до месец-месец и половина. На етапи изцяло ще бъде подновена информацията за маршрутните промени, за това къде има свободни места в паркингите, за правилата на паркиране в платените зони, електронни справки за разписанията на целия обществен транспорт, виртуалните табла. Сайтът има и своята английска версия, както и може да се използва през мобилни устройства. \n\tСайтът на ЦГМ не е обновяван и развиван повече от 5 години и неговата промяна беше една от основните точки в работата на новото ръководство на дружеството. Сега той е качен на изцяло нова платформа, но обновяването на част от функциите му продължава, а други ще се променят на база на търсенията и изискванията на потребителите в рамките на следващите седмици.", "date": "2017.09.19", "title": "Как да пътуваме най-бързо с транспорта в София?"}
{"url": "http://clubz.bg/58540-karakachanov_s_remont_na_mig_ovete_postigame_poveche_za_po_malko_pari", "text": "Няма лошо да не се бърза с поръчката за изтребители, и ако има нарушения на процедурата, тя трябва да се повтори. Това заяви министърът на отбраната и вицепремиер Красимир Каракачанов в кулоарите на парламента днес. Той коментира спора за това кои изтребители са подходящи и нужно ли е да закупуваме такива в момента. Но изтъкна, че няма да коментира дали шведските \"Грипен\"-и са подходящи - нямал лошо мнение за който и да е самолет и не трябвало да изразява предпочитание. Борисов: Да видим със 7 самолета каква отбрана толкова ще се постигне И повтори тезата си, че ще излезе по-ефективно и по-евтино да ремонтираме МиГ-29, които вече притежаваме. Вече се обсъжда възможности за ремонт от страна на Русия, обясни той, като утре пристигат специалисти, които ще оценят състоянието на изтребителите, а ремонтите ще се правят у нас. Румен Радев: Ремонтите на МиГ-29 ще струват колкото нови изтребители И отбеляза, че е напълно нормално да се повтори процедурата, ако парламентът преценява, че трябва. Той коментира и скорошния доклад за националната сигурност, в който Русия е посочена като заплаха. Нинова vs Борисов: Русия не е заплаха, а стратегическа възможност И добави, че ако ние с Русия можем да водим разговори, с други фактори в света като \"Ислямска държава\" не можем. Румен Радев: Ремонтите на МиГ-29 ще струват колкото нови изтребители Нинова vs Борисов: Русия не е заплаха, а стратегическа възможност", "date": "2017.09.19", "title": "Каракачанов: С ремонт на МиГ-овете постигаме повече за по-малко пари"}
{"url": "http://clubz.bg/58533-puskat_ot_srqda_tunel_vitinq", "text": "Регионалният министър Николай Нанков и председателят на Управителния съвет на Агенция „Пътна инфраструктура“ инж. Дончо Атанасов ще направят инспекция на тунел „Витиня“, непосредствено преди пускането в сряда на движението по ремонтираната тръба за Варна.  Борисов: \"Хемус\" подминава Севлиево, готвим инвестиция за Плевен (СНИМКИ) Това съобщиха от пресцентъра на Министерство на регионалното развитие и благоустройството.  Тунел „Витиня“ е най-дългият у нас - 1195 м и е в експлоатация от 1984 г.  И 5-те тунела по \"Хемус\" и \"Тракия\" са за основен ремонт  Възстановителните дейности в тръбата за Варна стартираха на 27 юни м. г. като движението досега се извършваше двупосочно в тръбата за София. И 5-те тунела по \"Хемус\" и \"Тракия\" са за основен ремонт ", "date": "2017.09.19", "title": "Пускат от сряда тунел \"Витиня\""}
{"url": "http://clubz.bg/58536-raztyrvali_nejmar_i_kavani_sled_posledniq_mach_na_psj", "text": "Най-скъпият футболист в света Неймар и неговият съотборник в \"Пари Сен Жермен\" Единсон Кавани били разтървани от други играчи на тима след мача от френското първенство срещу \"Лион\" (2:0), пише авторитетният в. \"Екип\". Неймар бе закупен за 222 милиона евро през лятото, а уругваецът Кавани е голмайстор и един от лидерите на парижани. Двамата размениха гневни реплики още на терена. Първо кой да изпълни пряк свободен удар. Спорът бе \"решен\" от Дани Алвеш, който хвана топката и я даде на своя бразилски сънародник. През второто полувреме възникна препирня кой да изпълни дузпа. Тогава се наложи Кавани и пропусна от 11-те метра. На пресконференцията след мача треньорът Унай Емери обяви, че звездите ще си поговорят и ще се разберат. И че той няма да позволи повече такива случки на терена. В Париж обаче усилено се говори, че специалистът не може да се справи със звездната съблекаля на отбора. Той нямал достатъчно авторитет, за да държи изкъсо Неймар, Кавани, Дани Алвеш, Анхел ди Мария, че и тийнейджърът Килиан Мбапе, който бе преотстъпен от \"Монако\" на \"Пари Сен Жермен\", но догодина трябва да бъде закупен за 180 милиона евро.", "date": "2017.09.19", "title": "Разтървали Неймар и Кавани след последния мач на ПСЖ"}
{"url": "http://clubz.bg/58535-osydiha_prokurorka_natiskala_policai_za_piqniq_j_myj", "text": "Добричката прокурорка Румяна Желева се е възползвала от служебното си положение - като се е представила пред полицаи и е настояла да бъде прекратена извършвана срещу пияния й шофиращ съпруг проверка по Закона за движение по пътищата. Съдия от СГС Ани Захариева постанови днес За срок от 6 месеца обвинителката ще се регистрира по настоящ адрес два пъти седмично, ще се среща с пробационен служител за същия срок. Желева е лъжесвидетелствала в подкрепа на мъжа си Живко Желев пред различни органи в Разград, Добрич и дори пред Апелативен съд-Варна. Държавната обвинителка е лъгала, че мъжът й не е оказвал съпротива на полицаите, както и че единият униформен \"се е нахвърлил\" върху него.  Прокурорката ще заплати веднъж 280 лв. и втори път - 105 лв. разноски в полза на съдебната власт.", "date": "2017.09.19", "title": "Осъдиха прокурорка, натискала полицаи за пияния й мъж"}
{"url": "http://clubz.bg/58544-trymp_pred_oon_nqmame_izbor_totalno_shte_unishtojim_severna_koreq", "text": "САЩ могат да бъдат принудени тотално да унищожат Северна Корея, ако Пхенян не спре своята ядрена програма, заплаши президентът на САЩ Доналд Тръмп в първата си реч пред Общото събрание на ООН. Тя трая 41 минути. Тръмп предупреди Ракетчика, иронизирайки диктатора Ким Чен Ун, че е поел към самоубйство, предаде Ройтерс. Ако Северна Корея не се откаже от ядрената си програма, то тогава: И добави: Тръмп призова страните-членки на ООН да се обединят и да изолират Северна Корея. Силни шушукания се носеха из облицованата със зелен мрамор зала на Общото събрание, докато Тръмп произнасяще заплахата си, отбелязва Ройтерс. А шведската външна министърка Маргот Валстрьом закри с ръце лицето си. На първата редица кресла, предназначени за севернокорейската делегация, седеше само един младши дипломат от тази страна. От постоянното представителство на КНДР в ООН засега не са отговорили на молбата на Ройтерс да коментират думите на американския лидер. След това Тръмп разкритикува държавите, търгуващи със Северна Корея. Макар да не назова имена, на всички бе ясно, че той напада Китай: След Северна Корея Тръмп взе на мушка и Иран. Той заяви, че ядреното споразумение, договорено от предшественика му Барак Обама през 2015 г., е обида, и намекна, че може да не го потвърди, когато настъпи времето за това в средата на октомври. Той нарече Иран  , която изнася насилие. Речта на Тръмп отразява стремежа му да изложи визията си за \"Америка преди всичко\" в американската външна политика, насочена към намаляване на бюрокрацията и създаването на съюзи въз основа на споделени интереси. Тръмп, който влезе в Белия дом преди 8 месеца, заяви пред световните лидери на 193-членната световна организация, че САЩ не се стремят да наложат волята си на другите страни и ще зачитат техния суверенитет. Докато четеше внимателно от приготвените листа, Тръмп увери, че скоро американската армия ще стане по-силна отвсякога. Той засегна и темата за Венецуела. Президентът на САЩ нарече ситуацията в южноамериканската страна \"напълно неприемлива\" и изтъкна, че Америка не може да стои и да гледа безучастно. Той предупреди, че САЩ обсъждат какви по-тататъшни действия да предприемат. Тръмп не пропусна да разкритикува и Куба. Възхита от изказването на американския президент изрази израелският премиер Бенямин Нетаняху, който някога е бил представител на страната си в ООН.", "date": "2017.09.19", "title": "Тръмп пред ООН: Нямаме избор, тотално ще унищожим Северна Корея"}
{"url": "http://clubz.bg/58550-emko_brani_licenza_s_nov_shef_%E2%80%93_gebrev_otstypva_na_marijka_bukort", "text": "След като държавата отложи решението за възстановяването на лиценза на оръжейния завод \"Емко\" за 25 септември, дружеството взе спешни мерки за оцеляването си на търговската карта.  На 18 септември е поискано „вписване на обстоятелството“ за назначение за управител на Марийка Радомирлиева - Букорт. Тя заменя в структурата на управлението сина на мажоритарния собственик на завода Христо Гебрев, показва справка в Търговския регистър. Вписването на новата управителка още не е факт, а е със статус \"обработва се\", но заявителите от \"Емко\" са изпълнили указанията на агенцията. Документът, който се обработва за вписване, е с днешна дата.  Решението за лиценза на „Емко“ е отложено Титулярът Емилиян Гебрев е разследван от прокуратурата за източване и престъпното придобиване на русенския военен завод \"Дунарит“, за който от месеци се води истинска война, в която и българската държава се намеси като \"одържавяваща\" страна. Конкретно, лицензът за внос и износ на \"Емко\" - другата собственост на Гебрев, бе прекратен с мотив от държавата - нарушения на правилата за съхранение на боеприпаси. Лицензът е отнет за шест месеца или до отстраняването на нередностите.  Междувременно бе спрян и лицензът на русенския военен завод \"Дунарит\" заради обвиненията на държавното обвинение за източването му от Гебрев, смятан за близък до фалиралия банкер Цветан Василев. „Да, България“: Неадекватно и вредно поведение за „Дунарит“. Оставка! За да предотврати следващи атаки срещу притежавания от него \"Емко\", в началото на август 2017 г. Емилиян Гебрев прави сина си Христо мажоритарен акционер.  През миналата седмица обаче и той бе уличен от държавното обвинение за участие в престъпна група. Споед законодателството ни повдигнати обвинения на управител на военно предприятие е основание за отнемане на лиценз - така твърди и в няколко интервюта икономическият министър Емил Караниколов. Преди два дни от \"Емко\" искат нова смята - Марийка Радомирлиева -Букорт (б.р. видимо без обвинения) да поеме поста на управител.   Бойко Ноев: Възможно е руски интереси да се борят за \"Дунарит\" Най-вероятно целта на промяната е да не бъде заплашено възстановяването на лиценза на \"Емко\" с мотивите като при \"Дунарит\". „Да, България“: Неадекватно и вредно поведение за „Дунарит“. Оставка! Бойко Ноев: Възможно е руски интереси да се борят за \"Дунарит\"", "date": "2017.09.19", "title": "\"Емко\" брани лиценза с нов шеф – Гебрев отстъпва на Марийка Букорт"}
{"url": "http://clubz.bg/58545-bez_publika_v_derbito_na_plovdiv", "text": "Големият мач на Пловдив между \"Ботев\" и \"Локомотив\" ще се играе пред празни трибуни, реши дисциплинарната комисия на БФС. Причината е провинение на запалянко на \"канарчетата\", който поля с вода един от съдиите на двубоя с \"Левски\" (2:1) от Първа лига преди два кръга. \"Ботев\" нанесе първа загуба на \"Левски\" при Делио Роси \"Канарчетата\" са наказани с лишаване от домакинство, като санкцията е заменена с един мач без публика. Екшъните на въпросната среща в \"Коматево\" бяха разгледани допълнително днес, като комисията се обляга на доклади на делегата и съдиите.  Общата глоба на \"Ботев\" възлиза на 10 300 лв. и е рекордна за този сезон досега. \"Жълточерните\" са наказани за използване на факли и димки, за хвърлени предмети по терена, за нерегламентирано използване на бомбички, за навлизане на публика на терена (тук има и предупреждение за ново лишаване от домакинство)... Мачът \"Ботев\" - \"Локомотив\" е на 24 септември, неделя, от 17:30 часа.", "date": "2017.09.19", "title": "Без публика в дербито на Пловдив"}
{"url": "http://clubz.bg/58534-islandskiqt_premier_podade_ostavka_zaradi_pedofilski_skandal", "text": "Исландия се готви за  вторите си избори в рамките на една година, след като правителството трябваше да подаде оставка. Това се случи след разкритието, че бащата на премиера е подписал писмо с препоръки за осъден педофил. Бярни Бенедиктсон е петият премиер на Исландия, откакто банковата система на страната банкрутира през 2008 г. по време на световната финансова криза. Той пое поста през януари начело на коалиция от три партии. Скандал, свързан с пари в офшорки, доведе до оставката на един от неговите предшественици и предизвика изборната загуба на друг. Но сега Бярни Бенедиктосон може да се окаже, че е бил премиер за много по-кратко време и от двамата, пише \"Ню Йорк таймс\". Бенедиктсон, който оглавява дясноцентристката Партия на независимостта, поиска в понеделник парламентът да бъде разпуснат и така се тръгна към избори на 28 октомври. Управляващата коалиция се разпадна в петък, когато коалиционният партньор Партията на светлото бъдеще оттегли подкрепата си заради писмото и най-вече заради разкритията, че премиерът се е опитал да го прикрие. Писмото от бащата на премиера Бенедикт Свеинсон призовава за гражданско реабилитиране на Хялти Сигурьон Хауксон, негов познат, който през 2004 г. е осъден на 5 години затвор за изнасилване и сексуално малтретиране на дъщеря си в продължение на 12 години, докато тя навърши 18 години. Според клауза в исландския наказателен кодекс, която съществува от 1940 г., осъдените могат да кандидатстват да се проведе процес, за да им \"бъде възстановена честта\" - ако трима уважавани граждани се застъпят за тях и им напишат препоръки. Клаузата беше обект на критики от защитниците на жертвите на сексуално насилие и исландските медии притиснаха министъра на правосъдието да разкрие имената на хората, които са искали да се възползват от нея. Така миналата седмица писмото на бащата на премиера, писано през юни м. г., стана публично известно. Според правосъдната министърка Сигридур Андерсен тя е казала за това на министър-председателя още преди два месеца. Коалиционният партньор от Партията на светлото бъдеще обвини правителството в \"нарушаване на истината\", защото е скрило съществуването на подобно писмо. Представители на всички политически партии реагираха негативно и използваха скандала, за да поискат по-голяма прозрачност. Смари Маккарти, депутат от антисистемната Пиратска партия, описа в туитър скандала като \"исландския вариант на Джими Савил\" като имаше предвид историята на британски тв персонаж, за когото след смъртта му стана ясно, че сексуално е насилил десетки възрастни и деца. Премиерът обясни, че е бил шокиран, когато е разбрал за писмото на баща си. Баща му, Свеинсон, в специално изявление се извини като обясни, че по никакъв начин не оправдава Хауксон за неговите престъпления. Досиетата \"Панама\" свалиха управниците в Исландия Исландия, чието население е около 340 хил. души, беше засегната много тежко от финансовата криза през 2008 г. Тогава банкрутираха и трите ѝ големи банки и икономиката и се сви с 16% за година. Общественото доверие в държавните институции беше разклатено допълнително миналата година, когато тогавашният премиер Сигмунд Давид Гунлаугсон трябваше да подаде оставка, след като името му се появи в т. нар. Досиета \"Панама\", които разкриваха притежатели на офшорни фирми. Те показаха, че той и богатата му жена са си направили фирма на британските Вирджински острови, за да скрият пари в офшорка.  Пирати ли ще управляват Исландия? Това разкритие изкара хиляди гневни исландци на улиците. Сега гневът им избухна отново. Според анализаторите не е ясно дали Бенедиктсон ще оцелее след този скандал. Според Егил Хелгасон, политически коментатор в държавната телевизия RUV подобно развитие на нещата е особено благоприятно за Исландската народна партия, популистка формация, създадено от бившия участник в \"Х фактор\",  Инга Саеланд. Партията пропагандира срещу имигрантите, бедността и корупцията.  Пирати ли ще управляват Исландия?", "date": "2017.09.19", "title": "Исландският премиер подаде оставка заради педофилски скандал"}
{"url": "http://clubz.bg/58551-chez_oproverga_ministyr_petkova_prodajbata_ne_e_sprqna", "text": "Чешката група ЧЕЗ отрече да е прекратена процедурата по продажба на активите й в България, както обяви енергиеният министър Теменужка Петкова. Вчера в Перник тя съобщи пред журналисти, че има неофициална информация, че опитите за сделка са спрени, но не е ясно дали временно или постоянно, но каквото и решение да вземе ЧЕЗ за евентуалния купувач, той ще бъде проверен от енергийния регулатор щателно дали има съответния капацитет.  Теменужка Петкова: Продажбата на ЧЕЗ е спряна Говорителят на ЧЕЗ Груп Роман Газдик обаче обяви днес пред \"Блумбърг\", че процесът по продажба не е спиран и продължава, като компанията оценявала офертите и провеждала преговори с потенциалните купувачи. Освен електроразпределителното и електроснабдителното дружество в Западна България, ЧЕЗ продава и две слънчеви централи, както и затворената заради екоизискванията ТЕЦ \"Варна\". ЧЕЗ получи няколко \"обвързващи\" оферти за бизнеса си в България По неофициална информация търсената цена от ЧЕЗ е около 250 млн. евро – близо до сумата, за която чешката компания придоби мажоритарен дял в трите електроразпределителни дружества в Западна България през 2004 г. (281,5 млн. евро).  ЧЕЗ получи няколко \"обвързващи\" оферти за бизнеса си в България", "date": "2017.09.19", "title": "ЧЕЗ опроверга министър Петкова: Продажбата не е спряна"}
{"url": "http://clubz.bg/58543-erofeev_rusiq_rodina_na_slonovete_i_kalashnicite", "text": "След Втората световна война в Съветския съюз започна историческа борба с \"космополитизма\". Всъщност тя се водеше срещу проникването на европейските ценности в душите на победителите, които завършиха войната в Европа, и следователно я видяха. В резултат на тази борба почти всички световни постижения на науката и културата бяха обявени за творби на руски майстори. Недоубитите космополити нелегално се шегуваха: Слоновете според тази иронична логика се оказаха руско изобретение. Тъй като историята на Русия се движи в кръг, сега отново се оказахме в родината на слоновете и тази родина настоява, че цялата история на Русия, без каквито и да било изключения, е свещена, а шегите с нея са нещо лошо. Опората, както и при Сталин, се прави върху военно-патриотичното възпитание на младежта. Един от главните символи на това възпитание става паметникът на Михаил Калашников, създателя на легендарния автомат АК-47 - \"оръжието на доброто\", както твърдят неговите поклонници. Аз не знам какво е \"оръжие на доброто\". Това е сбор от празни думи. Това е все едно ако французите бяха нарекли гилотината национален възпитател на чувствата. Автоматът носи смърт, а не добри пожелания, във всяка една минута той може да се обърне и против тези, които толкова го обожават и възвеличават. За първи път този \"автомат на доброто\" бе използван зад граница при унищожаването на Унгарската революция от 1956 г. Калашников насочи дуло над Москва (СНИМКИ) Автомат \"Калашников\" е \"велик\" руски бестселър. Той е взет на въоръжение в 50 армии по света, изобразен е върху флага на Мозамбик и на монета от Островите Кук. Момчетата в Африка нерядко биват кръщавани при раждането им - за късмет - Калаш. Автоматът е прост, надежден и безотказен като герой от руска вълшебна приказка. В него несъмнено има неволен намек за руския манталитет в неговия идеален вариант. Едновременно с това автомат \"Калашников\" стана предмет на ожесточени спорове относно авторството му. Някои историци на стрелковите оръжия и опозиционни журналисти смятат, че полуграмотният сержант от алтайско разкулачено семейство не би могъл да създаде самостоятелно автомат и е бил назначен на конструкторска длъжност, бидейки изпълнителен комсомолски водач в завода в Ижевск. В качеството на действителен автор назовават различни имена на германски специалисти по стрелкови оръжия, откарани след войната от окупирана Германия в Ижевск, по-специално Хуго Шмайсер, на чийто автомат много прилича АК-47. Десетки или дори стотици специалисти от съветската зона в Германия са работили в Ижевск няколко години. Самият Хуго Шмайсер, след като се завърнал в ГДР, признал, че дал някой друг съвет относно АК-47, след което, както твърдят най-враждебните към легендарния Калашников блогъри, бързо го изпратили на оня свят при операция на белите дробове. Цялата тази дискусия ми напомня за споровете около авторството на \"Тихият Дон\" - вероятно най-хубавата книга от съветската епоха. Как би могъл слабо образованият Шолохов да напише едва на 20 и няколко години такъв гениален роман? Калашников не бил навършил още 30 г., когато създал своя бестселър. Относно Шолохов лично аз съм убеден, че първите два (от четирите) тома на романа не са негово творение. В историята на тоталитарните страни има страшни черни дупки на великата лъжа, възникнали заради желанието да се митологизира действителността. За Калашников още дълго време няма да бъде казана последната дума - той или не той е авторът на автомата? Материалите са засекретени, а патриотите са готови, както и в случая с Шолохов, да обявят за измет всички съмняващи се. Всъщност, съдейки по всичко, Калашников е бил скромен провинциалист, който подкрепя всички режими, които е преживял, с еднаква убеденост. За верността си към началниците самият той е станал началник - генерал-лейтенант с две звезди - и починал от старост на 94 г. Калашников е само един от назначените борци срещу световното зло. Напоследък отново официално са възвеличени героите от сталинския пантеон, митичните защитници на Москва през 1941 г. - 28-те панфиловци, Зоя Космодемянская, която палела селски къщи в тила на врага и била предадена на германците от местни селяни... В настоящата епоха на най-новата мобилизация споровете са отменени в името на прославата на родината. Митологията е по-важна от истината, която служи на държавата, както философията - на световната теология. Някога ще отмине и този етап от руската история, пак Русия ще я тегли към Европа, но паметникът на Михаил Калашников, държащ автомат в ръцете си като дете, ще остане дълго време в Москва. Да, той по-скоро ще бъде възприеман от потомците не като оръжие на доброто, а като руски бестселър, простоват вид стрелково оръжие, напомнящ руското село и руската гордост с всичките й слонове.", "date": "2017.09.19", "title": "Ерофеев: Русия - родина на слоновете и калашниците"}
{"url": "http://clubz.bg/58546-levski_prebori_botev_gylybovo_za_kupata_chak_v_prodyljeniqta", "text": "Втородивизионният \"Ботев\" (Гълъбово) удържа 0:0 чак до 110-ата минута от домакинския си мач срещу \"Левски\" от 1/16-финалите за Купата на България. Тимът, ръководен от бившия национал Светослав Тодоров, се държа геройски срещу столичани, които с безидейната си игра доста улесняваха съперниците си. Единственият гол за 0:1 падна във второто продължение. Негов автор бе младият Антонио Вутов. Едва ли отсъствието на звездата Обертан може да послужи като оправдание за слабото представяне на \"сините\". Как 27 години държавата плаща данъци на \"Левски\" Мачът се игра на стадион \"Трейс арена\" в Стара Загора. ЦСКА-София спечели и втория си мач край морето в рамките на броени дни. В събота \"червените\" измъкнаха 1:0 от \"Черно море\" за първенство, а днес резервите им сразиха втородивизионния \"Несебър\" с 4:1 за Купата на България. ЦСКА-София излъга \"Черно море\" на Гонзо в 90-ата минута Футболисти на \"червените\" реализираха всичките голове в срещата. Кевин Кубемба заби хеттрик с попадения в 15-ата, 30-ата и 60-ата минута, Кирил Десподов бе точен в 89-ата, а Николай Бодуров си отбеляза автогол добавеното време на двубоя. Гостите доминираха напълно и този резултат е най-минималният, с който си тръгнаха от Несебър. Треньорът Стамен Белчев заложи предимно на футболисти, които играят по-малко или изобщо не намират място в стартовите 11 на ЦСКА в Първа лига.  \"Нефтохимик\" - \"Царско село\" 1:2, \"Севлиево\" - \"Берое\" 0:2, \"Сокол\" (Марково) - \"Дунав\" (Русе) 1:4, \"Вихрен\" (Сандански) - \"Септември\" 0:2. Победителите продължават в следващата фаза. ЦСКА-София излъга \"Черно море\" на Гонзо в 90-ата минута", "date": "2017.09.19", "title": "\"Левски\" пребори \"Ботев\" (Гълъбово) за Купата чак в продълженията"}
{"url": "http://clubz.bg/58525-senator_iska_da_prekratim_vryzkite_sys_severna_koreq", "text": "Американският сенатор републиканец Кори Гарднър призова България и още 21 страни да прекратят всички официални дипломанически и икономически отношения със Северна Корея. Той зове правителствата на тези държави да подкрепят изключването на Пхенян от ООН. Това гласи  , публикувано от пресслужбата на Гарднър в неговата интернет страница. Кори Гарднър, който оглавява сенатската Подкомисия за Източна Азия, Тихоокеанския регион и международната киберсигурност, изпрати писмото си до посланика на Китай в САЩ. Предстои разпращането на идентични послания до представителите в страната на още 20 държави, поддържащи отношения с Пхенян. Това са България, Бразилия, Великобритания, Камбоджа, Куба, Чехия, Египет, Германия, Индия, Индонезия, Лаос, Малайзия, Монголия, Нигерия, Пакистан, Полша, Румъния, Русия, Швеция и Виетнам. Всички те имат посолства или дипломатически представителства в КНДР. До този момент такова писмо не е получавано нито в българското посолство във Вашингтон, нито във външното министерство в София, отговориха от дипломатическото ведомство на запитване на Клуб Z. Тръмп ще очертае нова \"ос на злото\" Сенаторът от Колорадо е най-активният човек по въпроса за Северна Корея и наскоро внесе разработен от представители и на републиканците, и на демократите законопроект за налагане на американски санкции срещу всеки, който има бизнес със Северна Корея или помага за нелегалния трафик на нейни работници. В писмото си Кори Гарднър призовава също така правителствата на страните, към чиито посланици се обръща, да подкрепят изключването на Северна Корея от ООН. И припомня, че според член 6 на международната организация нейна страна членка може да бъде изключена, ако постоянно нарушава принципите, съдържащи се в нейната харта. Това може да става по препоръка на Съвета за сигурност. Вчера Испания изгони севернокорейския посланик в Мадрид, като го обяви за персона нон грата. Призивът на Гарднър е разпространен броени часове преди първата реч пред Общото събрание на ООН на американския президент Доналд Тръмп. Очаква се Тръмп да посочи Северна Корея като една от главните заплахи за сигурността и да призове за решителни действия срещу режима на Ким Чен Ун. Има ли вече Пхенян \"отровата на дявола\" за ракетите си? Има ли вече Пхенян \"отровата на дявола\" за ракетите си?", "date": "2017.09.19", "title": "Сенатор иска да прекратим връзките със Северна Корея"}
{"url": "http://clubz.bg/58527-poslanikyt_na_ukrajna_zakonyt_za_ezika_ne_vliqe_na_bylgarskoto_malcinstvo", "text": "Посланикът на Украйна у нас негово превъзходителство Микола Балгажи увери председателя на Народното събрание Димитър Главчев, че новият закон за образованието в Украйна практически няма да засегне българските училища в страната, нито ще органичи ученето на български език. А самият закон е съобразен напълно с европейската практика за изучаване на майчин и официалния език на държавата. По думите на дипломата Украйна работи в пълен синхрон със Съвета на Еврова и се придържа към европейските практики като европейска страна. Новият закон за езика в Украйна, който разгневи редица страни Главчев поиска среща с посланик Балтажи, след като се появиха съмнения, че с новия образователен закон изучаването на майчин език от националните малцинства в Украйна ще бъде ограничено за децата след 4-и клас. Остро реагираха предимно властите в Унгария, но и у нас в дискусията с критични изказвания се включиха и българските евродепутати, и представители на правителството, в това число и премиерът Бойко Борисов, и вицепрезидентката Илияна Йотова. Борисов недоволен от Украйна, ще говори с Порошенко Посланикът обясни какъв е смисълът на закона, който предстои да бъде одобрен от президента на Украйна Петро Пошошенто. А именно - до 4 клас в училищата на националните малцинства на територията на Украйна да се преподава на майчин език, като един от предметите да е украински език. А след 4-и клас да се преподава на украински език, но училищата за запазят и обучението по майчин език. Целта според дипломата, която засяга всичи национални малцинства, но най-малко българското: Посланикът официално покани министъра на образованието Константин Вълчев да посети Украйна, да разговаря с колегата си там, да посети всички места, където има представители на българското национално малцинство.  По повод критиките на Унгария и други съседни страни, извън България, които възроптаха, но имат училища в Украйна, в които не се преподава украински, посланикът припомни, че на техни територии няма училища, в които да се преподава само на майчин език за малцинствата. Димитър Главчев каза, че е удоволетворен от срещата, предстои и визита в Украйна. Борисов недоволен от Украйна, ще говори с Порошенко", "date": "2017.09.19", "title": "Посланикът на Украйна: Законът за езика не влияе на българското малцинство"}
{"url": "http://clubz.bg/58524-shte_plashtame_li_poveche_za_parno_novata_cena_veche_e_v_syda", "text": "В Софийския административен съд започва делото срещу решението на Комисията по енергийно и водно регулиране (КЕВР) да повиши от 1 април цената на парното и топлата вода с над 25%. Прокуратурата оспорва решението на регулатора пред столичния административен съд, тъй като регулаторът не е спазил закона и не се съобразил с основни принципи на правото.  Прокуратурата оспори решението на КЕВР и за поскъпване на природния газ пак от 1 април с близо 30 на сто.  Според изчисленията на регулатора обаче синьото гориво ще поевтинее със 7.29% от октомври до 343.22 лв. за 1000 куб. м без акциз и ДДС, или 32.26 лв. за мегаватчас. Това означава, че регулаторът е удовлетворил искането на \"Булгаргаз\" за цената през четвъртото тримесечие. Докладът на работната група ще бъде обсъден на открито заседание на 25 септември, след което КЕВР трябва да вземе своето решение, което ще влезе в сила на 1 октомври. При такава промяна в цената - над 5%, би трябвало да се коригират и цените на парното. В този случай обаче не се знае още дали това ще се случи, тъй като от 1 октомври би трябвало да се вдигнат и цените за пренос и достъп на газ, които потребителите плащат на \"Булгартрансгаз\". Според изчисления на регулатора това ще се отрази в крайната цена на различните видове потребители между 0.36 и 2.5%, а специално за \"Топлофикация София\" - с малко под 2.5%. Индустрията, както и топлофикациите са недоволни от поскъпването и изчисляват, че самата цена за пренос, която в момента е 19.73 лв. за 1000 куб. метра, ще се увеличи с до 60%, което според тях е необосновано. През четвъртото тримесечие \"Булгаргаз\" ще разчита освен на руския газ и на местния добив от находището \"Галата\", за който през август е сключен договор с концесионера \"Петрокелтик\".", "date": "2017.09.19", "title": "Ще плащаме ли повече за парно - новата цена вече е в съда"}
{"url": "http://clubz.bg/58549-borisov_10_miliarda_za_armiqta_ima_pensioneri_mvr_lekari_artisti", "text": "Така премиерът Бойко Борисов коментира задочния си спор с президента Румен Радев за закупуването на нови самолети. Борисов: Да видим със 7 самолета каква отбрана толкова ще се постигне Вчера той публично се усъмни, че \"Грипен\" са най-добрите изтребители. Затова парламентарната комисия ще направи оценка. Когато тази оценка бъде готова, щяло да се реже от бюджетите на други министерства и да се дава за отбрана. По този повод президентът Румен Радев коментира от Ню Йорк пред БНТ, че Борисов е подведен от своите съветници по въпроса за избора на изтребители. Радев от Ню Йорк: Борисов е подведен с глупави становища за \"Грипен\" Премиерът продължи: Същевременно Борисов се пошегува, че транспортният министър Ивайло Московски иска да се хвърля под влака, ако премиерът не му сменя вагоните и локомотивите. Той говори в Бургас, където бе по повод откритията на експедицията Black Sea MAP. Радев от Ню Йорк: Борисов е подведен с глупави становища за \"Грипен\"", "date": "2017.09.19", "title": "Борисов: 10 милиарда за армията? Има пенсионери, МВР, лекари, артисти..."}
{"url": "http://clubz.bg/58548-proektyt_za_iztrebitelite_topkata_e_obratno_v_parlamenta", "text": "Решението за бъдещето на инвестиционния проект за закупуване на изтребители за Военновъздушните сили да се върне обратно в парламента. Това е едно от предложенията на временната парламентарна комисия за \"разследване\" на хода на процедурата. Препоръката е част от проекта за доклад на комисията, който ще бъде обсъждан в сряда преди да придобие окончателен вариант и да бъде внесен в пленарната зала. Каракачанов: С ремонт на МиГ-овете постигаме повече за по-малко пари Комисията в проекта си за доклад препоръчва на Министерството на отбраната да направи промени в приетия от 43-ия парламент през юни 2016 г. инвестиционен проект, след това да го предаде на Министерския съвет за решение и оттам - промените да бъдат гласувани отново от Народното събрание. Това, разбира се, значи цялата процедура да се върне в изходната позиция отпреди изпращането на искане за конкретни оферти за изтребители. Промените и последващото приемане на инвестиционния проект наново може и най-вероятно да отнеме месеци - и то само на база технологично време и без подозрения за \"умишлено бавене\".  Румен Радев: Ремонтите на МиГ-29 ще струват колкото нови изтребители Втората препоръка на комисията според неокончателния й доклад следва от първата - наново, според обновените правила на инвестиционния проект, да се изпратят искания за оферти до Швеция, Италия и Португалия за предлаганите от тях варианти за купуване на изтребители - съответно \"Грипен\", \"Юрофайтър\" и \"F-16\". На база на отговорите, които също могат да отнемат месеци, експертите трябва да направят ново \"класиране\". Мотивът за тези две предложени стъпки най-общо е да се изчисти въпроса със смяната на методиката за оценка и вкарването на начините за разслочено плащане като част от тях - причината, поради която формално в последното становище на експертите отпада офертата за F-16 - втора ръка.   Третата стъпка според комисията трябва да е след като минат всички процедури, и финалният вариант за избор на изтребители, ако изобщо се стигне до такъв, е да се приеме отново от парламента. Така на практика цялата отговорност за съдбата на проекта се прехвърля от изпълнителната на законодателната власт в държавата. Румен Радев: Ремонтите на МиГ-29 ще струват колкото нови изтребители", "date": "2017.09.19", "title": "Проектът за изтребителите - топката е обратно в парламента?"}
